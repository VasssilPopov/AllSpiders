{"url": "https://clubz.bg/92835-djokovich_na_nasha_chalga_pozdrav_za_nashite_bylgarski_bratq_video", "text": "Новак Джокович и съотборниците му в тима на Сърбия отпразнуваха и с българска чалга победата си на пилотното издание на отборния турнир ATP cup в Австралия. Световният №2, който е с основна заслуга за успеха, публикува видео в инстаграм от телефона си, на което се вижда и чува как шампионите се забавляват на   на фолк певицата Камелия. Хитът видимо вдига настроението в съблекалнята (можете лично да се уверите от 6:16 минута нататък). Ноле и останалите явно добре знаят парчето, те го запяват с пълни гърла. Гърмят бутилки с шампанско и се поливат. Джокович се провиква:  Малко след това Новак казва:   По-рано във веселбата той представя като диджей Душан Лайович, който пък приема поздравления заради сет листа. Сърбия победи Испания и е първият шампион на ATP cup В 9-минутното видео личи, че сърбите са добри не само на корта, а и умеят да се забавляват. Те вдигнаха трофея след победа с обрат над Испания на финала в Сидни - 2:1.", "date": "2020.01.12", "title": "Джокович на наша чалга: Поздрав за нашите български братя (ВИДЕО)"}
{"url": "https://clubz.bg/92826-shefyt_na_nzok_se_otteglq_prez_mart_kritikuva_kiril_ananiev_vijda_lobizym", "text": "Търси се нов управител на Националната здравноосигурителна каса (НЗОК) след 12 март. Тогава изтича мандатът на действащия шеф на институцията д-р Дечо Дечев, който сам обяви пред \"Дарик\", че се оттегля след това. Д-р Дечев заговори за лобизъм в здравната политика чрез законодателството, изреди несвършеното от обещанията на здравното министерство, разкритикува и здравния министър Кирил Ананиев, макар и неназовавайки името му.  Преди да стане министър на здравеопазването, Кирил Ананиев дълги години бе зам.-министър на финансите с ресор бюджетна политика, а като такъв бе и в Надзорния съвет на НЗОК. По думите на д-р Дечев реалният резултат от дадения за пример случай е, че са били наказани работещите болници. А от случая изводът е, че животно би се научило, че котлонът пари, когато го пипне първия път, но явно това не важи за здравните власти.  По думите му е нужна ревизия на броя на болниците, защото ако съществуващият ресурс се инвестира в по-малък брой лечебни заведения (сега НЗОК има договор с 387 болници - б.р.), парите ще бъдат достатъчни, без да се нарушават достъпът и качеството на лечението. Д-р Дечев приведе и други примери за неща, които здравното министерство не е успяло да свърши. Първо - въвеждането на национална информационна система в здравеопазването. Второ - поредният провал на внедряването на електронната борса за лекарствата. Трето - поредното отлагане на промяната на осигурителния модел. Според него се налага и основна ревизия на НЗОК, защото институцията не е адекватна на промените, които са настъпили в последните 20 години от съществуването й. Нужни са не повече от шест регионални каси за цялата страна, а не 28, както е в момента. Година преди редовни парламентарни избори обаче едва ли такава ревизия е възможна, сподели управителят на касата.  По думите му най-големият проблем е в контрола, защото по документи всичко в здравната система върви, но на практика \"вече можем да говорим за една организирана система за отчитане на дейности, които са извършени или в по-малък обем, или изобщо не са извършени\".  Касата няма план за действие при евентуално възникване на епидемия в Перник заради липсата на вода, посочи Дечев в отговор на въпрос дали ще се отделят повече средства за този район. Той посочи, че това е работа на Министерството на здравеопазването.", "date": "2020.01.12", "title": "Шефът на НЗОК се оттегля през март, критикува Кирил Ананиев, вижда лобизъм"}
{"url": "https://clubz.bg/92832-syrbiq_pobedi_ispaniq_i_e_pyrviqt_shampion_na_atp_cup", "text": "Отборът на Сърбия триумфира в дебютното издание на отборната надпревара ATP cup, след като победи Испания с 2:1 на финала на турнира в Сидни. Сърбите стигнаха до успеха след решаваща победа в мача на двойки, в който Новак Джокович и Виктор Троицки се наложиха над Фелисиано Лопес и Пабло Кареньо Буста с 6:3, 6:4. Съперниците поделиха двата мача на сингъл в “Кен Розуол Арена”.  \"Много хора повярваха на нещо, което е пълна измислица и лъжа\" В двубоя на първите ракети Джокович изигра много силен мач срещу Рфаел Надал и спечели с 6:2, 7:6(4) за своя успех номер 29 срещу испанеца. Последната победа на Надал над Джокович на твърди кортове датира от 2013 г. и сърбинът започна уверено двубоя, като проби два пъти съперника си, за да спечели убедително първия сет. Втората част бе по-равностойна, като Надал вдигна нивото и имаше пет възможности да вземе подаване на съперника си, но не успя да реализира нито една от тях, а от своя страна успя да отрази два шанса за пробив, открили се пред Джокович. България остана на сет от четвъртфинал на ATP cup В крайна сметка се стигна до тайбрек, в който Джокера бе по-добрият тенисист и успя да се наложи със 7:4, за да затвори мача след близо два часа игра. В първия мач за деня Роберто Баутиста Агут победи Душан Лайович със 7:5, 6:1. България остана на сет от четвъртфинал на ATP cup", "date": "2020.01.12", "title": "Сърбия победи Испания и е първият шампион на ATP cup"}
{"url": "https://clubz.bg/92825-wi_fi_6_dogonva_5g", "text": "Любопитен феномен бе налице по време на тестовете на 5G мрежи в последната година - тъй като доскоро никой нямаше 5G устройство, те се правеха през Wi-Fi за крайния тестващ връзката. И се оказваше, че Wi-Fi рутерите всъщност действат като по-тесни тръби, които ограничават скоростта на връзка - т.нар. bottlenecking. Клуб Z с редакция в парка - с 5G на Telenor Решението е по-бърз WI-Fi, и той бе представен преди дни на изложението CES 2020 в Лас Вегас. Става дума за нов стандарт, който ще се изработва от десетки компании и ще се появи в стоцици устройства. Но, разбира се, няколко първи рутера бяха донесени на техноизложението в САЩ. Добрата новина е - те са практически същата цена, която и обикновените рутери. Т.е., за разлика от 5G, няма да плащаме \"екстра\" за новата технология. Целта е по-бързото й възприемане по света. Ще рециклираме и WiFi-сигнала Няколко от големите производители на лаптопи също обявиха свои устройства с Wi-Fi 6. Но какво ни дава новият стандарт? Теоритичният максимум на Wi-Fi 5 e 3,5 Gbps, но обикновено на местата със стабилен и приличен интернет повечето хора постигат максимум около 1 Gbps - или 125 мегабайта в секунда, или сваляне на едно DVD за под 40 секунди. Wi-Fi 6 позволява скорост до теоритичен максимум от 9,6 Gbps, или над 1 гигабайт сваляне. Но нека бъде реалистични - по-вероятно ще е повечето хора да постигат скорост \"само\" от около 400-500 мегабайта в секунда. Или сваляне на всички 9 филма от сагата \"Междузвездни войни\" на DVD за минута и половина. Ще рециклираме и WiFi-сигнала", "date": "2020.01.12", "title": "Wi-Fi 6 догонва 5G"}
{"url": "https://clubz.bg/92833-naprejenie_sled_zadyrjaneto_na_britanskiq_poslanik_v_teheran", "text": "Напрежение между Техеран и Лондон. Като в центъра му се оказа британският посланик в Иран Роб Макеър.  Дипломатът бе повикан във външното министерство в Техеран, където му беше връчен протест, че в събота е присъствал на \"незаконна\" протестна акция в памет на жертвите на катастрофата с украинския пътнически самолет, който беше свален по погрешка от иранската ПВО, съобщи Ройтерс, информира БТА. На срещата на Макеър било напомнено, че присъствието на чуждестранен посланик на незаконни събрания не съответства на задълженията му като политически представител на друга страна. Вчера агенция Тасним съобщи, че иранските правоохранителни органи са задържали Макеър и след няколко часа го пуснали. Той се опитвал да ръководи действията на тълпата по време на демонстрация около Технологическия университет \"Амир Кабир\", беше версията на властите в Техеран Самият дипломат заяви, че не е участвал в демонстрацията, а е искал само да почете паметта на жертвите на катастрофата на украинския боинг, при която загинаха всичките 176 души на борда. \"Мога да потвърдя, че не съм взимал участие в никаква демонстрация\", написа той в туитър. Ислямската република призна вчера отговорността си за самолетната катастрофа, в която загинаха 176 души. Снощи британският външен министър Доминик Рааб съобщи, че Макеър е бил арестуван. По информация на в. \"Дейли мейл\" посланикът е бил арестуван за \"подстрекаване\" на протести в Техеран. Той е бил освободен час по-късно според източник на вестника. Ръководителят на дипломацията на ЕС Жозеп Борел разкритикува Иран за ареста и го призова да спазва Виенската конвенция за дипломатическите отношения. Британският премиер Борис Джонсън и германската канцлерка Ангела Меркел остро осъдиха в телефонен разговор днес задържането на британския посланик в Техеран и посочиха, че това е нарушение на международното право, каза говорител на Джонсън, цитиран от Ройтерс. Те обсъдиха и трагичната загуба на много човешки животи при свалянето на украинския пътнически самолет от иранската ПВО. Иран призна, че украинският самолет е свален след обстрел Двамата осъдиха говориха и за общия си интерес да се гарантира, че Иран никога няма да се сдобие с ядрено оръжие и потвърдиха ангажимента си за запазване на ядреното споразумение с Иран. Привечер в неделя иранското народно опълчение \"Басидж\" организира масова демонстрация пред посолството на Великобритания в Техеран. Участниците настояваха за незабавно закриване на британското дипломатическо представителство в иранската столица. Те скандираха лозунги с искане да се прекрати намесата на Лондон във вътрешните работи на Ислямската република. \"Басидж\" е полувоенна организация от доброволци, които осъществяват надзор за спазването на закона и религиозните норми. Числеността им е около 10 млн. души. \"Басидж\" влиза в състава на Корпуса на гвардейците на ислямската революция. Ирански демонстранти подпалиха британско знаме пред сградата на посолството на Великобритания в Техеран, предаде Франс прес. ТАСС съобщи, че по улиците на Техеран са се появили траурни плакати, посветени на катастрофата с украинския самолет, за който Иран призна, че е бил свален погрешка от иранските военни на 8 януари. На много от плакатите има нарисуван самолет от много човешки сърца на черен фон, на други картата на Иран е нарисувана от много листа на рози. Появява се и цифрата 176, която напомня за жертвите на катастрофата. Протести се състояха и в два университета в Техеран, предаде ДПА. Няколкостотин души участваха в митинги в университетите Шахид Бехешти и Аламех Табатабаи, според иранската агенция ИСНА. Демонстрантите са отдали и почит на загиналите в самолетната катастрофа. Имало и  призиви отговорните за свалянето на самолета да подадат оставки. За протести се съобщаваше и в други части на Техеран. Полицията се е намесила, за да разпръсне демонстрантите, като е използвала и сълзотворен газ, според непотвърдени медийни информаци.", "date": "2020.01.12", "title": "Напрежение след задържането на британския посланик в Техеран"}
{"url": "https://clubz.bg/92824-vyzmojni_sa_drugi_ministerski_ostavki_no_ne_i_predsrochni_izbori", "text": "Посещението на руския президент Владимир Путин, което е планирано за началото на лятото, ще е едно от най-важните събития през 2020 г. за България. То със сигурност ще предложи интересни моменти. Това каза политологът Любомир Стефанов пред Bloomberg TV Bulgaria, съобщи \"Инвестор\". Стефанов очаква рокадите в кабинета \"Борисов 3\" да продължат през 2020 г. на фона на множеството проблеми. По думите му обаче предсрочните избори все още не са заплаха за правителството и такива няма да има поне в следващата една година. Според експерта България може да очаква известни отстъпки от Европейската комисия за присъединяването ѝ към Шенгенското пространство, но по отношение на ERM II страната има още какво да докаже. По отношение на проекта \"Турски поток\" Стефанов заяви, че мнението на зам.-държавния секретар по политическите въпроси на САЩ Дейвид Хейл, че Вашингтон е против проекта, е отдавна ясно. Той добави, че в крайна сметка Европейският съюз има достатъчно компетентност и опит в боравенето с природни ресурси от Русия и в работата със самата страна. По мнението на експерта реализацията на българската част от проекта \"Турски поток\" съвпада с националния интерес.", "date": "2020.01.12", "title": "Възможни са други министерски оставки, но не и предсрочни избори"}
{"url": "https://clubz.bg/92827-pedro_sanches_predstavi_novoto_si_pravitelstvo", "text": "Социалистът Педро Санчес официално съобщи на испанския крал Фелипе Шести състава на своето ново правителство, в което участва и радикалната левица Унидас Подемос, предадоха световните агенции, цитирани от БТА. Санчес обеща, че неговото коалиционно правителство ще върви в една единствена посока и че има твърдото намерение да действа единно, предаде Франс прес. Санчес освен това обеща, че приоритети на кабинета му ще бъдат икономическия растеж, а също и подобряването на отношенията с различните испански области. Така завоалирано той визира Каталуния, отбелязва Асошиейтед прес. Сред останалите приоритети са социалната справедливост, околната среда, адаптирането към застаряването на населението, управление на дигиталната революция. Социалистът обеща, че мандатът на кабинета му ще бъде белязан от социален и териториален диалог, от диалог между поколенията и че Испания ще бъде една страна на съвместното съжителство, а не на раздора и на вълненията, предаде Франс прес. В новия кабинет има 22 министри, което е с петима повече в сравнение с предишното правителство. Балансът на половете е постигнат и в правителството има 11 мъже и 11 жени. Пет поста са за Унидас Подемос, сред които един вицепремиерски за Пабло Иглесиас, лидера на радикалната левица. Утре министрите ще положат клетва, допълва ДПА. Това е първото коалиционно правителство в Испания от 1978 г., припомня АП. Испанската десница и крайната десница се обявиха против споразумението за коалиционния кабинет между социалистите и радикалната левица, подкрепяно от част от партиите на националистите. Днес симпатизанти на крайнодясната партия Вокс протестираха в Мадрид и в други градове на Испания срещу едно правителство, което по думите им, е в ръцете на сепаратистите, отбелязва Франс прес.", "date": "2020.01.12", "title": "Педро Санчес представи новото си правителство"}
{"url": "https://clubz.bg/92834-albert_popov_zae_13_o_mqsto_v_adelboden", "text": "Алберт Попов записа ново добро класиране за Световната купа по ски-алпийски дисциплини - 13-о място в слалома в Аделбоден, Швейцария. 22-годишният българин влезе в топ 20 в два от последните три слалома, а днес отново се представи отлично, за да добави нови точки към актива си. Попов даде 27-о време в първия манш с 54:54 секунди, но след това бе на изключително ниво във втория манш, когато даде трето време от всички 30 състезатели. Алберт се изкачи с четири места в генералното класиране и вече заема 24-та позиция с 55 точки. Класиране в топ 20 за Алберт Попов в Италия За радост на домакинската публика победата и днес бе за Даниел Юл, а в топ 10 влязоха още двама швейцарци - Рамон Ценхойзерн (4-ти) и Лоик Меяр (9-и). Юл поведе в класирането след първия манш, а във втория имаше проблеми, но все пак успя да ги преодолее, за да стигне до втора поредна победа в слалома. На второ място завърши норвежецът Хенрик Кристоферсен, а на почетната стълбичка се качи и Марко Шварц от Австрия. С този успех Юл се изкачи до второ място в класирането в дисциплината с 290 точки, а водач остава Кристоферсен с 322 точки. Норвежецът увеличи и преднината си пред Алекси Пинтуро на върха в генералното класиране за Световната купа, като вече има 78 точки аванс. ", "date": "2020.01.12", "title": "Алберт Попов зае 13-о място в Аделбоден"}
{"url": "https://clubz.bg/92822-podavane_na_ostavka_ot_aresta_ili_e_zakysnqlo_ili_e_podranilo", "text": "Политологът доц. Даниел Смилов и социологът доц. Антоний Гълъбов коментираха пред БНР кризата с водата в Перник, както и оставката и ареста на министъра на екологията Нено Димов. 100-хиляден град няма вода – това е сериозно основание за политическа криза. Това заяви Смилов. Според него прокуратурата търси начин да излезе от имиджа си, че действа като „чадър“ или доста благосклонно към управляващите. Според него кризата в Перник има два аспекта. По-важният е политическият, който е сериозен провал на управлението във водния сектор. Според Смилов вината е политическа, но не е еднолична на министър Нено Димов: Според него обаче не бива да се стига до ситуация, в която всички управленски и политически проблеми стигат до прокуратурата и оттам да чакаме решение. Според доц. Гълъбов проблемът е и управленски. Той изтъкна, че през изминалите 20 години няма дългосрочна стратегическа програма, която да задължава всяко правителство, независимо от това какво е то, да отделя определени инвестиции, за да може да се поддържа системата на водния сектор. Управленският проблем е в разхищението, категоричен е той и подчерта, че спешните действия и бързото възстановяване струват много повече от регулярните планирани и ясни инвестиции в сектора. Според него цената на водата трябва да продължи да расте.  Доц. Гълъбов смята, че сега трябва да се използва момента и да се търси не конфронтация, а създаване например на \"воден пакт\" – нещо, което да гарантира политическо съгласие, че за следващите поне 10 години България трябва да инвестира приоритетно в тези инфраструктурни проекти. В противен случай ще сме свидетели отново и отново на същото, посочи той. Според него няма правила в политическия процес в България: Той смята, че управляващата коалиция трябва да излезе със становище защо Нено Димов подава оставка – заради сбъркана политика в сектора или заради това, че е следствен. Едното ще е признание за политическа грешка, която се носи колективно, обясни той. Според доц. Смилов важният въпрос, който не трябва да слиза от дневния ред на обществото, е как се изразходват публичните средства.", "date": "2020.01.12", "title": "Подаване на оставка от ареста - или е закъсняло, или е подранило"}
{"url": "https://clubz.bg/92815-evgenij_dajnov_nie_formirame_obshtnosti_te_glutnici", "text": "Политологът Евгений Дайнов коментира на профила си във фейсбук задържането на министъра на екологията Нено Димов. Ето какво написа Дайнов:  ", "date": "2020.01.12", "title": "Евгений Дайнов: Ние формираме общности, те - глутници"}
{"url": "https://clubz.bg/92831-nova_misteriozna_bolest_v_kitaj_kakvo_se_znae_za_neq", "text": "На 31 декември 2019 представителството на Световната здравна организация (СЗО) в Китай беше информирано за 27 случая на пневмония с неизяснен произход. Пациентите са били регистрирани в 19-милионната метрополия Ухан, административен център на провинция Хубей. Здравните власти в града първоначално свързаха инфекцията с посещение на местен рибен пазар, на който освен риба се продават и други животни (сред които и много живи). Пазарът впоследствие беше затворен и дезинфекциран.   До 5 януари 2020 г. броят на пациентите нарасна на 59. Един от тях вече почина, а шестима са в критично състояние. Междувременно и от Южна Корея беше съобщено за един съмнителен случай, свързан с 36-годишна китайка, която миналия месец е посетила Ухан. Пациентката е била приета за лечение в болница южно от Сеул.  И все пак: дотук осем от пациентите са били напълно излекувани и са напуснали болницата. Експертите изглежда са напреднали в търсенето на причинителя на мистериозното белодробно възпаление. От експертната група съобщиха, че са дешифрирали генната секвенция на причинителя: нов вид коронавирус, открит в кръвните проби и слюнката на 15 от развилите заболяването. Междувременно и представител на СЗО в Китай потвърди новината за новия коронавирус. Причините за избухването на заразата обаче все още са неясни. Изясняването на всички обстоятелства около разпространението на вируса продължава. Коронавирусите са открити през 60-те години на миналия век. Името им идва от тяхната форма: под микроскоп се вижда, че стърчащите навън протеинови структури, обграждащи обвивката на вируса, наподобяват слънчева корона (   Принципно коронавирусите не са нещо необичайно. Често инфекциите протичат безобидно, най-често с оплаквания като при грип - температура, кашлица и затруднено дишане, или със стомашно-чревни оплаквания, най-вече разстройство. От момента на заразяване до появата на първите симптоми обикновено минават от една до две седмици време. Но коронавирусите са силно приспособими и могат да бъдат и много коварни. Те принадлежат към РНК-вирусите и имат висока генетична променливост: лесно преодоляват бариерите и причиняват инфекции. Често заразата се предава върху хората от животни - бозайници, гризачи и птици. Инфекцията може да причини и сериозни заболявания - като белодробно възпаление и остра респираторна недостатъчност. Изходът може и да е летален. През 2002 и 2003 година агресивният коронавирус  SARS-CoV предизвика епидемия - в 30 страни се заразиха общо над 8000 души, а близо 1000 починаха. През 2012 на Арабския полуостров беше открит коронавирусът MERS-CoV - респираторен синдром на Близкия изток. И в двата случая експертите предполагат, че вирусът е бил предаден на човека от животни. Инфекцията може да се предаде при директен контакт между човек и животно, но също така и по въздуха. Известни са обаче и други пътища на заразяване, например чрез храни - месо или други  животински продукти, които не са надлежно термично обработени. Насекоми като комарите и кърлежите също могат да пренасят заразата, като не е задължително и те самите да развият болестта.  В сравнение с пандемиите от SARS и MERS сегашната ситуация е значително по-безобидна. Но опасността не бива да се подценява. Засега китайските власти реагират със засилен контрол на местата с голяма концентрация на хора - като летищата и гарите. Някои азиатски страни затегнаха превантивните мерки по границите - особено за пътниците, идващи от Ухан.", "date": "2020.01.12", "title": "Нова мистериозна болест в Китай. Какво се знае за нея?"}
{"url": "https://clubz.bg/92823-gazprom_bylgariq_raboti_po_intenzivno_sled_kritikite_na_putin", "text": "България започна да работи по-активно върху изграждането на газоразпределителна мрежа след критики от страна на руския президент Владимир Путин, заяви в интервю за руската обществена телевизия президентът на компанията \"Газпром\" Алексей Милер, цитиран от TACC и \"Фокус\". Наскоро Путин заяви, че България умишлено забавя изпълнението на проекта \"Турски поток\". Българският премиер Бойко Борисов, коментирайки изявлението на руския лидер, обясни за дългите тръжни процедури, които са забавили процеса. По-късно Борисов увери, че строителството ще приключи навреме. В същото време министърът на енергетиката Александър Новак изрази увереност, че България ще изпълни задълженията си. Сръбският президент Александър Вучич подчерта, че страната му е приключила своята част от работата си и сега чака строителството да приключи от българска страна. Премиерът Борисов от своя страна каза, че България изгражда своята газоразпределителна мрежа и е готова за получаване на голямо количество газ от Русия и Азербайджан. \"Турски поток\", минава по дъното на Черно море от Русия до брега на Турция. Следва сухопътната транзитна линия до границата със съседните страни, откъдето сега газът се изнася за Гърция, България и Северна Македония. В бъдеще (след приключване на изграждането на цялата инфраструктура) газът ще достига до Сърбия и Унгария. Капацитетът на газопровода с дължина 930 км е 31,5 милиарда кубически метра газ годишно.", "date": "2020.01.12", "title": "\"Газпром\": България работи по-интензивно след критиките на Путин"}
{"url": "https://clubz.bg/92828-putin_razgovarq_po_telefona_s_emanyuel_makron_i_djuzepe_konti", "text": "Президентите на Русия и Франция Владимир Путин и Еманюел Макрон обсъдиха в телефонен разговор днес редица актуални международни проблеми, след които и положението в Либия, предаде ТАСС, цитирайки пресслужбата на Кремъл, съобщи БТА. В контекста на руско-турските договорености от 8 януари в Истанбул, те подчертали важността на спазването на обявеното от днес прекратяване на огъня в Либия. Двамата са потвърдили готовността си да оказват съдействие за политико-дипломатическото уреждане на кризата там и всячески да способстват за успешното провеждане на планираната в Берлин международна конференция за Либия. Във връзка с напрегнатата ситуация около Иран двамата президенти изтъкнаха необходимостта да се проявява сдържаност от всички замесени страни и се изказаха за продължаване на усилията за запазване на Съвместния план за всеобхватни действия (споразумението между световните сили и Иран от 2015 г.). В разговора Путин и Макрон засегнаха също проблемите на вътрешноукраинския конфликт и положението в Сирия, посочва ТАСС. Владимир Путин проведе телефонен разговор и с премиера на Италия Джузепе Конте по негова инициатива. Те обстойно обсъдиха ситуацията в Либия и предприеманите действия за разрешаване на кризата там. Двамата отбелязаха важността да се спазва прекратяването на огъня, обявено от днес, и изразиха готовност да съдействат за резултатното провеждане на предстоящата международна конференция за Либия в Берлин.", "date": "2020.01.12", "title": "Путин разговаря по телефона с Еманюел Макрон и Джузепе Конти"}
{"url": "https://clubz.bg/92821-sindikati_pishat_na_borisov_pusnete_vodata_ot_studena_za_stomana", "text": "КНСБ и КТ \"Подпрепа\" изпратиха писмо до премиера Бойко Борисов по повод ситуацията в \"Стомана индъстри\" Перник, свързана с водната криза в района. В писмото се посочва, че синдикатите подкрепят изцяло действията на правителството, общинското ръководство и областната управа за овладяване на кризата. Но се изтъква, че \"Стомана индъстри\" няма отношение и вина за това състояние. Това се казва в общата позиция на КНСБ и КТ \"Подпрепа\". Синдикатите искат да бъде разрешено на  \"Стомана индъстри\" да ползва 5-6 хиляди кубични метра вода от язовир \"Студена\" и то само в случай на замръзване на алтернативните източници. В писмото се подчертава, че осигуряването на тази възможност за \"Стомана индъстри\" няма по никакъв начин да се отрази на водоснабдяването на Перник. Заради разрешението \"Стомана\", както и \"Топлофикация Перник\" да получават вода от \"Студена\" при намаляващ обем на язовира, беше обвинен екоминистърът в оставка Нено Димов. В събота той беше оставен за постоянно в ареста по искане на прокуратурата.", "date": "2020.01.12", "title": "Синдикати пишат на Борисов: Пуснете водата от \"Студена\" за \"Стомана\""}
{"url": "https://clubz.bg/92816-g_n_dimov_mu_obqsnih_trqbvat_kruti_merki_ne_gi_e_predpriel_ne_znam", "text": "Нено Димов би бил изкупителна жертва ако остане единствен обвиняем. Това заяви пред \"Фокус\" политическият анализатор Георги Харизанов. Евгений Дайнов: Ние формираме общности, те - глутници И допълни: Той обясни, че ВиК са търговски дружества, но повечето държавни търговски дружества са на загуба. И допълни, че държавата не ликвидира тези дружества, защото чрез тях се упражнява социална политика. Той призна, че няма факт, който да опрвоергава твърдението, че ВиК дружествата са \"партийни касички\". И допълни: И допълни, че \"шефът на ВиК-то често получава по-голяма заплата от своя министър, ползва повече служебни придобивки от своя министър\". Той обаче очаква още кризи по места, които да създават усещането, че държавата цялостно не се справя.", "date": "2020.01.12", "title": "\"Г-н Димов му обясних... трябват крути мерки... не ги е предприел... не знам\""}
{"url": "https://clubz.bg/92829-greta_vs_federer", "text": "Един от най-активните хаштагове в туитър през последните дни е #Rogerwakeupnow. Той е свързан с акция на екоактивистите от „Lausanne Action Climat“, подкрепена от Грета Тунберг и насочена срещу швейцарската банка „Credit Suisse“ и Роджър Федерер, който е нейно рекламно лице. Причината – банката инвестира огромни суми в бизнеса с изкопаеми горива, една от основните екологични заплахи. Според Грета Тунберг, банката е най-големият инвеститор в петролни компании, в които влага повече от 7,8 милиарда долара годишно. Федерер е активен участник в това, смятат екоактивистите, и го призовават да се осъзнае и да се ангажира с опазването на планетата. Само през 2019 г. Роджър Федерер спечели от рекламни договори над 90 млн. долара, а за цялата си кариера е натрупал състояние от $900 млн., което скоро ще го направи първия милиардер в историята на тениса, уточнява изданието „Tennis World Usa“. Грета и старците Засега Роджър Федерер не е коментирал подетата от еколозите кампания. От 8 януари досега под хаштага, посветен на тенисиста, се появяват по няколко хиляди поста на всеки час.", "date": "2020.01.12", "title": "Грета vs Федерер"}
{"url": "https://clubz.bg/92765-koj_dyrji_bogatstvoto_na_iran", "text": "Армията на пазителите на ислямската революция, наричана също \"Пасдаран\" или Революционна гвардия, е паравоенна организация, която съвместно с редовната армия (Артеш) съставлява въоръжените сили на Иран. Наскоро иранският парламент увеличи сериозно бюджета на гвардията. Съединените щати разглеждат \"Пасдаран\" като \"терористична организация\". Това е една от причините, поради които президентът Доналд Тръмп подчертава, че убийството на генерал Касем Солеймани, който ръководеше елитна част от Революционната гвардия, е било акт на самозащита. Революционната гвардия има сериозно икономическо влияние. Експертите смятат, че поне една трета от брутния вътрешен продукт на Иран се произвежда от компании, контролирани от \"Пасдаран\". Към тях се добавят и религиозни фондации. Бехзад Набави, ирански политик-реформатор и бивш заместник-председател на парламента, смята, че 60% от държавното богатство е в ръцете на четири организации: Революционната гвардия отхвърля твърденията на Бехзад Набави. През есента неин говорител заяви пред съда в Техеран, че делът на четирите (горепосочени) организации в държавното имущество е дори под 2%, съобщава онлайн-изданието \"Ирански журнал\". Въпреки че в предходните години правителството се опита да приватизира част от икономиката, и днес в Иран границите между частно, държавно, военно и религиозно са все още плаващи. \"От правна гледна точка повечето банки днес са частни акционерни дружества\", казва Михаел Токус, председател на Германско-иранската търговска камара, чието седалище е в Хамбург. Той обаче добавя, че акциите често се държат от инвестиционни дружества на държавни компании. Не са малко и частните фирми, които имат \"трима пенсионирани генерали на ръководни позиции\", посочва Токус и обяснява, че в Иран военните се пенсионират малко след като навършат 50 години. Подобни преплитания облагодетелстват корупцията и шуробаджанащината. А това никак не се харесва на иранския президент Хасан Рохани. През ноември 2019 той настоя правосъдната система да разследва всички онези случаи, в които става въпрос за милиарди долари. Според публикация от поредицата \"Доклад от Иран\", подготвяна месечно от живеещия в Германия  Бахман Нируманд за фондация \"Хайнрих Бьол\", Хасан Рохани е задал следния въпрос: \"Къде са големите акули, защо никой не ги преследва?\". Влиянието на генералите и духовниците намалява единствено при по-спокойни времена. Както се случи през 2017 година, когато Западът разхлаби санкциите след успешната ядрена сделка. Тогава иранското правителство възложи два големи проекта на френска и южнокорейска фирма. А иначе контролираният от Революционната гвардия конгломерат \"Печатът на пророците\" има един вид монопол над държавните поръчки - негови фирми получават проекти дори и без да се провежда конкурс. Председателят на Германско-иранската търговска камара Михаел Токус обръща внимание и на едно ново развитие в иранската икономика. \"Санкциите на САЩ доведоха до сериозно нарастване на сивата икономика. Затова и никой не може да каже колко нефт изнася Иран в момента\". Освен официалните нефтени експорти има и \"много сиви доставки\", които се препродават през съседни държави или пък посредством петролени танкери, които \"се движат в океаните без транспондер и доставят нефта някъде\", казва Токус. \"Времето на санкциите не е време за прозрачност и икономически подем\", коментира експертът. Сигурно е само едно: че експортът на нефт, най-важният източник на чужда валута, сериозно пострада от американските санкции. Това признава и самият Хасан Рохани. \"Доклад от Иран\" цитират фрагменти от негова реч, произнесена в средата на ноември 2019. \"Иран се намира в извънредна ситуация (...) Как да управляваме страната си, когато имаме проблеми, свързани с продажбата на нашия нефт? (...) От създаването на Ислямската република досега никога не сме имали толкова много проблеми при продажбата на нефт и отплаването на петролните танкери, колкото днес\", казва той. Според Михаел Токус нетипичната откритост на Хасан Рохани цели да подготви иранците за по-трудни времена. \"Той иска да подготви населението за това, че в бъдеще то ще трябва да плаща още повече данъци и такси за финансирането на държавните разходи\". Зад това обаче се крие политически риск. Достатъчно е да погледнем към протестите след увеличаването на цената на бензина преди два месеца. Според \"Доклад от Иран\", това са били протестите \"с най-много насилие за последните 30 години\". Публицистът Бахман Нируманд смята, че недоволството сред хората е високо и покачването на цените са подходящ повод за консервативните сили в страната да покажат, че реформаторите около Рохани не могат да удържат нещата в свои ръце. \"Ако Рохани бъде принуден да се оттегли, Революционната гвардия ще поеме властта и ще се опита да управлява страната с още повече насилие и с налагането на още повече цензура\", казва той. Каквото и да се случи обаче, Иран няма да си подвие опашката поради икономически причини. \"Никой не бива да подценява съпротивителните сили и издръжливостта на иранците\", подчертава експертът Михаел Токус.", "date": "2020.01.12", "title": "Кой държи богатството на Иран?"}
{"url": "https://clubz.bg/92830-obstrelqha_amerikanska_baza_s_minometni_snarqdi", "text": "Девет минометни снаряда паднаха в иракската военновъздушна база Балад, където има американски войски. При обстрела са ранени 4-ма иракски войници, съобщиха двама военни източника, цитирани от ДПА и Ройтерс. Снарядите паднали на самолетната писта в базата, намираща се на 80 км (50 мили) северно от Багдад. До момента никой не е поел отговорност за атаката, която идва в момент на засилено напрежение между САЩ и Иран.", "date": "2020.01.12", "title": "Обстреляха американска база с минометни снаряди"}
{"url": "https://clubz.bg/92775-ej_bubi_sblijavaj_se_ti_otkri_ogyn_tvyrde_rano", "text": "Когато Ерих отново се появи в ескадрилата, възстановен от болестта, откри, че е успял да се излекува от предишната си трескава агресивност. Той разбра, че в рамките на отпуснатото време всичко може спокойно да бъде приключено. Ерих реши също, че нито един вражески самолет няма да свали Паул Росман, докато той го прикрива. Паул му показа как трябва да се държи един добър водещ на звено, как трябва да се стреля. Възхищението на Ерих от изненадващите атаки на Росман и неговата снайперска стрелба от далечно разстояние продължи да нараства. Дойде обаче времето, когато Ерих трябваше да лети с останалите асове от 7-а ескадрила. Неговото изучаване на премъдростите на въздушния бой продължи… Когато на 10 февруари 1943 г. капитан Зомер, командир на 7-а ескадрила, спечели 50-ата си победа, той вече не получи Рицарски кръст[1]. Преди 50 победи на Източния фронт бяха достатъчни за тази награда, но сега изискванията значително се увеличиха. През януари и февруари 1943 г. Рицарският кръст изглеждаше на Ерих просто като невъзможна мечта. На 27 февруари 1943 г. той спечели втората си победа. Скоро в 7-а ескадрила се появи нова бурна личност. Именно този офицер даде първия тласък за напредъка на Ерих към по-високи постижения. Оберлейтенант Валтер Крупински замени капитан Зомер като командир на ескадрилата. Крупински си оставаше същият усмихнат тигър, който едва бе оцелял при катастрофата в Майкоп. Новият командир на ескадрилата веднага започна да работи по типичния си начин, спечелвайки незабавно уважението на Ерих. След като Крупински пристигна в Таман, за да се изпробва като командир на ескадрила, поиска изправен изтребител, излетя сам, веднага бе свален и скочи с парашут. Кола го достави до летището, той веднага взе нов Me-109, излетя, свали 2 руски самолета и кацна благополучно. Никой не се съмняваше, че новият командир на ескадрилата е истински тигър. Не му трябваше строга дисциплина, за да накара да му се подчиняват. Ерих веднага се влюби в Крупински. Скрити истини за Втората световна война Следващото изискване на новия командир на ескадрилата беше да му определят воден. Славата му на луда глава летеше пред него и всички унтерофицери единодушно се отказаха от възможността да го прикриват. Паул Росман отиде при Ерих като представител на унтерофицерите. – Би ли се съгласил да летиш като воден на Крупински, Ерих? – Защо? Нима унтерофицерите не искат тази длъжност? Росман изглеждаше малко объркан. – Старците казват, че е грубиян, но умее да лети. – каза Паул. – Те смятат, че за всички ще е на-добре, ако воденият му е офицер… Принудителното кацане на Крупински в Майкоп, когато неговият горящ изтребител ​​започна да плюе куршуми във всички посоки, все още беше свежо в паметта на Ерих, когато застана пред този забележителен човек. – Хер лейтенант, казвам се Хартман. Аз ще бъда ваш воден. – Отдавна ли сте тук? – Не, само от три месеца. – Победи? – Две. – С кого още сте летели? – Най-вече с Росман, но също и с Дамерс, Цвернеман и Гриславски. – Това са добри пилоти. При нас всичко ще е наред. Благодаря Ви. Валтер Крупински излезе в запас с чин генерал-лейтенант и сега живее в Нойкирхен-Зеелшайд в Западна Германия. Спомените му от неговата първа среща с Ерих Хартман свидетелстват за изключителната младост на Ерих. „Той ми се стори просто дете. Беше толкова млад и жизнен. Когато той си тръгна след първата ни среща, аз все си мислех: „Какво младо лице“… На следващия ден Ерих и Крупински излетяха във въздуха, въпреки че и у двамата бе останало неприятно впечатление от първата среща. Ерих беше сигурен, че лети с див тигър, който не умее да пилотира, а Крупински си мислеше, че е получил като воден някакво пеленаче. Но още първият боен полет промени мнението на Ерих за неговия водещ. Новият командир на ескадрилата се хвърляше срещу врага като побойник в бар. Той се оказа агресивен и безстрашен пилот, който не само летеше като демон, но и запазваше главата си студена в боя. Слуховете за неспособността на Крупински да лети бяха чиста клевета. Крупински обаче стреляше лошо и повечето от куршумите му отиваха на вятъра[2]. Слабостта на Крупински обаче беше коригирана от точната стрелба на Ерих. Хартман беше снайперист, осенен от Бога още от деня, когато надупчи първия си конус в летателната школа. Заедно Крупински и Ерих образуваха опасна двойка. Ерих се държеше близо до водещия, когато излизаха на дистанция за стрелба. После намаляваше скоростта и изчакваше водещият да се разкара. Това му даваше няколко секунди, за да даде откос и „да запълни дупките, които Крупи е оставил“. Така Ерих спечели още няколко победи. Скоро те разбраха, че зависят един от друг. Крупински започна да работи с Ерих и не след дълго те буквално си четяха мислите в бой. В резултат тази двойка стана най-добрата в историята на изтребителната авиация. Когато Крупински тръгваше в атака, Ерих оставаше „да седи отзад“, прикрил опашката на водещия, и да му казва, ако се появи нов вражески самолет. По време на атака на Ерих Крупински се държеше по-високо и му подсказваше как най-добре да маневрира или да се откъсне. Ерих чуваше гласа на Крупински в слушалките си, който повтаряше една заповед отново и отново. Ерих се опитваше да имитира Росман, атакувайки от голямо разстояние. Процентът на попаденията му хвърляше във възторг халосния стрелец Крупински, но беше ясно, че би било по-добре Ерих да се приближи повече до целта. Както отбелязва Крупински: „Имахме толкова много млади пилоти, които изобщо не можеха да улучат нищо във въздуха, а Ерих се открояваше сред тях със своята точна стрелба от голямо разстояние“. Тъй като Крупински постоянно наричаше Ерих във въздуха „Буби“, този прякор остана и придружаваше Хартман докрай. Цялата ескадра скоро започна да го нарича „Буби“. Постоянните забележки на Крупински „Буби, приближи се“ подтикнаха Ерих да намали дистанцията на атаката. Колкото повече се приближи до мишената си, толкова по-ефективен ще бъде обстрелът му. Ще пропуснат само няколко куршума. Много често под обстрела на няколко картечници от малко разстояние вражеският самолет се преобръщаше. Но още по-често вражеската машина просто избухваше във въздуха. Когато самолетът е улучен по този начин, той никога не се връща. Люся, не умирай! Вторият щурм на Севастопол Скоро Ерих ясно формулира тактиката си за въздушен бой, от която не отстъпи нито крачка. Тази вълшебна формула звучеше така: „Видях – реших – атакувах – измъкнах се“. В по-разширена форма тя може да бъде представена по следния начин: ако си видял врага, реши дали е възможно да го атакуваш изненадващо; атакувай го; веднага след атаката се откъсни; откъсни се и ако те е забелязал, преди да удариш. Изчакай да атакуваш противника в удобни условия, не позволявай да те въвлекат в маневрен бой с противник, който те вижда. Стриктното спазване на тези принципи направи Ерих Хартман най-добрият ас в света. \n\t[1] Интересно е да се сравнят наградите в Луфтвафе и съветските ВВС. Със заповед на Сталин от 19 август 1941 г. се въвежда норма от 10 свалени самолета за званието Герой на Съветския съюз. Освен това се дават и парични премии. В Луфтвафе парични премии за свалени самолети на противника няма. – Бел. прев. \n\t[2] Независимо дали Крупински е стрелял добре или зле, към края на войната е свалил 197 самолета при 1100 бойни полета. – Бел. авт. \n\t  Люся, не умирай! Вторият щурм на Севастопол", "date": "2020.01.12", "title": "\"Ей, Буби! Сближавай се. Ти откри огън твърде рано.\" "}
{"url": "https://clubz.bg/92818-kralicata_svikva_syveshtanie_megan_markyl_shte_se_vklyuchi_po_telefona", "text": "Британската кралица Елизабет Втора е насрочила за утре съвещание, посветено на намерението на принц Хари и съпругата му Меган Маркъл да се откажат от изпълнение на кралските си задължения и да станат финансово независими, съобщи вчера телевизионният канал \"Скайнюз\", цитиран от БТА. Това ще е първата семейна среща с участието на принц Хари от избухването на кризата в кралското семейство заради неговото решение. Заедно с него във фамилното имение Сандрингам, графство Норфолк, ще бъдат баба му, кралица Елизабет, баща му - престолонаследникът принц Чарлз, и по-големият му брат принц Уилям. На 8 януари принц Хари и Маркъл обявиха чрез \"Инстаграм\" за намерението си да направят безпрецедентна крачка като се откажат от статута на старши членове на кралското семейство и си гарантират финансова независимост. На практика това означава отказ от значителна част от церемониалните задължения и привилегии на херцога и херцогинята на Съсекс, които обаче може да запазят сегашните си титли. Предстои да бъде решено какъв ще е новият им статут, с какво ще им бъде позволено да се занимават, за да се издържат и как ще се осигурява охраната им. Британски медии съобщават още, че Меган Маркъл ще се включи по телефона в обсъжданията, ако часовата разлика го позволява.", "date": "2020.01.12", "title": "Кралицата свиква съвещание. Меган Маркъл ще се включи по телефона"}
{"url": "https://clubz.bg/92766-otnovo_po_pytq_na_dobrite_namereniq", "text": "Ето че коледните и новогодишните празници отминаха, но поздравителните адреси със сладки и откъснати от реалността неизпълними благопожелания продължават. И този път адресати на високи очаквания са министри от кабинета Борисов – ангажираните с правосъдието и съдебната реформа Данаил Кирилов и Екатерина Захариева. В съвместно комюнике посолството на САЩ и Министерството на правосъдието ни уведомиха: Това изказване, подписано от двете страни, наподобява изявление, в което кварталният крадец и една от постоянните му заможни жертви уверяват своите съграждани колко важно е човек да пази собствеността си и да не се краде. Дейвид Хейл, който не дойде в София: САЩ са против втората тръба на \"Турски поток\" Преди българското членство в ЕС, до 2007 г., посолството на САЩ също поддържаше екип, който да напътства българските власти в решаването на проблемните области в правосъдието.  Имаше и целево финансиране по пътя на Американската агенция за международно развитие USAID, с чиято помощ бяха прекроени основните процесуални кодекси. С приемането ни в ЕС и с установяването на Механизма за сътрудничество и проверка международните партньори ни гласуваха доверие, че макар и бавен темпът на промени ще даде резултат. Но, уви, 13 години по-късно механизмът на ЕС е на път да си отиде, отбелязал характерния постоянен напредък, без това да е довело до осезаем резултат. За това пък за повече от десетилетие се нароиха институционални имитации като специализираните съдилища и специализирана прокуратура и КПКОНПИ, с всичките ѝ предишни метастазиращи образувания. Всичко това щедро - подпомогнато с пари на европейския и българския данъкоплатец и международните ни партньори. И днес отново сме в изходна позиция. Приоритетите отново са: Сега можем да очакваме да се напишат я нов Наказателен кодекс, я кодекс за административните нарушения и наказания. Да се появят поредните нови нетипични за българската правна традиция комисии, процедури, органи, комитети. Да набъбва тяхната безконтролна администрация и власт и всичко това да бъде отчитано като постоянен успех и исторически напредък. Борисов: Питате се защо не ни спират \"Балкански поток\". Правим наша газопреносна мрежа Нямаме на кого да се сърдим освен на самите себе си, помощта отвън не може да удържи властта отвътре. За реална промяна трябват хора, които умело да провеждат последователни политики. А за да го има този тип управници, трябва критична маса от още хора, която да се вълнува какво става отвъд входната врата на семейното жилище, и то не само когато има избори.  Иначе ще продължим да гледаме изродените форми на българския тип „спазаряваща“ се демокрация, при която местният вожд жертва население и интереси, за да пребъде управлението му. Борисов: Питате се защо не ни спират \"Балкански поток\". Правим наша газопреносна мрежа", "date": "2020.01.12", "title": "Отново по пътя на добрите намерения"}
{"url": "https://clubz.bg/92820-tova_sa_edni_milicioneri_porychka_zadacha_batalonyt_se_stroqva", "text": "Това заяви пред бТВ лидерът на \"Движение 21\" Татяна Дончева. Така тя коментира  действията на главния прокурор Иван Гешев и колегите му. Според нея \"ако денят се познава по сутринта\", арестът на Нено Димов трябва да се приема \"като началото на деня\". През седмицата Специализираната прокуратура започна масово проверки в Перник заради водната криза в града. Паралелно с тях имаше и акция в сградата на Министерството на околната среда и водите. В самото начало на двете акции Гешев каза пред журналисти, че проверката в министерството е заради вноса на боклук от Италия. В хода на акцията беше задържан екоминистърът Нено Димов, който в крайна сметка се оказа с обвинения за умишлена безстопанственост, свързани не с боклука, а с водната криза. Вчера съдът остави Димов за постоянно в ареста по искане на прокуратурата. Той от своя страна подаде оставка, която беше приета от премиера Бойко Борисов. Според Дончева целта на цялото мероприятие е народа да си каже \"щом арестуват така министър, какво остава за мен\". Тя препоръча да се гледа филмът \"20 век\" на Бернардо Бертолучи. Тя се съгласи с коментара на вицепремиера Красимир Каракачанов, от чиято квота бе министър Нено Димов, че арестът му е \"показно убийство\". Тя коментира и защо българинът избира за трети мандат премиера Бойко Борисов. И допълни:", "date": "2020.01.12", "title": "\"Това са едни милиционери... поръчка, задача... батальонът се строява\""}
{"url": "https://clubz.bg/92817-livyrpul_zapisa_poreden_rekord", "text": "\"Ливърпул\" надви \"Тотнъм\" с 1:0 като гост в мач от 22-ия кръг на Висшата лига. И постави уникален рекорд - стана първият отбор от топ 5 на първенствата в Европа с 21 победи от първите 22 рунда. Роберто Фирмино вкара единствения гол в 37-ата мин. Домакините имаха възможности в последните минути, но не успяха да се възползват. \"Лестър\" записа сензационна загуба от \"Саутхемптън\" с 1:2 у дома, месеци след като победи същия отбор с 9:0 на неговия терен. Така \"светците\" взеха поне частичен реванш и направиха услуга на \"Манчестър Сити\". Ако \"гражданите\" спечелят днес срещу \"Астън Вила\" в Бирмингам, ще заемат второто място, изпреварвайки \"лисиците\". \"Челси\" се справи с \"Бърнли\" - 3:0, а \"Манчестър Юнайтед\" разби \"Норич\" с 4:0 в мач №200 на Маркъс Рашфорд с екипа на \"червените дяволи\". Нападателят вкара първите две попадения. Класирането изглежда така: \"Ливърпул\" - 61, \"Лестър\" - 45, \"Манчестър Сити\" - 44, \"Челси\" - 39, \"Манчестър Юнайтед\" - 34 и т.н.", "date": "2020.01.12", "title": "\"Ливърпул\" записа пореден рекорд"}
{"url": "https://clubz.bg/92819-mnogo_hora_povqrvaha_na_neshto_koeto_e_pylna_izmislica_i_lyja", "text": "Димитър Кузманов, Александър Лазаров и Адриан Андреев се завърнаха на българска земя след участието си на отборния тенис турнир ATP cup в Австралия. След 11 часа закъснение те излетяха от Дубай и пристигнаха в София след полунощ. Въпреки тежкото пътуване тримата бяха в отлично настроение и разказаха подробности около преживяванията си по време на дебютния турнир, на който завършиха 9-и от 24 отбора, водени от Григор Димитров, който остана на Зеления континент за първия за годината турнир от Големия шлем. За отпадането на тима ни в от групите след две победи с 2:1 срещу Великобритания и Молдова и поражение от Белгия, Димитър Кузманов заяви: Не беше подмината темата с анонимния текст, събрал много коментари в медии и социални мрежи, в който се твърди, че федерацията ни по тенис не е оказала подкрепа на тима, а всички разходи е поел Григор Димитров. Федерацията по тенис отговори на анонимка, нарече я fake news Първите думи бяха на Димитър Кузманов:  Александър Лазаров продължи: Димитър Кузманов добави: Все пак основен акцент на импровизирания брифинг беше представянето, научените уроци и това, че най-добрите ни тенисисти са се сплотили. Григор: Благодаря на родината и на невероятния ми отбор Той разкри, че не е могъл да спи от вълнение в последните 10 дни или по-точно като разбрал, че ще играе на двойки с Григор Димитров. Кузманов изрично подчерта, че успехът на България в ATP сup не е плод на случайност и благодари на капитана на България за \"Купа Дейвис\" Тодор Енев: Мико Кузманов разкри малко и от кухнята на тима ни като настройка между мачовете. Втората ни ракета разказа и за интересна случка по време на първата пресконференция на тима в Австралия, провокиран от мълчанието и тази вечер на Адриан Андреев : Самият Адриан пък бе върнат към сълзите от радост след победата на България над Великобритания. Григор: Благодаря на родината и на невероятния ми отбор", "date": "2020.01.12", "title": "\"Много хора повярваха на нещо, което е пълна измислица и лъжа\""}
{"url": "https://clubz.bg/92786-trymp_ne_iska_konflikt_s_iran_v_izborna_godina", "text": "Американският президент Доналд Тръмп каза, че Иран \"се отдръпва\" от евентуален конфликт със САЩ. Но и самият Тръмп имаше също толкова силно желание да не влиза в конфронтация, пише в анализ Асошиейтед прес. \n\tС отказа си да предприеме военни действия в отговор на иранските ракетни удари срещу бази в Ирак с американски войници Тръмп отдалечи страната от ръба на война, която би дестабилизирала Близкия изток. Това е в унисон с по-общия модел на неговата външна политика: да говори твърдо, но да не влиза във въоръжени конфликти. Опорни точки за Иран Този подход, примесен с малко късмет и желанието на самия Иран да избегне открит конфликт, може да позволи на Тръмп да постигне през изборната година две цели - да покаже сила и едновременно с това да успокои онези, които са го подкрепили заради обещанието му да изтегли Съединените щати от \"безкрайните войни\" в Близкия изток. Тръмп започна подготовката за смяна на курса, докато десетки хиляди иранци скърбяха за смъртта на ген. Касем Солеймани при удар, нанесен от американски дрон, а Техеран говореше за отмъщение. Когато ирански ракети прелетяха над Ирак и се стовариха в две бази с американски войници във вторник през нощта, американският президент и неговият екип изчакаха преди да решат какъв да бъде техният отговор. САЩ налагат нови санкции на Техеран. Няма пострадали от иранския обстрел Триумфът, който Тръмп сам си приписа, обаче може да бъде мимолетен, особено в един толкова променлив регион като Близкия изток. Няма гаранция, че отмъщението на Иран ще приключи с ракетите от вторник, и бъдещите му операции може да включват тайни акции на милиции или кибервойна, за които САЩ по-трудно биха могли да обвинят директно Техеран. Иран не бил отстъпил. Щял още да отмъщава на САЩ Когато иранската криза започна да се задълбочава миналия месец, залозите очевидно бяха по-високи, отколкото при някои други заплетени ситуации за Тръмп на международната сцена. \n\tИран отдавна се очертава като нарастваща заплаха, а напрежението ескалира, след като Тръмп изтегли САЩ от ядрената сделка, договорена по времето на Обама. Иран се разгневи, когато Тръмп наложи редица парализиращи санкции в кампания на \"максимален натиск\", целяща да не позволи на Техеран да произведе ядрено оръжие. \n\tКогато подкрепяни от Иран милиции нанесоха удар, при който бе убит един американец, нает от Пентагона, и нападнаха посолството на САЩ в Багдад, Тръмп можеше да отговори по редица възможни начини. За изненада на своя екип по националната сигурност Тръмп избра най-драматичния вариант: удар, при който бе убит Солеймани. \n\tНе бе ясно до какви последици ще доведе американската атака. Как ще отвърне Иран? Дали ще избере за мишена други страни или ще принуди САЩ да ударят отново? Тръмп-а, когото не искахме да видим Други американски президенти са имали възможности да елиминират Солеймани, но са отхвърляли това решение, защото са се опасявали да не разпалят война. \n\tТръмп, който обикновено никак не е склонен да рискува да превърне противопоставянето в истински военни действия, обаче се измъкна от среща с предизборния си щаб в своя курорт Мар а Лаго, за да одобри смъртоносния удар. \n\tИран отвърна с ракетни удари през нощта на вторник срещу сряда, но те не отнеха ничий живот. Отговорът позволи на Техеран да успокои иранските хардлайнери, без да провокира допълнително Тръмп за тежки ответни действия. \n\tВпоследствие Тръмп призова НАТО да се намеси и да направи повече в Близкия изток, въпреки че не стана веднага ясно дали това е било необичайно за него признанаване на важното значение на отдавнашния военен съюз или поредният му призив пактът да харчи повече средства. \n\tТръмп отдавна е превърнал опозицията си срещу войната в част от своята политическа идентичност. Въпреки че за кратък период подкрепяше войната в Ирак през 2003 г., той след това стана неин яростен противник, обявявайки я за пропиляване на живота на американци и на ресурси. \n\tВъншнополитическите му обещания по време на предизборната кампания бяха непоследователни. Той се зарече да изтегли САЩ от Близкия изток, но в същото време обеща да \"бомбардира до дупка\" \"Ислямска държава\" (ИД). \n\tОткакто встъпи в длъжност, американският президент нанесе ограничени ракетни удари по Сирия, разреши убийството там на лидера на ИД Абу Бакр ал Багдади, но в същото време изтегли голяма част от американските военни от тази страна. Убийството на Багдади стана главна тема в предизборните клипове на Тръмп. \n\tА в случая със Северна Корея, където ситуацията може би е най-сходна с тази с Иран, Тръмп първо изпрати войнствено предупреждение, че САЩ ще засипят с \"огън и жупел\" Пхенян. След това той понижи напрежението и се опита да избегне военен конфликт. БТА САЩ налагат нови санкции на Техеран. Няма пострадали от иранския обстрел Иран не бил отстъпил. Щял още да отмъщава на САЩ Тръмп-а, когото не искахме да видим", "date": "2020.01.12", "title": "Тръмп не иска конфликт с Иран в изборна година"}
