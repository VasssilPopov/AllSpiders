{"url": "http://clubz.bg/68863-bivshiqt_rektor_na_medicinskiq_universitet_napylno_nevinen", "text": "Бившият ректор на Медицинския университет акад.  срещу него. Това реши днес състав на Софийския градски съд (СГС) с председател Милен Михайлов, като заедно с Митев оправдан беше и бившият главен секретар на университета Алексей Алексиев. Бившият ректор на Медицинския университет - лидер на престъпна група Делото пред първата инстанция приключи за малко повече от три месеца, след като на 1 март Специализираното звено „Антикорупция“ прати и двамата на съд, припомня news.lex.bg. Срещу Ваньо Митев бяха повдигнати обвинения за неизгодна сделка, безстопанственост и престъпление по служба, защото е допуснал Алексиев да разреши в МУ да бъдат записани 146 чуждестранни студенти, без да са държали изпити по биология и химия, от което са настъпили вреди за университета за над 1,1 млн. лева. Вредата беше изчислена от държавното обвинение като разлика от годишната такса, която плащат останалите студенти и реално платените пари от тези 146 студенти. Срещу Алексиев бяха повдигнати обвинения и за неизгодна сделка заради пет деяния, едно от които беше договор за доставка на нов автомобил „„Rаnge Rover sport HSE Dynamic” 177 108 лв., от който университетът нямал нужда, защото разполагал с два автомобила „Ауди“ – А6 и А4. Обвинението за неизгодна сделка срещу бившия ректор пък е за договор за правна помощ с двама адвокати. ДАНС влезе в Медицинския университет В пледоариите си прокурорите поискаха Митев да бъде признат за виновен по всички обвинения и да бъде осъден на около шест години затвор, докато за Алексиев държавното обвинение поиска условна присъда от три години затвор. В представените кратки мотиви, непосредствено след обявяването на присъдата, съдия Михайлов каза, че автомобилът е бил купен при пълно спазване на процедурата за обществени поръчки, било е в правомощията на Алексиев да сключи такъв договор, колата е използвана по предназначение, а освен това другите две коли на университета били стари. За сключените от Митев договори с адвокати, юрисконсултите на университета сами са признали в показания пред съда, че са изключително натоварени и са имали нужда от помощ. Преди това и адвокат Вълчев каза, че договорите с двамата адвокати са били за по 600 лева на месец, а Митев по-рано освободил друг адвокат, на който били плащани по 1500 лева. За приема на въпросните 146 студенти съдът посочи, че те все пак са минали изпит по английски, в който е имало въпроси по химия и биология, но основният аргумент на съда за оправдаване на подсъдимите  Отделно от това СГС прие, че не са нанесени никакви вреди на университета, а дори е получил приходи от платените от тези студенти такси. Присъдата не е окончателна и прокуратурата може да я протестира пред Софийския апелативен съд. ДАНС влезе в Медицинския университет", "date": "2018.06.07", "title": "Бившият ректор на Медицинския университет - напълно невинен"}
{"url": "http://clubz.bg/68844-debatyt_za_iztrebitelite_za_izrael_moje_za_rusiq_ne_moje", "text": "Депутатите оставиха за петък гласуването на предложените от Министерството на отбраната инвестиционни проекти за превъоръжаване на армията, но дебатите започнаха още днес. И неизбежно бяха препратени към любимата за \"Атака\" тема - противопоставянето НАТО-Русия. От левицата пък на няколко пъти намекнаха, че изборът на изтребители за авиацията е предрешен и изразиха съмнение, че ще бъде избрана най-добрата техника.  Става въпрос за проекта за купуване на нови изтребители за Военновъздушините сили и за купуването на нови машини за пехотата. Представителите на ГЕРБ, \"Обединени патриоти\" и ДПС подкрепиха проектите за превъоръжаване на последното заседание на комисията по отбрана. Този за купуване на поне 8 изтребителя като първи етап е на стойност 1,8 млрд- лв., а за планираните 150 машини за Сухопътните войски разходът е 1,46 млрд. лв. за 150 машини до 2029 г.  Изцяло в унисон с проруската си политика, тон на дебатите зададе заместникът на Волен Сидеров като лидер на \"Атака\" - Десислав Чуколов. Докато тези дни Сидеров громи \"хегемонията на американския долар\" на форум за парламентаристи в Москва, днес Чуколов се оплака, че Руската федерация иска да ни продаде самолети, но сме я изключили от кръга на офертите. От думите му стана ясно, че трябва да приемем протегнатата от Москва ръка - първо, защото няма ограничение да се събират оферти от страни членки само на ЕС и на НАТО, като даде пример с допуснатата оферта на Израел, и второ - защото щяло да ни излезе по-евтино. (В проекта за инвестиционен разход е записано, че новите изтребители на ВВС трябва да са произведени в страна от ЕС или НАТО, а офертата от Израел е за американски самолети F-16 - б.р.) За да развие тезата си Чуколов започна отдалече - от вечната за \"Атака\" теза, че натовските бази у нас всъщност са американски и янките не ни плащали нищо, за да ги ползват. И си дойде на думата: В \"Атака\" били недоволни, че в проекта е записано изискване за съвместимост на техниката със стандартите на НАТО. И поиска ние пък да направим съпоставка цена и качество. След което заигра по тънката струна на популизма: Оказа се, че сред останалите парламентарни групи в Народното събрание  - ГЕРБ, БСП, БСП... не се намери нито един депутат, който да реагира на думите на Чуколов. Опозиция Чуколов срещна в лицето на Славчо Атанасов (НФСБ), с когото иначе са заедно в коалиция \"Обединени патриоти\".  , посочи Атанасов. И цитира Мигел де Сервантес, чийто безсмъртен герой Дин Кихот де ла Манча казва: Дебатът стана по-професионален, когато в него се включиха генералите. Ген. Кольо Милев (БСП) изрази скептицизъм, че парламентарното решение за модернизацията ще се случи в действителност предвид дългите срокове за изпълнение. Подкрепа, в цифри, даде Борис Вангелов (ОП), за да илюстрира, че разходите от 3 милиарда лева звучат страшно, но съпоставимо с БВП на страната, всъщност са малки. Петър Витанов (БСП) обърна внимание на някои технически пропуски в проекта като въпроса с ДДС, например.  Но даде заявка, че БСП ще подкрепи проекта на първо четене. Андон Дончев от \"Воля\" пък повтори последните декларации на партийния лидер Веселин Марешки, че сделката била \"грабителска\". И разказа за срещите си в Украйна в качеството му на председател на комисията в парламента, която отговаря за българите в чужбина. Това бе \"закачка\" към \"патриотите\", тъй като от няколко дни те спорят с \"Воля\" за издаването на документи за българско гражданство. Според \"Воля\" в Държавната агенция за българите в чужбина, оглавявана от кадър на ВМРО, се извършвали злоупотреби. Изказването на Дончев разгневи Юлиан Ангелов от ВМРО. Но от БСП пак показаха, че не вярват на добрите намерения на управляващите. И припомниха, че служебното правителство на президента Румен Радев бе избрало самолетите на шведската \"Грипен\", но кабинетът \"Борисов\" 3 стартира процедурата отново.", "date": "2018.06.07", "title": "Дебатът за изтребителите: За Израел може, за Русия - не може"}
{"url": "http://clubz.bg/68855-do_15_yuni_priklyuchva_proverkata_na_krychmi_po_plajovete", "text": "До 15 юни трябва да приключи проверка на Дирекция национален строителен контрол (ДНСК) на над 100 преместваеми обекти по плажовете на Черноморието. Това съобщи министърът на регионалното развитие и благоустройството Николай Нанков, който участва днес във форум на Комитета на регионите. Неотдавна вицепремиерът Валери Симеонов заяви, че някои от най-посещаваните дискотеки в Слънчев бряг - \"Бедрум\", \"Какао бийч\", \"Дъ Уан\" и \"Кубанита\", на практика не са никакви \"преместваеми обекти\", а сигурността на посетителите е застрашена - поради нестабилни конструкции. Министърката на туризма Николина Ангелкова възрази на Симеонов, че има нарушение на закона и заяви, че по Закона за черноморското крайбрежие нарушения няма. В резултат на сигнали на Валери Симеонов миналото лято бяха премахнати незаконни обекти пред хотелите \"Амфора\" и \"Империал\".", "date": "2018.06.07", "title": "До 15 юни приключва проверката на кръчми по плажовете"}
{"url": "http://clubz.bg/68857-propadna_machyt_na_kobrata_sreshtu_diliyn_uajt", "text": "Няма да има мач в тежка категория на професионалния ринг между Кубрат Пулев и Дилиън Уайт. Поне няма да е скоро. По-рано днес стана ясно, че британецът ще се бие с новозеландеца Джоузеф Паркър, който наскоро загуби от Антъни Джошуа в оспоран сблъсък. Срещата е на 28 юли в лондонската зала \"О2 арена\". Мениджърската агенция на Уайт публикува плакат на двубоя, на който личат логата на спонсори и на тв канала \"Скай спортс\", който ще го излъчва пряко. Международната боксова федерация (IBF) насрочи мач Пулев - Уайт, победителят от който да стане основен претендент за пояса срещу световния шампион Джошуа. Имаше търг за организиране на мача, спечелен от американски промоутъри. Наскоро бе обявено, че сблъсъкът може да е на стадион \"Васил Левски\". Дилиън Уайт обаче, който има само една загуба на профиринга - и той от Джошуа, ясно даваше да се разбере, че не иска Кобрата за съперник, още по-малко пък битката да е в България. В британски медии мениджърът Еди Хърн, който представлява Джошуа и в момента е най-влиятелният импресарио в бокса, също беше скептичен, че ще има мач Пулев - Уайт. По думите му българинът искал прекалено много пари, а и двубоят нямало да е касов, особено ако е в София. Сега не е ясно с кого ще се бие Кубрат Пулев и какъв статут ще има евентуална битка.", "date": "2018.06.07", "title": "Пропадна мачът на Кобрата срещу Дилиън Уайт"}
{"url": "http://clubz.bg/68862-trymp_vsichko_za_sreshtata_s_kim_e_gotovo", "text": "Президентът на САЩ Доналд Тръмп обяви днес, че \"всичко е готово\" за срещата му със севернокорейския лидер Ким Чен-ун, планирана на 12 юни в Сингапур, предадоха световните агенции, цитирани от БТА. Той допълни, че с Абе ще обсъдят Северна Корея и търговията. Ким уплашен да не го убият в Сингапур Японският премиер изрази надежда срещата между американския президент и севернокорейския лидер да бъде   за Североизточна Азия. Абе поиска днешната среща с Тръмп, за да координират стратегията спрямо Северна Корея и да изрази японските безпокойства по въпроса. Макрон и Трюдо готвят Г-6 срещу САЩ Япония е ключов съюзник на САЩ в региона и е силно разтревожена от севернокорейската ядрена и ракетна програма. Абе иска Тръмп да повдигне пред Ким въпроса за отвлечените от Северна Корея японци и да гарантира, че опитите на американския президент да постигне споразумение със севернокорейския лидер няма да навредят на интересите на Япония. \n\tУтре и вдругиден Тръмп и Абе ще участват в срещата на върха на Г-7 в Канада. Макрон и Трюдо готвят Г-6 срещу САЩ", "date": "2018.06.07", "title": "Тръмп: Всичко за срещата с Ким е готово"}
{"url": "http://clubz.bg/68861-rumen_radev_za_razlika_ot_drugi_nqmam_nachalnici_nito_v_bylgariq_nito_v_chujbina", "text": "Думите са президента Румен Радев пред журналисти в Трябва, след като е бил помолен да коментира упрека от министър-председателя Бойко Борисов, че критикува само управляващите, а не и опозицията, както и че опозиционният лидер е негов „шеф“.  Попитан за обявеното от българското правителство намерение да се поднови работата по отношение на АЕЦ „Белене“ и дали темата е била дискутирана при посещението му в Русия, държавният глава посочи, че реализацията на проекта няма как да се случи без участието на руските конструктори, които са произвели реакторите и гарантират ядрената безопасност и че въпросът е бил обсъден по време на работната му визита в Москва и Сочи. Парламентът извади АЕЦ \"Белене\" от гьола Президентът \"привества\" парламентарното решение от днес, с което бе даден мандат на правителството да търси инвеститор и варианти за рестарт на проекта \"Белене\".", "date": "2018.06.07", "title": "Румен Радев: За разлика от други, нямам началници нито в България, нито в чужбина"}
{"url": "http://clubz.bg/68835-majka_%D1%9D_na_taq_bylgariq_vajnoto_e_putin_da_ne_se_syrdi", "text": "Този обществен дебат е воден години наред след 2005 г. и нито един аргумент срещу строителството на АЕЦ \"Белене\" не е загубил и грам от стойността си. Тези, които са на власт от 10 години и които пропуснаха нарочно възможността да се обжалва арбитражът, спечелен от \"Росатом\" поради практическото отсъствие на България като страна в делото, сега измислят нови \"аргументи\". Като например - държавата няма да инвестира нищо повече, няма да дава гаранции, проектът \"Белене\" ще бъде изцяло частен. ГЕРБ ще се задави с АЕЦ \"Белене\" Преди години на няколко пъти продавахме \"Химко\" - Враца. Най-накрая хитроватият вицепремиер се похвали -   Така и се оказа - малко по-късно във Враца пристигнаха високопоставени представители на американския инвеститор - г-н Ковальов и г-н Петров... Днес \"Химко\" ръждясва на края на Враца вече десетилетия... Такава съдба очаква и мегапроекта на управляващите \"Белене\". Властта знае това, работи за това и - извинете - едва ли работи за това безкористно. \"Белене\" е силен удар срещу България, но ... дето рекъл Стамболов -   Важното е Путин да спре да ни се сърди - поне на някои от нас. И да ни вземе в схемата... А схемата е ясна от 15 години. Под каквато и да е форма да вземе Москва проекта \"Белене\", целта няма да бъде само и предимно икономическа - целта е дългосрочното и необратимо поробване на България, поставянето й отново в позиция на руска провинция - сателит. \"Белене\" може да фалира НЕК, може да изкара от строя АЕЦ \"Козлодуй\" и \"мариците\"  , може да затвори окончателно кръга на руския енергиен - а оттам и стопански и политически контрол на Москва върху България. Говорихме и писахме за това многократно през годините. Да оставим настрана поробването на българския народ със заеми - косвени, ако не преки. Да оставим настрана стратегическата стойност на един подобен гигантски файтон като руската \"Белене\" в епохата след двигателя с вътрешно горене - образно казано. Светът е на прага на революция в енергийните технологии, защото за все по-голямо мнозинство от глобалните елити диктатурата на петрола,  газа и \"мирния атом\", и притежаващите ги примитивни диктатори, вече не е допустима. Парламентът извади АЕЦ \"Белене\" от гьола Но това са бели кахъри - България все по-трудно ще върви със света, защото нейните \"граждани за европейско развитие + патриоти\" все по-тясно я свързват отново с родината на примитивния евразийски империализъм, който е готов да вкара собствения си народ в нова епоха на мизерия, невежество и брутална диктатура, стига да може да завладее обратно изгубеното през \"най-голямата геополитическа катастрофа на 20 век\" - рухването на Съветския съюз. Благодарим ти за европейското развитие, Бойко! Ти го обеща на хората и доста от тях гласуваха за теб - затова си и досега на власт. Виж се накъде водиш тези, които ти се довериха. Ще искаш ли отново доверието им? Или ще си го получиш по путински начин? Всъщност това не е въпрос към властта - това е въпрос към българското общество. Ще позволим ли да ни поробят отново тези, които унищожиха българската държава и превърнаха значителна част българския народ в стадо от безпаметно блеещи \"русофили\"? Докога ще трябва да правим живи вериги срещу продажни проекти като АЕЦ Белене?   Парламентът извади АЕЦ \"Белене\" от гьола", "date": "2018.06.07", "title": "Майка ѝ на тая България. Важното е Путин да не се сърди"}
{"url": "http://clubz.bg/68853-desislava_ivancheva_az_kmet_li_sym_princesa_ili_bezopasna_igla", "text": "Кмет ли е била  , докато е в ареста и оттам е издала заповед за уволнение на заместника си ? Когото пък после СОС направи и.д. кмет на \"Младост\", въпреки нейното нареждане... Същият Русев пък на свой ред днес уволни заместничката и съарестантка на Иванчева -  , а заповедта му бе връчена на последната ефектно в съдебната зала. Нищо че Петрова отказа да я подпише... Ето в такава почти уникална каша потъна делото за   на Иванчева и Биляна Петрова, които са в ареста неотклонно от 17 април. Целия ден двете с Петрова правеха такива забележки на съда, наложи се няколко пъти да им се напомня, че не могат да разпитват съдебния състав. Имаше и забележителни диалози: Самата задържана кметица изтъкна, че има кауза и ѝ е било по-лесно да не се захваща с нея, давайки пример как би прекарвала дните си в противен случай: Адвокатката на Иванчева пледира, че тя иска да работи за хората и за пореден път подсказа, че кметицата и заместничката ѝ искат да хвърлят вината изцяло върху посредника Петко Дюлгеров  А самата Иванчева в последната си дума заяви, че тя и Петрова пари не са взимали и че искането за детски площадки е било с мярка, съобразно човека. Иванчева и Петрова опитаха днес да блокират делото. След като на два пъти получиха отсрочки да се запознават с материали - днес те се бяха подготвили с няколко нови доказателствени искания. Първите бяха: да се намери писмо в деловодството дали главният архитект на \"Младост\" Стефан Стефанов се е оплаквал, че няма хора в отдела по строителен надзор. Както и да се питат \"Човешки ресурси\" колко човека работят там. И да се проследи преписката на бизнесмена Александър Ваклин - това щяло да обясни защо е забавена. Преди това Биляна Петрова освободи защитниците си, защото така и така държавата харчела пари за служебен адвокат за нея. Тя определи това като тенденциозно отношение и поиска отвод на всички състави на АСНС. Включително и на днешния. Петрова заяви, че всички състави до момента са тенденциозни и знае изхода от делото - че ще бъде отстранена така или иначе. После каза, че ще я унищожат физически, което бе посрещнато с одобрителни възгласи от присъстващите в залата съмишленици на двете арестантки. Иванчева допълни, че е поискан и \"самоотвод\" и на цялата прокуратура, начело с шефа на спецобвинителите Иван Гешев - \"човека с тениската\". Макар и в рамките на процес за отстраняване от длъжност днес, Иванчева описа и условията в ареста, като заяви, че репресията е пълна и вече и сутиени не им давали. Иванчева и Петрова си направили дори \"собствено деловодство\", защото не знаят какво излиза от документите, които пращат оттам. След като хаосът в залата доволно поизнерви председателя на състава съдия Галя Георгиева, тя предостави да води докладчикът - съдия Красимира Костова. Костова прочете определение, че не уважава нито отводите, нито изредените аргументи - тъй като засягат други институции, включително и това със служебния защитник  Биляна Петрова обаче извади и друг аргумент - че се говорело, че е уволнена със заповед на 5 юни и така делото става без предмет по отношение на нея. Това бе и единственото, което съдебният състав уважи. Затова обаче съдия Костова отложи делото само с 30 минути - време, което прецени за достатъчно за проверка. \"Шоуто\" продължи с това, че от \"Младост\" дотича запъхтян юрисконсулт, който връчи в съдебната зала   Тя не я прие, но юристът каза, че я връчва при условия на отказ. Тогава съдия Галя Георгиева я приобщи към материалите и след няколко минути съдът прочете определение, с което се прекратява делото спрямо Биляна Петрова, тъй като е станало безпредметно. Правата си - дали заповедта е законосъобразна, тя може да търси пред административния съд. И след това \"гимнастиката\" с отстраняването евентуално трябва да се повтори. Съдебният ден, преминал във вечер, бе ужасно нервен...  Първо, след като делото бе прекратено спрямо Биляна Петрова, тя почти насила бе извлечена с охрана от залата. Двете с Иванчева нарекоха връчената ѝ в съдебна зала заповед за уволнение \"преврат\" в район \"Младост\". Двете прекъсваха съда постоянно, търсеха сметка за това или онова. Почитателите им от \"Зелена Младост\" в залата ръкопляскаха на моменти...  Процесът бе наричан \"фарс\" и \"лунапарк\", а двете жени на няколко пъти повтаряха, че целта била да ги унищожат, включително и физически. Съдията първо изгони журналист, чийто телефон се включваше на висок глас. После изгони възрастна дама, която обясняваше как... не можело да я изгонят. Тя бъбреше - извини се с това, че ѝ е лошо и иска да излезе, като попита председателя на състава защо няма климатик в залата. Но после стана удивително енергична и заяви, че никъде няма да мръдне - тук остава. Тогава вече наистина беше изгонена... Приятелите и съмишлениците на Иванчева разговаряха по телефоните си, по едно време почнаха да се \"джобят\" да ѝ съберат наложената глоба от 200 лв. от съдия Галя Георгиева. На демонстративната акция съдия Красимира Костова отвърна, че може, ако рекат, да я глобява непрекъснато с по 200 лв. или непрекъснато с по 1000 лв. Иванчева говори разхвърляно и развълнувано сигурно час.", "date": "2018.06.07", "title": "Десислава Иванчева: Аз кмет ли съм, принцеса или безопасна игла?"}
{"url": "http://clubz.bg/68846-kandidat_investitorite_za_belene_namalqha_s_edin_no_rusiq_e_vinagi_gotova", "text": "Кандидат-инвеститорите за АЕЦ \"Белене\" намаляха с един, след като от френската компания \"Фраматом\" обявиха публично, че имат интерес към проекта, но като изпълнител на определени дейности. За сметка на това пък руската компания \"Росатом\" обяви, че е готова веднага да започне преговори по проекта. АЕЦ \"Белене\" - цялата история в дати и числа В края на май министърката на енергетиката Теменужка Петкова заяви, че интерес към проекта, освен от Китайската ядрена компания (CNNC), е проявен и \"от страна на \"Фраматом\", бившата френска компания \"Арева\". Налице е заявен писмен интерес по отношение на възможността да участват в реализацията на проекта\". \"Фраматом\" (Framatome) е 75% собственост на френската държавна компания EdF и притежава активите на \"Арева\" (Areva) за проектиране и изработване на системи и компоненти за АЕЦ, производство на ядрено гориво и дейности по поддръжка и удължаване на живота на АЕЦ. Големият бизнес със свой сценарий за строежа на АЕЦ \"Белене\" Интересът на \"Фраматом\" към проекта за АЕЦ \"Белене\" датира от повече от 10 години, но не като инвеститор. В свой коментар по темата, също от май, енергийният експерт Георги Касчиев още тогава отхвърли каквато и да било възможност \"Фраматом\" да са инвеститор поради няколко основни причини: поради финансовите проблеми на Areva и на EdF, както и че те едва ли ще участват като инвеститор в изграждането на чужди АЕЦ и то с реактори по друга технология.  На форума на \"Булатом\" във Варна управителят на \"Фраматом\" за България Станислав Георгиев също заяви, че подходът на компанията не е да бъде инвеститор. Властта таи надежда някой да извади 17 милиарда за АЕЦ \"Белене\" Вместо АЕЦ \"Белене\" по-добре да отворим Царичинската дупка Руската компания \"Росатом\" е готова да започне преговори за АЕЦ „Белене“ веднага, но преди това иска да види какво ще бъде решението на парламента за проекта, заяви директорът на \"Росатом\" за Централна Европа Вадим Титов, който също участва в международна ядрена конференция, организирана от БУЛАТОМ край Варна, предаде БНР: Тъй като този проект е разработен от нас, оборудването е произведено от нас и под наш контрол, е логично този проект да бъде довършен от нас, ако се реши той да бъде построен, заяви Титов. Парламентът извади АЕЦ \"Белене\" от гьола По-рано днес парламентът одобри решение, с което даде мандат на енергийния министър да преговаря със стратегически инвеститор и до 31 октомври да информира парламента за постигнатите резултати. В кулоарите след гласуването Теменужка Петкова прогнозира, че до 7 години АЕЦ \"Белене\" може да бъде изградена. Тя заяви още, че до момента имаме четирима кандидати, които са проявили сериозен интерес. Големият бизнес със свой сценарий за строежа на АЕЦ \"Белене\" Властта таи надежда някой да извади 17 милиарда за АЕЦ \"Белене\" Вместо АЕЦ \"Белене\" по-добре да отворим Царичинската дупка Парламентът извади АЕЦ \"Белене\" от гьола", "date": "2018.06.07", "title": "Кандидат-инвеститорите за \"Белене\" намаляха с един, но Русия е винаги готова"}
{"url": "http://clubz.bg/68858-pyrva_liga_pochva_na_20_yuli_bez_promeni_vyv_formata", "text": "Не са обсъждани промени във формата на Първа професионална лига на днешното заседание на Изпълкома на БФС, съобщи президентът на централата Борислав Михайлов след сбирката. Новото футболно първенство стартира на 20 юли по решената преди две години схема - с 14 отбора и две фази, като във втората тимовете се разделят на първа шестица и втора осмица с така наречените \"плейофи\". В края на отминалия шампионат клубове като \"Левски\", \"Локомотив\" (София) и т.н. възроптаха срещу формата и призоваха за промени. Такива обаче няма да има. Нещо повече - по думите на Михайлов не се предвиждат и за сезон 2019-2020, независимо че догодина изтича 3-годишният срок за системата, по която Първа лига върви сега. Ако ще има промени, те е трябвало да бъдат заложени отсега, а това не се е случило, допълни Борислав Михайлов. По думите му нито един клуб в Първа лига няма проблем с лиценза. Осем дори отговаряли на критериите на УЕФА, което Първият на родния футбол отчита като положителен факт.  Новости има по Втора лига. Догодина съставът й ще нарасне от 16 на 18 отбора, поради което този сезон ще изпаднат два тима, а ще влязат четири. В петък, 8 юни, ще се тегли жребият за новите шампионати. Също утре клубовете ще гласуват как да си разпределят парите от тв права за сезон 2018-2019.  Подменени са някои членове на комисиите на БФС - поради навършване на определена възраст. Изпълкомът е дал висока оценка за работата на комисиите.", "date": "2018.06.07", "title": "Първа лига почва на 20 юли без промени във формата"}
{"url": "http://clubz.bg/68854-korneliq_ninova_otkaza_pokanata_za_sofiq_prajd_natrapvali_razlichiqta", "text": "Лидерката на БСП Корнелия Нинова няма да присъства на шествието \"София Прайд\", което е насрочено за събота в София, тъй като споделя \"различно мнение\". София Прайд Филм Фест 2018 - с продукции от България, САЩ, Русия Това разяснява самата Нинова в открито писмо до организаторите на тазгодишния Прайд в отговор на поканата, пратена до всички партийни лидери. Тя подчертава, че всички членове на екипа й са информирани и сами ще решат дали да участват в събитието. Тя подчертава, че Конституцията и законите на България гарантират правата на ЛГБТИ хората и ги защитават от дискриминация, както и че е против насилието и дискриминацията срещу всеки.  А в отговор на призива България да има ясна политическа позиция по тези въпроси като председател на Съвета на ЕС, Нинова препоръчва на организаторите да се обърнат към премиера Бойко Борисов.", "date": "2018.06.07", "title": "Корнелия Нинова отказа поканата за София Прайд - натрапвали различията"}
{"url": "http://clubz.bg/68832-vryshta_li_se_usmivkata_na_evropa", "text": "Наскоро се натъкнах на следното писмо от Гюстав Флобер до негова приятелка, писано в 1861 година: Освен че ми се прииска и днес да се пишат подобни писма, размисляйки над Флоберовите впечатления неизбежно се спрях на съвремието ни. И изникна въпросът: каква е меланхолията на днешния, двадесет и първия век? Едва две десетилетия след писмото на Флобер из Европа се разнася гръмката, но в никой случай еуфорична декларация за убийството на Бог („Бог е мъртъв. Бог остава мъртъв. И ние го убихме.“ - Ницше във „Веселата наука“ от 1882 г.). Последиците от това убийство, които изпълват и изчерпват ХХ век, са известни на всички, за да ги споменаваме тук. Но очакванията, с които е натоварено новото столетие, надеждата за мир и сигурност ни връщат към въпроса за смъртта на Бога и ни заставят да разрешим проблеми от най-сложно естество с бързината, с която давещият се сграбчва подхвърленото спасително въже. По тая причина анализът на съвременната меланхолия, като една проява на европейския Zeitgeist  , е належащ. И бихме отишли по-далеч: той е незаобиколим. Тук, естествено, претенция за такъв анализ не може да има, но може да се постави изискването за една по-премислена позиция по отношение на процесите, случващи се в Европа и да се настоява за, ако позволите, повече деликатност в дискурсите отнасящи се до не съвсем лековатите въпроси, като този за религията. В контраст със спокойния стоицизъм на древните, хаотичното движение на днешния човек ни насочва именно към особеността на неговата печал. Тук страданието не бива да се търси толкова в страха от онова, което предстои, нито в ужаса от това, което е. Европейската меланхолия е меланхолията на сирака. Убийството на Бог лиши европееца от неговото родословно дърво и обрече всяко ново поколение на непосилната задача да засади своите плодове върху голата скала на нихилизма. Редукционизмът, присъщ на материалистическото разглеждане на света, превръща традицията, която за обикновения човек се явява като интимна свързаност, като непроницаема мъдрост, в празно и забравено суеверие. Миналото загубва своя чар на персонален ръководител и надвисва като един чужд, почти чудовищен механизъм. И без да има минало на което да се уповава, европейското всекидневие изглежда като, както германският философ Ернст Юнгер се изразява, „анархия, която разбива всяка жизненост на атоми“. В този ред на мисли не е трудно да се види посредствеността на предположението, че възраждането на християнството, най-вече в Централна и Източна Европа, е някаква ксенофобска реакция на бежанската вълна. Срещата с исляма само подсили за европееца чувството за собствена осиротялост. И логично, именно страните, в които връзката с миналото бе най-драматично прекъсната от комунистическата догма, сега най-жадно прегръщат християнската религия. Хората, които се присмиват над всеки опит за сериозно разглеждане на миналото, включително на християнството, се превръщат в разрушители, а не съзидатели. Те са с варварско умонастроение понеже, както е видно и за децата, нещо не може да се построи върху нищо. Самият аз не съм религиозен и може би неслучайно изпитвам съмнения в дългосрочния успех на християнството като решение на екзистенциалните проблеми, които все пак възникнаха именно след неговото отрицание. Но несъпоставимо тежката задача, изискваща от съвремието ни да намери нови сигурни основания на своето съществуване, не е мислима без възстановяването на органичната връзка между миналото и настоящето. А кой друг белег обхваща в себе си европейското минало по-добре от християнството? Точно тук се крие обяснението на оптимизма, с който наблюдавам завръщането на религията в редица държави на Стария континент. Бог се завръща, а с него и усмивката на Европа. ---- „Генерация Z“ – с подкрепата на „Америка за България“", "date": "2018.06.07", "title": "Връща ли се усмивката на Европа"}
{"url": "http://clubz.bg/68831-kyde_izcheznaha_dyunite", "text": "Дюни на обявения за екоплаж \"Корал\" не са нанесени в кадастъра, въпреки че са отразени в специализираните карти. В същото време, с изготвения, но все още неприет Общ устройствен план (ОУП) на община Царево, те са предвидени за застрояване. Там трябва да се настани курорт. По закон обаче дюните са държавна собственост, отделно върху тях е забранено реализирането на инвестиционни намерения. Това разминаване между кадастралните карти и специализираните такива са открили от правния екип на Антикорупционен фонд. Оттам са сезирали Министерство на регионалното развитие и благоустройството (МРРБ), както и министъра на околната среда и водите и изпълнителния директор на Агенцията по геодезия, картография и кадастър (АГКК). МОСВ предоставя на Агенцията по геодезия информация за пясъчните дюни като агенцията има задължения да ги отрази в кадастралната карта и в специализираните карти и регистри в шестмесечен срок. Как един частник си огради държавните дюни (СНИМКИ) В публикуваната информация в сайта на АГКК, от фонда са установили, че   във формат PDF, но генерираната карта на кадастрално-административната информационна система на АГКК при отбелязване на слой \"дюни\" не е нанесена пълната информацията от специализираната карта. Съгласно закона обаче \" В случая това не е било направено.   - информацията в създадената специализирана карта не е нанесена в необходимия цифров формат в кадастралната карта. В същото време,  за оценка на степента на въздействие върху защитени зони на изменението на общия устройствен план на Царево е видно, че в района на \"Корал\", с отразени иначе дюни по специализирана карта, се предвижда урбанизация за курорт и допълващи дейности. Ангелкова: Не само строежите, палатките и караваните също унищожават дюните В Закона за устройство на Черноморското крайбрежие обаче изрично е записана забрана за: Гарантирано от кмета на Царево: Върху дюни няма да се строи Първи за това разминаване съобщиха от гражданското сдружения \"Да запазим Корал\". В тв ефир те поставиха въпроса пред кмета на Царево Георги Лапчев, който даде заявка, че няма да се строи върху дюните.  Въпросът с дюните на \"Корал\" обаче не се изчерпва само с нанасянето им в кадастъра. Проблемът е, че в голямата си част те попадат в земи частна собственост, въпреки че по закон са държавни. Тази година собственикът реши да загради целия си терен с ограда, с която възпрепятства разполагането на каравани, кемпери и палатки в горичката зад плажа.  Ангелкова набързо провери оградата на Корал и отсече: само пешеходците са добре дошли От \"Да запазим Корал\" обаче настояват, че дори пешеходният достъп до ивицата е невъзможен, което е нарушение на закона и конституцията и сезираха Министерство на туризма. Николина Ангелкова излезе решение след светкавична проверка - извършена едва няколко часа след получаване на сигнала. И решението очаквано бе, че достъп до плажа има. От гражданското сдружение обаче се усъмниха в това имало ли е изобщо проверка предвид скоростта, с която е била извършена и сезираха Върховната административна прокуратура да провери действията на ведомството на Ангелкова. Ангелкова: Не само строежите, палатките и караваните също унищожават дюните Гарантирано от кмета на Царево: Върху дюни няма да се строи Ангелкова набързо провери оградата на Корал и отсече: само пешеходците са добре дошли", "date": "2018.06.07", "title": "Къде изчезнаха дюните?"}
{"url": "http://clubz.bg/68851-20_ot_sirijskite_bejanci_v_turciq_jiveqt_v_istanbul", "text": "От сирийските бежанци, които живеят в Турция, най-много са намерили подслон в Истанбул - около 20%, съобщи Аjans Press. По данни на турското вътрешно министерство и на имиграционната служба към юни т.г., в Турция живеят близо 3.6 милиона сирийски бежанци (почти колкото половин България - бел.р.). \"Катимерини\": България затворена за бежанци, а р. Марица - отворена В Истанбул се намират 561 159 сирийски бежанци, следван от югоизточната провинция Шанлиурфа, където живеят 475 782 души, а в южната провинция Хатай са други 445 095. Други турски провинции, приели голям брой бежанци от Сирия, са източните райони Бурса и Измир, югоизточните провинции Газиантеп и Килс, Коня, както и Адана и Мерсин. Броят на бегълците от Сирия във всяка от тях е по около сто хиляди души. \"Шпигел\": Държави от ЕС отказват пари за Турция по споразумението за бежанците В същото време статистическите данни показват, че турците като численост са почти изравнени със сирийците в Килс, на турско-сирийската граница, северно от Алепо. В края на м.г., когато провинцията е приела общо 131 109 сирийски бежанци, турците са били 136 319. Демографските промени понякога предизвикват и конфронтация между турци и сирийци там, коментират от турското издание \"Хюриет\". По данни на наблюдателите, сирийските бебета, родени в Турция през последните 6 години, наброяват 276 158. Това е една от най-дискутираните теми през последните години в турските медии. Броят на бежанците от Сирия нарасна стремглаво след началото на гражданската война в Сирия през 2011 г. След срещата във Варна: ЕС ще преведе и останалите €1.2 млрд. за бежанците През 2016 г. броят им беше 2.8 милиона, а през 2017 г. достигна 3.4 милиона души. Към момента, от общо 3.6-те милиона сирийци в Турция 1.9 милиона са мъже, а 1.7 милиона - жени. 970 000 от всички сирийски бежанци са в училищна възраст, но само 63% от тях посещават училище, по данни на турския министър на образованието Исмет Йълмаз. В края на май Турция получи 160 млн. евро по проекта \"Образование за всички във време на криза II\" в рамките на \"Програма за финансова помощ за бежанци в Турция\". Кристиан Бергер, ръководител на делегацията на ЕС в Турция, и Роланд Силър, член на Управителния комитет на Банката за развитие (KfW), бяха на церемонията. Половината българи вярват в интеграцията на бежанците Безвъзмездната помощ ще бъде използвана за изграждането на 60 стоманобетонни училища като част от финансирания от ЕС проект. Близо 215 училища, включително 60 сглобяеми училища и 155 стоманобетонни, ще бъдат създадени по проекта, заяви Йълмаз. Предвидени са над 5000 класни стаи, в които ще се учат 153 000 сирийски деца. Записването на сирийски деца в началното училище е 100 процента, 50 процента в средните училища и около 22 процента - в гимназията. \"Шпигел\": Държави от ЕС отказват пари за Турция по споразумението за бежанците След срещата във Варна: ЕС ще преведе и останалите €1.2 млрд. за бежанците Половината българи вярват в интеграцията на бежанците", "date": "2018.06.07", "title": "20% от сирийските бежанци в Турция живеят в Истанбул"}
{"url": "http://clubz.bg/68848-kim_uplashen_da_ne_go_ubiqt_v_singapur", "text": "Севернокорейският комунистически диктатор Ким Чен Ун се страхува да не бъде убит по време на срещата с американския президент Доналд Тръмп в Сингапур, пише Нюз.ру. Изданието цитира агенция Блумбърг. По принцип Ким се страхува да не бъде убит и в собствената си страна, пише \"Бизнес инсайдер\". Затова не се качва на самолет и не обича да пътува в чужбина. Въпреки това той наскоро бе два пъти в Китай, където явно бе пристигнал с влак. А се появи и в демилитаризираната зона на границата с Южна Корея за среща с колегата си Мун. На времето дядо му Ким Ир Сен пътуваше единствено с влак. Така пристигана и в София през 80-те години на миналия век. Тогава спешно изляха асфалт върху паветата на бул. \"Георги Димитров\" - днес \"Мария Луиза\", който води от гарата до центъра на столицата, за да мине по него диктатора. Естествено десетки хиляди хора излязоха \"спонтанно\" да го посрещнат от двете страни на пътя до сградата на ЦК на БКП. Очевидно страховете на Ким са големи, защото скоро той предприе и чистка по високите етажи на армията в КНДР. Както пишат Хьонхи Шин и Джош Смит от Ройтерс новоназначените тримата севернокорейски висши военни са известни със своята безрезервна подкрепа за лидера Ким и са достатъчно гъвкави, за да приемат мащабните промени, които може да дойдат след някакво споразумение с президента на САЩ Доналд Тръмп. Според високопоставени американски представители и анализатори в Сеул те са заменили по-възрастни, уволнени наскоро по-консервативни офицери. Докато Вашингтон се стреми да договори спиране на ядрената програма на Пхенян, представители на САЩ смятат, че във военните среди има известно несъгласие заради преговорите на Ким с Южна Корея и САЩ, които бележат пълен обрат в стремежа на Севера към ядрени оръжия и отказ от историческата враждебност. Не е ясно за какво са отговаряли уволнените висши офицери.  Тръмп и Ким се срещат на луксозен остров Като цитира неназован източник от разузнаването, южнокорейската информационна агенция Йонхап, съобщи, че Но Гуан Чхол, първи заместник-министър на отбраната е заменил на министерския пост Пак Йон Сик, а И Йон Гил е бил върнат начело на Генералния щаб на мястото на И Мьон Су. Не бе възможно да бъдат потвърдени веднага тези назначения. Преди това севернокорейска медия съобщи, че армейски генерал Ким Су Гил е наследил Ким Джон Гак като директор на Генералното политическо бюро на Корейската народна армия - един от най-влиятелните постове в страната.  Промените са шокиращи, защото стават в такъв кратък период и само дни преди насрочената за 12 юни среща на върха между Тръмп и Ким в Сингапур.  Някои анализатори казват, че Ким подменя старите офицери, привързани към ядрената доктрина на страната, с предани хора, които ще следват всички промени, които може да последват от срещата на върха. Новите офицери могат да дадат също някои гаранции срещу евентуален опит за завземане на властта, докато Ким е в чужбина за срещата, казват експерти. Не е известно обаче дали някой от тях ще придружи Ким до Сингапур. Ким Су Гил, 68-годишният четиризвезден генерал и един от най-доверените съветници на Ким, го придружаваше по време на различни военни инспекции и публични прояви. Той бе сред хората, участвали в разправата и екзекуцията през декември 2013 г. на Джан Сон Тхек, влиятелния чичо на Ким Чен Ун. После в началото на 2014 г. той бе сложен начело на партийния комитет в Пхенян - задача, която според Мадън е целяла \"прочистване\" на администрацията от довереници на Джан. Назначаването на Ким Су Гил за шеф на Генералното политбюро е част от курса на Ким Чен Ун за засилване на партийния контрол върху военните, казва Кен Гаузе, директор на Групата по международни работи към Центъра за военноморски анализи - неправителствена организация за проучвания и анализи със седалище в Арлингтън, Вирджиния. Всички новоиздигнати са по-млади от своите предшественици, въпреки че всичките са над 60 години. През май 2016 тримата бяха избрани за кандидат-членове на политбюрото на Трудовата партия - непрозрачен всемогъщ управленски орган, където се решават най-важните държавни въпроси.  И Йон Гил е служил като шеф на Генщаба от 2013 до 2016 г., след което се смята, че е изпаднал за кратко в немилост, казват анализатори. В началото на века той е командвал армейските подразделения, отбраняващи периметъра около Пхенян. Според Гаузе подборът на хора за тази ключова позиция по традиция се извършва лично от водача на страната. През март 2013 г. той е видян да присъства на среднощна среща, свикана от Ким, за да разпореди на ракетните части да са в \"готовност\" да нападнат военни бази на САЩ и Южна Корея, след като американски стратегически бомбардировач е прелетял над Южна Корея. През февруари 2016 г. по неизяснени причини той е за кратко понижен до заместник-началник на генщаба и от четири- на тризвезден генерал. Представители на южнокорейското разузнаване казаха, че той е бил екзекутиран за корупция и злоупотреба с власт, само че три месеца по-късно той се появи на голямо партийно събрание като кандидат за Политбюро.  Ким: Как е със здравето другарят Путин? Относително неизвестният Но Гуан Чхол, 62-годишният нов министър на отбраната, преди това е оглавявал Втората икономическа комисия, която наблюдава отбранителната промишленост, вкл. ядрените и ракетните програми. Ким: Как е със здравето другарят Путин?", "date": "2018.06.07", "title": "Ким уплашен да не го убият в Сингапур"}
{"url": "http://clubz.bg/68825-parlamentyt_izvadi_aec_belene_ot_gola", "text": "44-ото Народно събрание извади проекта за АЕЦ \"Белене\" от гьола с гласовете на ГЕРБ, БСП, Обединените патриоти и \"Воля\". Единствените, които се противопоставиха на рестарта, бяха депутатите от ДПС, които дадоха 14 гласа против. Със 172 гласа \"за\" останалите парламентарно представени политически сили подкрепиха Втора атомна да се изгради от стратегически инвеститор и без държавни гаранции. ГЕРБ ще се задави с АЕЦ \"Белене\" Продължилите над 3 часа дебати бяха прекъснати само от 10-минутна почивка и от ръкопляскания, с които на три пъти пленарна зала поздрави гостите от балкона - ученици от училище \"Свети Патриарх Евтимий\" във Велико Търново, от Гоце Делчев и група посетители от община Раднево, водени от кмета. Само ДПС \"против\" - защото \"Белене\" няма да види бял свят Парламентът възложи на правителството в лицето на енергийния министър да търси и преговаря за реализация на проекта за втора атомна електроцентрала със стратегически инвеститор. Условията, за да се случи АЕЦ \"Белене\", са това да стане \"на пазарен принцип\", без никакви гаранции или участие от страна на държавата, в т.ч. и без корпоративни гаранции (т.е. без намеса и на НЕК и БЕХ - б.р.), без дългосрочни договори за изкупуване на електроенергия или преференциални цени за тока. Активите и пасивите на АЕЦ \"Белене\" ще се изведат в отделна компания. До 31 октомври министърът на енергетиката трябва да предложи на парламента възможности за структуриране на проекта.  Отхвърлено беше предложението на БСП по темата \"АЕЦ \"Белене\", в което се настояваше парламентът да отмени решение на 41-ото НС от 2012 г., с което се птвърждавваше спирането на проекта от Министерския съвет.  Отпишем ли \"Белене\", отписваме НЕК Министърката на енергетиката Теменужка Петкова заяви, че въпреки разликите в двете предложения, внесени от ГЕРБ и БСП, най-важното е, че има консенсус по един основен въпрос -  Рамадан Аталай (ДПС) посочи основните аргументи на Движението срещу изграждането на АЕЦ \"Белене\" - липса на стратегия за енергетиката и визия, която да покаже с хоризонт 2030 г. какъв ще е растежът на икономиката, потреблението и как това ще бъде съобразено с нуждата от нови енергийни мощности, пречупено през диверсификацията на енергийните източници и енергийната ефективност. Освен това - от какъв тип ще са тези мощности: ядрена, парогазова, иновативна, и дали изобщо ще има нужда от нови. Премиерът го няма и затова за мен този дебат е подвеждане на Народното събрание. Няма политическа воля, противоположни са решенията на ГЕРБ и на БСП, и отвън също няма политическа воля, отбеляза народният представител от ДПС.  Според него един сериозен дебат в енергетиката предполага да се аргументира необходимостта от нови мощности, ако бъдат затворени ТЕЦ-овете на твърдо гориво, които замърсяват въздуха, но такова представяне няма.  България срещу ЕК: против затварянето на мръсни тецове Аталай посочи, че ситуацията в енергетиката, която изисква \"здраво управление\", е тежка, няма баланс. Опитвали ли сте да подредите чекмедже, което някой друг е разбъркал, запита той. \"Ако имахте цялата стратегия, ако бяхте ни уверили, че дерогацията (България настоява пред ЕК ТЕЦ-овете на въглища да бъдат изключени от новите екоизисквания - бел.р.) ще мине и няма да има нужда да се правят милиарди инвестиции, които да увеличат цената на тока от въглищните централи, но няма такава\", констатира Рамадан Аталай: По думите на Аталай неясно е как така е преценено, че апортната вноска в едно бъдещо дружество, която държавата ще направи, е 30%, нито е ясно какво ще се случи с отработеното ядрено гориво и затова ДПС няма как да подкрепи \"неясния изход от едно решение\". Няма рестарт, проучваме жизнен ли е проектът и ако е, ще се прави на пазарен принцип, без корупционни практики и без ангажименти на държавата. Тези опорни точки звучаха в изказванията на депутатите от ГЕРБ. ГЕРБ ще се задави с АЕЦ \"Белене\" Александър Ненков (ГЕРБ) заяви, че проектът има своето бъдеще, но не на всяка цена, а нищоправенето е най-лошият съветник в този случай. Ако този проект е финансово, икономически изгоден, преговорите в следващите месеци ще покажат дали е така, заяви той. В нашия проект за решение доминира пазарната верификация - съгласни сме да се провери пазарната сила на този проект, обяви и председателят на правната комисия Данаил Кирилов (ГЕРБ). Той обясни, че парламентът няма как да отмени решението си от 2012 г., тъй като то е било обусловено от решение на МС. , призова Кирилов.  Големият бизнес със свой сценарий за строежа на АЕЦ \"Белене\" Валентин Николов (ГЕРБ) обясни, че спирането на проекта през 2012 г. се е наложило, защото не е имало стратегически инвеститор, но и сега позицията на ГЕРБ е \"да изграждаме, но не на всяка цена\". Сега знаем, че проектът струва 10 милиарда евро, заедно с инфраструктурата към него, посочи той. Левицата демонстрира пълната си подкрепа за проекта, като настояваше само парламентът да отмени и решението си от 2012 г. Опорната точка, която прозвуча в изказванията на повечето соцдепутати беше, че така се връзват ръцете на енергийния министър при преговорите, което те изтълкуваха като липса на доверие към Теменужка Петкова. Таско Ерменков (БСП) припомни, че  . Той посочи също проблема с въглищните централи, идентифицирани от ЕС като огромен замърсител на въздуха и възможното им спиране, ограниченият потенциал на ВЕИ-ата и в тази връзка мотивира необходимостта Втора атомна да се случи.  Колегата му Генов посочи и друг аргумент - очаквания бум на електромобили в следващите 20 години, едно от глобалните решения за климатичните промени. Според него обаче ограниченията без държавни гаранции не са добри, тъй като в хора на преговорите с евентуални инвеститори могат да се появи необходимостта от решения, които да спомогнат за намаляване на лихвите по заема, който ще се вземе. Но да оставим тоя въпрос за бъдещите 5 месеца, добави Иван Генов. , заяви и Жельо Бойчев. Гледаме назад, да не се спънеме по пътя си напред. В света няма нито една ядрена централа, която под една или друга форма държавата да не е дала някакви гаранции, заяви и соцдепутатът Ерменков. Вместо АЕЦ \"Белене\" по-добре да отворим Царичинската дупка Този проект не е някакво мерило по русофилско и русофобия, по американофилство или американофобия, а трябва да носи реални ползи на страната ни, заяви Искрен Веселинов от Обединени патриоти, който посочи, че тук е важна сметката и кой ще я плаща. Овчаров в тандем с Борисов за АЕЦ \"Белене\" Павел Шопов от \"Обединени патриоти\" (в частност \"Атака\") наблегна на политическата воля на партиите, които стоят зад проекта \"АЕЦ \"Белене\" - да го отстояват,  Лидерът на \"Воля\" Веселин Марешки призова да се спрат дребните дрязги в пленарна зала, защото това били спорове от типа, като пътуваме от София за Варна, по южната или северната магистрала да минем. Да подкрепим проекта и да действаме по същество, заяви той.  Само ДПС \"против\" - защото \"Белене\" няма да види бял свят Отпишем ли \"Белене\", отписваме НЕК България срещу ЕК: против затварянето на мръсни тецове ГЕРБ ще се задави с АЕЦ \"Белене\" Големият бизнес със свой сценарий за строежа на АЕЦ \"Белене\" Вместо АЕЦ \"Белене\" по-добре да отворим Царичинската дупка Овчаров в тандем с Борисов за АЕЦ \"Белене\"", "date": "2018.06.07", "title": "Парламентът извади АЕЦ \"Белене\" от гьола"}
{"url": "http://clubz.bg/68837-tri_vpechatlqvashti_predstavleniq_ot_litva_na_one_dance_week_video", "text": "One Dance Week 2018 обръща поглед към Литва по време на закриващия уикенд с три впечатляващи представления, носители на най-престижни литовски награди. Традиционно фестивалът избира държава, която да представи на фокус чрез съвременните феномени в жанра. През октомври на сцената на Дом на културата „Борис Христов“ в Пловдив излизат \"Годос\" (12 октомври), Game Over (13 октомври) и \"Съвременно?\" (14 октомври). Димитрис Папайоану и \"Великият укротител\" за първи път в България (СНИМКИ+ВИДЕО) Какво се крие под козината на омагьосания върколак? Какви заклинания хвърлят днешните вещици? Кой носи късмет, ако вече не вярваме в добрите малки феи? \"Годос\" е плетеница от минало, настояще и бъдеще – свят, в който се смесват женска чувствителност, митологични създания и видения от бъдещето. За представлението, което ще видим на 12 октомври в Пловдив, хореографката Бируте Летукайте е носител на две награди Golden Stage Cross за хореография и принос за развитие на съвременното танцово изкуство в Литва. Литовският колектив LOW AIR, който стои зад спектакъла, е компания за градски танцов театър, представяща младото артистично поколение в страната. За Game Over те получават Golden Stage Cross Award за най-добър танцов спектакъл в Литва за 2016 г. и Награда на Асоциацията за съвременен танц на Литва за хореография за 2016 г. Честта да закрие 11-ото издание на One Dance Week заслужено и с много чувство за хумор е дадена на трима литовски изпълнители, които иронизират творческия процес, гилдията и танцовата сцената в родината си. На 14 октомври от сцената идва въпросът „що е то съвременно изкуство“ със \"Съвременно?\" Какво представлява съвременният танц наистина? Как се създава едно такова представление? Кои са задължителните му елементи? Зрителите разбират ли посланието? Трябва ли то да им се обяснява? Най-добрият отговор може да дойде именно от артистите, а публиката на One Dance Week ще го получи от Агне Раманаускайте, Мантас Стабачинскас и Паулюс Тамоле. Спектакълът е носител на литовската наградата Golden Stage Cross – Феномен в изпълнителските изкуства за 2013 г.", "date": "2018.06.07", "title": "Три впечатляващи представления от Литва на One Dance Week (ВИДЕО)"}
{"url": "http://clubz.bg/68856-prisyda_dojivot_za_uzbekski_terorist_ubil_s_kamion_petima_dushi_v_shveciq", "text": "Съд в Швеция осъди днес на доживотен затвор узбека Рахмат Акилов, който през април 2017 г. уби петима души с камион в Стокхолм, предаде Ройтерс. Акилов, който е симпатизант на \"Ислямска държава\", бе признат за виновен в извършване на терористичен акт, като е извършил пет убийства и е създал заплаха за обществеността. Той бе признат за виновен и в 119 опита за убийство. Швеция арестува мъж от Узбекистан за атаката в Стокхолм При евентуално излизане от затвора Акилов ще бъде експулсиран от Швеция и ще има окончателна забрана да стъпва на нейна територия. Доживотните присъди в скандинавското кралство обикновено биват смекчавани. На практика лицата, получили най-тежката присъда по наказателния кодекс на страната, лежат средно по 16 г. в затвора. В показанията си по време на делото 40-годишният етнически узбек, кандидат за убежище, каза, че е искал да накаже Швеция за присъединяването й към коалицията срещу \"Ислямска държава\". На 7 април 2017 г. той открадна камион за бира и прегази хора на оживена пешеходна улица. Загинаха трима шведи, включително 11-годишно момиче, един британец и една белгийка. Ранени бяха 14 души. \"Ислямска държава\" така и не пое отговорност за този атентат.", "date": "2018.06.07", "title": "Присъда доживот за узбекски терорист, убил с камион петима души в Швеция"}
{"url": "http://clubz.bg/68824-evropa_nqma_da_rovichka_vyv_vas_no_ne_prechi_da_vzemem_kintite", "text": "Пленумът на ВСС продължи по забележителен начин една дискусия, започнала още в съдийската колегия в резултат на осуетения международен одит варху Върховния административен съд (ВАС) и другите административни съдилища. Както Клуб Z писа, още миналата година през април старият съвет \"в момент на разсейване\" на тогавашния шеф на ВАС Георги Колев взе, че гласува да се отправи молба до ЕК за пълен функционален анализ на адмнистративното ни правосъдие. Трябваше да го извърши Службата за подкрепа на структурните реформи на ЕК - същото сравнително ново звено, което изпрати прокурори от 4 западни държави на одит в българското държавно обвинение. Не, че от това произлезе нещо кой знае какво, но друга е темата... \"Промушиха\" пълен евроанализ на административните съдилища зад гърба на Георги Колев Съвсем скоро след това ВСС спешно размисли и се отказа от идеята си. Административните съдии: гледахме 60 000 дела, не щем одит Топката обаче вече бе набрала скорост и \"се тупаше\" и в Министерския съвет. След единодушна съпротива дори от самите административни съдии в дух:  , накрая и МС дръпна ръчната с отривисто движение. С две свои решения - от 20 октомври 2017 г. и 29 май 2018 г. един и същи кабинет - \"Борисов 3\" - първо прави до ЕК приоритизирано искане за...: И на 29 май решава: Така, де - според медии, една проверка след 7-годишния мандат на Георги Колев би могла да даде... какви ли не резултати. Но ако си мислите, че няма накъде да става по-смешно, сте в огромна грешка. Днес пленумът обсъди, че в Министерството на правосъдието е постъпило писмо от Министерството на финансите във връзка с оттеглянето на решението за функционален анализ, поради което   (по думите на представляващия ВСС Боян Магдалинчев),  МП естествено препратило писмото на висшия колективен орган на Темида - те да решават. А там Даниела Марчева и Боряна Димитрова вече са готови: внесли предложние да се изгради централизирана система за електронна обработка на заповедните дела. Не че е лошо. В общото бърборене, преди точката да мине \"като по вода\", се намеси Атанаска Дишева, за да обясни защо ще гласува против. Първо, кое налага да се внася точката като извънредна в дневния ред и много членове да не могат да се запознаят за какво става въпрос, попита Дишева Второ - средствата са целево за реформи, каза тя, независимо от оттегленото решение на МС. И по името на службата на ЕК напомни, че заповедното производство едва ли представлява структурна реформа. Тя добави, че създаването на втора система за пряка обработка на делата ще е в портиворечие със съществуващата законова уредба  И за да е пълен майтапът, стана ясно, че ВСС \"дели\" едни пари, които не знае колко са: Колежката й Олга Керелска попита: Керелска напомни, че освен това изпадналата електронна ситема за заповедните производства би дублирала дейности, по които вече се работи - а  . Тук се намеси главният прокурор Сотир Цацаров, който...  , разясни още нещо, което произведе ситуацията в лека гротеска. Всъщност две неща: \"Службата за подкрепа на структурната реформа на ЕК не финансира само структурни проекти. Това че тя се превежда така, не значи, че се финансират само проекти в структурна реформа.. Ще видите поректи, които са свързани с транспорт, комуника;и, правосъдие и какво ли още не - каза главният прокурор, като човек, взаимодействал си със службата. Но има и грешно разбиране... Ситуация, при която си мислим, че се кандидатства за проект и ако спечелим, в рамките на този проект  се отпускат определени средства.   Участието в този проект ще се изразява в експертна помощ, както и във всеки друг проект. Не е вярно, че се финансират само проекти в стрктурната рефома, но тук не става дума за пряко отпускане на пари. Става дума единствено и само за експертна помощ, в която службата пряко и единствено финансира самите експерти.\" Така дискусията свърши. Но пък Цацаров гласува с още 21 души \"за\": да се опитаме да искаме несъществуващите пари, които не знаем колко са, за електронна система  за заповедни производства която не е ясно защо ще е извън единната електронната система, която сме обещали на ЕК... \"Против\" гласуваха само двете съдийки - Атанаска Дишева и Олга Керелска. Административните съдии: гледахме 60 000 дела, не щем одит", "date": "2018.06.07", "title": "Европа няма да ровичка във ВАС... Но не пречи да вземем кинтите"}
{"url": "http://clubz.bg/68840-sydii_preporychvat_liberalizirane_na_abortite_v_severna_irlandiq", "text": "Върховният съд в Лондон формално отхвърли искане за преразглеждане на закона за абортите в Северна Ирландия, съобщи Би Би Си. Съдиите обаче заявиха, че забраната за аборт във всички случаи, освен когато е застрашен животът на майката, противоречи на Европейската конвенция за правата на човека. Сега промяната на строгите правила зависи от политиците. Делото беше заведено от  (институция, създадена от британското правителство и акредитирана към ООН). С огромно мнозинство ирландците одобриха абортите Мнозинството от съдиите се произнесоха, че съществуващия закон в Северна Ирландия противоречи на човешките права. Въпреки това съдът не удовлетвори искането на Комисията да вземе формално решение, което би довело до промяна в закона, защото институцията не е оторизирана да води делото. Комисията за човешки права на Северна Ирландия иска  . За да обяви Върховният съд формално, че законът противоречи на човешките права,   заявиха съдии, цитирани от Би Би Си. Това изискване не е спазено. За разлика от останалите части на Обединеното кралство, в Северна Ирландия прекъсването на бременността е забранено освен ако не е застрашен животът на майката. Въпреки че решението не е обвързващо заради вносителя на жалбата, то трябва да служи като ориентир за тези, които ще разгледат въпроса, добави съдия Кер. Мръсни хватки и решаващ избор за абортите Преди две седмици на референдум в Република Ирландия гражданите с убедително мнозинство подкрепиха отмяната на осмата поправка на конситуцията, която дава равни права на майката и плода и на практика забранява абортите.  Ирландското правителство обяви, че до лятната парламентарна ваканция ще излезе със законопроект, разширяващ правото на аборт. Дъблин беше обявил, че възнамерява, в случай на гласуване в подкрепа на либерализацията на абортите на референдума, да разреши извършването на аборти до 12-тата седмица на бременността, а за изключителни случаи, когато е застрашен животът на майката - до 24-тата седмица. Три дни след резултата от вота, на който 66 процента от гласоподавателите казаха \"да\" на либерализацията, Саймън Харис заяви, че ще доведе докрай работата, която му е поверена от народа. Въпреки това той отбеляза, че ще трябва без съмнение да се изчака до края на годината, за да влезе реформата в сила. Мръсни хватки и решаващ избор за абортите", "date": "2018.06.07", "title": "Съдии препоръчват либерализиране на абортите в Северна Ирландия"}
{"url": "http://clubz.bg/68845-amazon_shte_strijmva_visshata_liga", "text": "Американската компания Amazon за пръв път ще предава на живо в интернет мачове от английската Висша лига от 2019 г., съобщи в. \"Гардиън\". Корпорацията, започнала като онлайн магазин, е надделяла над BT Group и Sky, които досега държаха ексклузивните права за излъчването на мачовете от най-популярната и най-печеливша спортна лига на света. За първи път от 2 години - Висшата лига излезе на загуба Разбира се, BT и Sky ще продължат да излъчват най-много мачове - 52 и 128 съответно. Amazon получава ексклузивни права само за по два пакета от по 10 срещи на сезон.  Идеята да се предлагат онлайн пакети от Висшата лига е на изпълнителния й директор Ричърд Скъдамор. Той се опитва да привлече заможните онлайн гиганти като YouTube, Facebook и Netflix, за да увеличи печалбите на изпиталата за пръв път загуби английска Висша лига. Amazon работи усилено върху придобиването на медийни права на местни спортни събития в последната година. През април компанията плати десетки милиони долари за ексклузивни права във Великобритания за излъчване на Откритото първенство на САЩ в тениса. По-късно успя да надделее над Sky в сделка за 50 милиона паунда за правата на ATP World Tour. Успя да възобнови и правата за неексклузивно стриймване на професионална лига на САЩ по американски футбол (НФЛ). Facebook пък се прицели в други спортове - бейзбола и индийската лига по крикет.", "date": "2018.06.07", "title": "Amazon ще стриймва Висшата лига"}
{"url": "http://clubz.bg/68838-letqshtata_kola_na_shefa_na_gugyl_veche_moje_da_se_porycha", "text": "Малка електрическа \"летяща кола\" вече е на разположение за пробни полети и за предварителни поръчки в САЩ, съобщи стартъп компанията \"Кити хоук\" (Kitty Hawk), финансирана от съоснователя на Гугъл (Google) Лари Пейдж, предаде Франс прес. Машината е наречена Флайър и представлява кръстоска на летяща кола с мини хеликоптер, а управлението й е също толкова лесно като видеоигра, изтъкват експертите на \"Кити хоук\", като уточняват, че за това не е необходим лиценз за пилот и че това е развлекателно средство. Изобретението, създадено да се придвижва над вода на най-много три метра от повърхността, има кабина за един човек, десет витла и прилича на дрон. Има и поплавки като при хидропланите и може да лети с максимална скорост от 32 км/ч в продължение на 12 до 20 минути без зареждане.  Замисълът на Кити хоук е в цял свят да се използват флотилии от Флайъри за развлекателни дейности. Клиентите, проявяващи интерес да си купят Флайър, вече могат да се запишат, за да го пилотират и дори да направят предварителна поръчка, обяви компанията, без да посочва конкретна цена. Досега тя беше представила само прототип на машината. Пробните полети се извършват край езеро близо до Лас Вегас. Други фирми са представили вече свои проекти на летящи коли, сред които е компанията за онлайн резервиране на автомобили с шофьор Юбър (Uber). \"Кити хоук\" вече тества в Нова Зеландия друг модел - Кора (Cora), нещо като летяща електрическа безпилотна кола, предназначена да се използва на принципа на авиокомпаниите, а също и като такси, като пътниците трябва да се направят резервация за пътуването. Пробният етап на Кора се очаква да продължи шест години. Лари Пейдж и Сергей Брин основаха Гугъл през 1998 година. Пейдж все още е ръководител на Алфабет (Alphabet), компанията майка на Гугъл, но Кити хоук е негов личен проект, различен от технологичния гигант, припомня БТА.", "date": "2018.06.07", "title": "\"Летящата кола\" на шефа на Гугъл вече може да се поръча "}
{"url": "http://clubz.bg/68744-iz_doklad_nasilieto_nad_jeni_e_vsekidnevie_vyv_fabriki_na_hm", "text": "Жените, работещи във фабриките на марките H&M и Gap, са подложени на непрекъснат физически и психически тормоз. Това разкрива проучване на   проведено сред работничките във цеховете на компаниите за облекла в Бангладеш, Камбоджа, Индия, Индонезия и Шри Ланка. Над 540 жени съобщават за случаи на заплахи и физическо насилие, повечето от които са свързани с натиска да се гонят нереалистични срокове, съобщава \"Гардиън\". Жените в тези страни, които обикновено няма какво друго да работят, често са заплашвани с уволнения. Работнички масово припадат във фабрики на Nike, Asics и Puma Шведската H&M работи с 235 фабрики в Индия. Една от работничките в тези фабрики разказва пред експертите, че по време на спор за заплатие и условията на труд, един от преките й началници я хваща за косата и я събаря на земята, след което започва да я удря и обижда. Друга жена разказва, че за наказание, че не е изпълнила задачите си в срок, е била физически малтетирана. Една от работничките в цех в Шри Ланка пък разказва, че когато жените се опълчат на шефовете си, които често упражняват сексуален тормоз над тях, за отмъщение им дават повредени машини, за да не могат да изпълнят задачите си и да бъдат уволнени. H&M и американската Gap коментират пред \"Гардиън\", че веднага ще започнат разследвания.", "date": "2018.06.07", "title": "Из доклад: Насилието над жени е всекидневие във фабрики на H&M"}
{"url": "http://clubz.bg/68843-makron_i_tryudo_gotvqt_g_6_sreshtu_sasht", "text": "Лидерите на Франция и Канада Еманюел Макрон и Джъстин Трюдо не възнамеряват да подпишат обща декларация на най-развитите държави при срещата им в края на седмицата в Квебек, съобщава \"Франс 24\". Причината е несъгласието им с много позиции на САЩ. По същество двамата подготвят едно Г-6 срещу Вашингтон и изолацията на САЩ, коментира френското издание. Макрон е на посещение в Канада преди срещата на върха на най-развитите държави от Г-7, която започва утре. Очаква се заседанието да бъде изключително напрегнато. Основното напрежение в отношенията на шестте държави от групата с Вашингтон са наложените от Доналд Тръмп мита на стоманата и алуминия в началото на този месец. Но има и други пречки пред обща декларация. Както е известно САЩ се оттеглиха едностранно от споразумението в Париж и при това положение няма как да има нещо за борбата срещу промените в климата в общата декларация. Спрете лицемерието, откажете срещата на върха на Г-7! Друга червена линия е Иран. А е известно, че Доналд Тръмп извади САЩ от договореностите с Иран и настоява за осъждането на политиката на Техеран в областта на ядреното въоръжаване. Има разбиране между шестте държави и като нищо може да се приеме една обща позиция срещу Америка, твърди източникът. Макрон и Трюдо са разгледали няколко възможни сценария за приемането на декларация на срещата. Например, може да се приеме съвсем кратък документ, който да е с акцент върху председателството на Канада. Или пък да се одобрят две различни комюникета. Едно по основните проблеми от името на 6 държави и още едно от името на всички седем страни по различни други въпроси. За решението на Еманюел Макрон да не подписва съвместна декларация в Квебек на всяка цена съобщава и агенция Блумбърг. Г-7 готви нови санкции срещу Русия заради Донбас В обща декларация след срещата им в Отава Макрон и Трюдо изразяват желание \"да се придържат към многостранен подход - твърд, отговорен и прозрачен - пред лицето на световните предизвикателства\".  Двете страни са се договорили за създаването на съвместен съвет по въпросите на отбраната, чието първо заседание ще се състои още тази година, съобщи АФП, цитирайки източник от канадското правителство. Този съвет ще позволи \" по-добра координация между действията на канадските и френските въоръжени сили\" и \"провеждането на повече съвместни операции\" между тях. Освен това ще се свикват съвместни съвещания на правителствата на двете страни \"минимум два пъти годишно\", предава БТА.  Такива съвещания Франция засега провежда само с правителството на Германия и с кабинета на френскоезичната канадска провинция Квебек.  Г-7 готви нови санкции срещу Русия заради Донбас", "date": "2018.06.07", "title": "Макрон и Трюдо готвят Г-6 срещу САЩ"}
{"url": "http://clubz.bg/68842-noviqt_trenor_na_cska_sofiq_ludogorec_e_kato_bajern_no_shte_se_borim", "text": "35-годишният сърбин с британски паспорт Нестор Ел Маестро беше представен днес на стадион \"Българска армия\" като старши треньор на ЦСКА-София. Той бе приветстван от Димитър Пенев, въвеждащи думи отправи спортният директор Пламен Марков. Помощник на Ел Маестро, който се е родил с фамилията Йевтич, но после се е прекръстил, ще бъде неговият брат Никон, а от предишния щаб остават Ивайло Петров, Кирил Динчев и Томас Нойберт. Ел Маестро се е срещнал няколко пъти с Гриша Ганчев и с неговия син Даниел по време на все още краткия си престой в България. Той направи паралел между доминацията \"Лудогорец\" с тази на \"Байерн\" в Германия и на \"Селтик\" в Шотландия. Сърбинът бе попитан и за писанията в Словакия, че отборът му е станал шампион по нечестен начин.  ЦСКА-София официално обяви първите си два трансфера - защитникът от Кабо Верде Стивън Перейра и хърватският вратар Данте Стипица, който през миналия сезон е играл за \"Хайдук\" (Сплит) срещу \"Левски\". Пламен Марков обяви раздяла с петима футболисти: Роланд Алберг, Раул Лое, Хеан Бланко, Укра и Александър Барт. Рафаел Енрике вече е с постоянен договор, след като беше със статут на преотстъпен през пролетта. С ЦСКА-София подготовка ще започнат млади футболисти, играли като преотстъпени доскоро в \"Литекс\" и \"Етър\": Иван Турицов, Ангел Лясков, Пламен Гълъбов, Тонислав Йорданов и Никола Колев.", "date": "2018.06.07", "title": "Новият треньор на ЦСКА-София: \"Лудогорец\" е като \"Байерн\", но ще се борим"}
{"url": "http://clubz.bg/68834-petyr_moskov_v_sofiq_ima_poveche_bolnici_ot_cqla_avstriq", "text": "Бившият министър на здравеопазването от Реформаторския блок Петър Москов защити в ефира на бТВ нуждата от новата Национална здравна карта. Москов обясни, че предложената от министър Кирил Ананиев и приета от Министерския съвет здравна карта не се различава от въведената от него преди две години, която обаче бе отменена от съда. Според него – с несериозни мотиви. Кабинетът вдигна броя на болничните легла в здравната карта Петър Москов съобщи, че на територията само на град София има повече болници с повече болнични легла, отколкото в цяла Австрия. Бившият министър отрече опасенията, че здравната карта ще забрани на пациентите да търсят лечение в по-големи населени места. Москов: \"Да, България\" е новата либерална левица Москов коментира и протестите на лекари и сестри от болниците във Враца и Ловеч, които са натрупали огромни задължения. Според него парите за заплати, които ще бъдат дадени, за да не протестира персоналът на болниците в Ловеч и Враца, е ход на парче и няма да спаси системата. И продължи с примерите от Враца: „Няма как в областен град, какъвто е Враца, да няма голяма многопрофилна болница. Ако някой си го мисли, то или има температура, или следва икономически интереси, които не са свързани с населението на Враца“. Москов: \"Да, България\" е новата либерална левица", "date": "2018.06.07", "title": "Петър Москов: В София има повече болници от цяла Австрия"}
{"url": "http://clubz.bg/68833-putin_ne_planirame_izteglqne_ot_siriq", "text": "Русия засега не планира изтегляне на контингента си от Сирия, заяви днес президентът Владимир Путин. Той участва за 16-и път в \"пряка линия\", по време на която отговаряше на въпроси на избиратели. Тя продължи 4 часа и 26 минути. Руските сили ще останат в арабската страна, докато това е изгодно на Москва, и в изпълнение на нейните международни задължения. Пребиваването им там е в съответствие с международното право. Той припомни, че хиляди ислямистки бойци както от Русия, така и от Централна Азия са се струпали в арабската република. Според него пребиваването на руските войски в Сирия допринесло за подобряването на ситуацията там. Той изтъкна, че те се намират в два пункта за базиране, които не нарича \"бази\". Русия не строи дългосрочни съоръжения в Сирия. Путин и Асад на 4 очи в Сочи, говорят за \"възстановяването на Сирия\" В Сирия е станало ясно как в условията на съвременен конфликт трябва да работят разузнаването, космическите войски, авиацията. След това президентът премина към руските бойни оръжия. На въоръжение е приет лазерен боен комплекс. До 2019 г. войската ще разполага със система \"Авангард\", а до 2020 г. - с ракета \"Сармат\". Завършени са разработките и на други най-нови въоръжения. Същевременно Путин заплаши с тежки последици \"украинската държавност като цяло\". Думите му бяха в отговор на въпроса как ще коментира твърденията, че украинските власти могат да се възползват от започващото след седмица световно първенство по футбол в Русия, за да засилят офанзивата срещу проруските сепаратисти в Донбас. Президентът допълни, че войната в Донбас продължава. И обвини властите в Украйна, че не са им необходими избирателите от Донецката и Луганската народни републики (ДНР и ЛНР), тъй като те няма да гласуват за онези, които са предизвикали конфликта, т.е. за управниците в Киев. Добре поне, че хората вече не мръзнат при \"Пряка линия\" с Путин По-рано той цитира Алберт Айнщайн, когато бе запитан дали ще има Трета световна война: Малко преди началото на \"пряката линия\" бяха постъпили над 2 милиона въпроса към президента, предаде телевизия \"Россия 24\". А на втория час вече бяха 2,3 милиона. Според него опасенията от взаимно унищожаване са важен фактор за възпиране. Необходими са нови схеми за сигурност в света. Русия трябва да защитава правата си във всички сфери, смята руският лидер. По думите му натискът срещу страната ще свърши тогава, когато на запад разберат, че това е контрапродуктивно. По света не искат да слушат гласа на Москва, защото виждат в нея конкуренция. Но това е грешна политика на Запада. САЩ на практика наложиха санкции срещу своите партньори, коментира Путин мерките срещу Москва и руски бизнесмени. Той изтъкна, че западните партньори постоянно говорели в кулоарите \"на ухо\" за отмяна на ограниченията. Но сега вече започнали да приказват и открито, особено на фона на започнатата от САЩ търговска война. Той визира обвиненията срещу Русия за анексията на Крим. Путин припомни и речта си на конференцията за сигурност в Мюнхен през 2007 г. Тогава той заяви, че САЩ искат еднополюсен свят, но тогава никой не послушал Русия. Сега обаче това станало очевидно за всички. Зададен бе и въпрос за отравянето във Великобритания на бившия агент Сергей Скрипал и дъщеря му Юлия. И изтъкна, че и досега на Русия не е даден достъп до Юлия Скрипал. Той обвини Лондон, че на фона на влошаването на отношенията с Москва започнал да \"побърква\" руските бизнесмени във Великобритания, най-вече Роман Абрамович. Президентът припомни, че предупреждавал богаташите за последиците. Той заяви, че те е трябвало да държат капиталите си там, където са ги спечелили, т.е. в Русия. \"Ди Велт\": Тласкат ли САЩ Европа в ръцете на Путин? Преразпределението в данъчната система е насочено към намаляване на броя на бедните, отбеляза той. Според него ресурсите трябва да бъдат разпределяни справедливо. Това била и една от причините за вдигането на данъците. Практиката показвала, че тези, които имат високи доходи, укриват парите си. Президентският прессекретар Дмитрий Песков информира, че тазгодишната \"пряка линия\" ще има по-различен формат. Телевизия \"Россия 24\" съобщи, че този път няма да има гости в студиото, откъдето ще се излъчват отговорите. Затова президентът ще посвети на въпросите цялото си време, като ги чете от инсталиран пред него екран. Песков потвърди, че държавният глава ще може веднага, още по време на предаването, да иска от съответните служители - министри или губернатори, сведения как се решават проблемите, от които се оплаче някой гражданин. Така и стана. Първият, на когото Путин се обади в ефир, бе министърът на енергетиката Александър Новак. Министърът обяви, че е спряно покачването на цените на бензина, от което много се тревожат руснаците. След него по същия въпрос се включи вицепремиерът Дмитрий Козак. Един от първите въпроси бе за футбола и започващото точно след седмица световно първенство, чийто домакин е Русия. Знаменитият треньор Валерий Газаев лично помоли Путин да наблюдава развитието на този спорт в страната, както и построените за шампионата обекти. И му пожела да бъде закрилян от свети Георги. Президентът изтъкна, че всички обекти ще бъдат използвани и след първенството. Той изрази надежда, че макар да не показва най-добри резултати в приятелските мачове, се надява националният отбор на Русия да \"избухне\" по време на Мондиала. Първата \"пряка линия\" на Путин се състоя през декември 2001 г. Оттогава такива предавания се организираха всяка година с изключение на 2004 и 2012 г. Най-дълго време трая предаването от 2013 г. - 4 часа и 47 минути, а през последните четири години - малко по-малко от 4 часа, припомня БТА. През това време Путин отговаря на няколко десетки питания. Хората в Русия задават най-вече въпроси за социално-икономическите проблеми в страната - в строителството, транспорта, комуникациите, сферите на труда и работната заплата, екологията, жилищното стопанство, здравеопазването и образованието. Последният въпрос по време на \"пряката линия\" бе какво трябва да се каже на руснаците, за да бъдат мобилизирани за необходимия за страната скок- Путин веднага припомни индустриализацията в СССР през 30-те г. Той обаче не спомена нито дума за жестоките сталински репресии в двата периода. Той обаче допълни, че това може да бъде постигнато само от свободни хора. Което прозвуча твърде необичайно предвид факта, че точно Путин постоянно ограничава свободите на сънародниците си. На няколко пъти \"пряката линия\" преминаваше в блиц интервю. Или водещите задаваха на Путин кратки въпроси, или той вземаше да чете написанитете въпроси. Един от тях гласеше:  . Това бе явен намек за дългото му управление. Ето част от въпросите и отговорите: Добре поне, че хората вече не мръзнат при \"Пряка линия\" с Путин \"Ди Велт\": Тласкат ли САЩ Европа в ръцете на Путин?", "date": "2018.06.07", "title": "Путин: Не планираме изтегляне от Сирия"}
{"url": "http://clubz.bg/68836-gerb_shte_se_zadavi_s_aec_belene", "text": "Изведнъж всички заговориха за АЕЦ „Белене“ като за нещо неизбежно. Все едно не са минали години, в които властта наричаше проекта от „гьол“ до „най-голямата корупционна схема“. Все едно прокуратурата не заплашваше с обвинения срещу допусналите това милиардно разхищение. И все едно същите управляващи не прекратиха проекта с решения на правителството и на парламента през 2012-а, а година по-късно потвърдиха позицията си с още едно решение на Народното събрание. Парламентът извади АЕЦ \"Белене\" от гьола Сега лобистите пак са на екрана, партийни лидери пак се надпреварват да хвалят проекта - целият наличен състав заигра ролите си отпреди петнайсетина години, когато също говореха за десетки хиляди работни места и евтин ток. АЕЦ \"Белене\" - цялата история в дати и числа Защо сега и ГЕРБ е част от този хор? Засега отговорът на този въпрос остава в сферата на неизвестното. Виден обаче е политическият ефект - партията на премиера Бойко Борисов е на път да премахне една от основните разделителни линии в българската политика през последните десетилетия. АЕЦ “Белене” се превърна не просто в план за строителство на централа за производство на ток, а в символ на корупцията, на разхищението на държавно-плановата икономика и на задълбочаването на енергийната зависимост от Русия. Винаги досега отказът от проекта е бил сред маркерите за принадлежност към десницата, с всички условности на това понятие. Изхарчихме много пари дотук, защо да отиват на вятъра - това е актуалният аргумент. А и имало инвеститорски интерес. Управляващите се заричат, че няма да допуснат някаква форма на държавно подпомагане и че данъкоплатците няма да дават още пари. В същото време обаче още не се е появил икономическият анализ, който да твърди, че проектът би могъл да бъде печеливш и да се изплати изцяло на пазарен принцип. Дори представители на ГЕРБ признават, че е съмнително какъв точно е интересът на инвеститор, който иска да строи при такива условия. Простата сметка показва, че стойността на построеното до момента не е достатъчна, за да гарантира 34% участие на държавата, каквито са публично обявените намерения. \"Белене\": лъжите от миналото, лъжите от бъдещето Липсата на конкретни отговори обаче не спира движението напред. А това поставя ГЕРБ редом до БСП и до русофилската част от “патриотите”, които отдавна подкрепят изграждането на АЕЦ “Белене”, дори и с пари на данъкоплатците. По тази тема ГЕРБ прекоси разделителната линия и застана до БСП, а това е точно обратното на един от главните активи на партията за пред избирателите: “Ние спираме комунистите.” Тази рязка промяна не може да остане незабелязана от сериозна част от избирателите на ГЕРБ, които приемат себе си за десни и проевропейски хора. И не е само обръщането на 180 градуса - отсъствието на достатъчно разумно обяснение за този ход прави самата промяна още по-видима. Затова ГЕРБ трябва да са готови все по-често да чуват упрека, че са заедно с БСП. Нещо, което до вчера изглеждаше немислимо. Рязкото заобичване на “Белене” ще удари точно в десетката част от избирателите на управляващата партия. С всички заслужени и незаслужени упреци ГЕРБ успя да се превърне в основната дясна партия в България, като засмука в редиците си не само отделни лица, но и цели организации на СДС по места. Голяма част от хората, които в първите години след промените избираха синята бюлетина и искаха “Долу БСП”, пазарна икономика и Европа, днес гласуват за ГЕРБ. Партията на Борисов е справедливо критикувана, че не провежда тъй необходимите реформи в ключови сектори и че съжителства мирно със структурите от миналото, но това не променя голямата картина - ГЕРБ е основният опонент на БСП. Доказателство за това е онзи “гол в последната минута” от изборите през 2017-а, когато според сондажите ГЕРБ и БСП бяха изравнени - тогава Корнелия Нинова каза “колко много ни отне демокрацията”, а само няколко месеца по-рано кандидатът на БСП бе спечелил президентските избори. По коментари на социолози над 200 хиляди десни избиратели са се насочили към ГЕРБ само за да спрат БСП. Сега дойде АЕЦ “Белене”. За десните българи проектът олицетворява всичко онова, което те не искат. И раздути държавни разходи, и ченгеджийско-мафиотска корупция, и още зависимост от Русия. Да, ГЕРБ разполага със структури и добро присъствие в местната и в централната власт, което предпазва партията от рязка загуба на гласове. Но лошото чувство - както се казваше в един стар виц - ще остане. Ще остане дори и в близко време да видим ново извъртане на 180 градуса - те го спират, те го пускат, те пак ще го спрат. Каквито и да са плановете на управляващата партия за бъдещето, фактът си е факт - АЕЦ “Белене” ги поставя рамо до рамо с БСП. А в България това не е комплимент. АЕЦ \"Белене\" - цялата история в дати и числа \"Белене\": лъжите от миналото, лъжите от бъдещето", "date": "2018.06.07", "title": "ГЕРБ ще се задави с АЕЦ \"Белене\""}
{"url": "http://clubz.bg/68829-ne_izgorihte_li_vie_beliq_dom", "text": "Президентът на САЩ Доналд Тръмп погрешно обвинил Канада за пожара в Белия дом през 1814 г. в напрегнат телефонен разговор с канадския министър-председател Джъстин Трюдо на 25 май за новите мита, наложени от САЩ върху вноса на стомана и алуминий от Канада, заявиха запознати източници, цитирани от телевизия Си Ен Ен. Според източниците Трюдо настоял Тръмп да каже как може да оправдае митата като въпрос, свързан с \"националната сигурност\", на което американският президент отвърнал: Проблемът с коментара на Тръмп е, че всъщност британските войски са изгорили Белия дом по време на войната, по-точно на 24 август 1814 г. Според историците британската атака срещу Вашингтон е била в отговор на американското нападение срещу Йорк, Онтарио, на територия, която впоследствие станала Канада, която тогава била британска колония. Попитан дали коментарът е бил приет като шега, един от източниците каза: Белият дом отказа коментар, а Съветът за национална сигурност не отговори на запитване за изявление по въпроса, посочва Си Ен Ен. Попитан за състоянието на отношенията между САЩ и Канада, директорът на Националния икономически съвет Лари Кудлоу призна, че има известни краткосрочни напрежения, но каза, че според него връзките между двете страни остават \"много добри\". Трюдо, който през тази седмица ще бъде домакин на среща на върха на Г-7 в Квебек, открито осъжда оправдаването на новите мита с \"националната сигурност\". Канадската външна министърка Кристия Фрийланд постави под въпрос решението на американското правителство. Висш правителствен служител отказа да обсъжда конкретни подробности от разговора между Тръмп и Трюдо, но призна, че някои от разговорите на американския президент с чуждестранни лидери по въпроса за търговията са изпълнени с конфронтация. Попитани за изказването на Тръмп, че канадците са изгорили Белия дом, сътрудници на американския президент и на канадския премиер отказаха коментар, отбелязва Си Ен Ен.", "date": "2018.06.07", "title": "\"Не изгорихте ли вие Белия дом?\""}
{"url": "http://clubz.bg/68830-znamenit_londonski_hotel_v_plamyci", "text": "Близо 120 пожарникари и 20-тина пожарни коли успяха да потушат зрелищен пожар, избухнал снощи в 5-звездния лондонски хотел \"Мандарин Ориентъл\", предаде АФП. Той се намира близо до магазина за луксозни стоки \"Хародс\" в сърцето на британската столица. Над сградата се извиха кълба от гъст черен дим.   Огнеборците се отзоваха само за броени минути на сигнала за тревога и час по-късно димът вече бе значително по-рядък.   Намиращите се вътре хора и служители - близо 300 души, бързо бяха изведени в съседния Хайд парк. Там им се раздаваха храна и вода в очакване на инструкции.  Според британски медии сред евакуираните гости на хотела е бил и музикантът Роби Уилямс. Той бил заснет от друг гост, докато се евакуирали по стълбите на сградата.  Пожарникарите с противогази претърсиха цялата 12-етажна сграда, но не откриха вътре останали хора. Хотелът разполага със 198 стаи и апартаменти.   Причината за пожара не е ясна. Едно от предположенията е, че той е започнал от виещи се по фасадата на 116-годишната сграда растения.   Свидетел твърди, че работници вършили нещо на покрива на хотела, който неотдавна бе основно ремонтиран. Улицата пред луксозния хотел в централния и престижен лондонски район Кингсбридж бе затворена, което причини големи задръствания.    ", "date": "2018.06.07", "title": "Знаменит лондонски хотел - в пламъци"}
{"url": "http://clubz.bg/68753-kremyl_vodi_sreshtu_zapada_vojna_vdyhnovena_ot_metodite_na_kgb", "text": "Русия води многопластова модерна война срещу Запада, вдъхновена от инструментариума на КГБ. Това е заключението на  , изготвен от депутата от Консервативната партия Боб Сийли* за мозъчния тръст \"Хенри Джаксън\".  Според него Русия се стреми \"да разделя и деморализира\" Запада, като използва \"комплекта на КГБ за  The Telegraph: Чака ни \"пълен набор\" руски заплахи Последният елемент е описан в доклада като ключов и се отнася за директния контрол на Кремъл върху стратегически операции, без посредническтвото на други държавни институции. Авторът цитира изтеклите през 2016 г. документи, принадлежали на Владислав Сурков, бивш вицепрезидент и приближен на президента Путин. Според тях намесата на Русия в конфликта в Източна Украйна, избухнал през 2014 г., е контролирана изцяло от Кремъл. Военната доктрина на Кремъл определя модерната война като  . Освен това   е ключово за определяне на целите, които да бъдат засегнати. Руските власти винаги отричат участието си в подобни кампании в други страни, както и в политически събития като преврати и протести.  Сега повтаряйте: Русия хорошо, Европа нехорошо Русия контролира Западните Балкани чрез енергетиката Като ключов проблем е определена липсата на консенсус срещу какво се бори Западът. Сийли предлага да се използва   за описание на техниките, използвани от Кремъл. Терминът е дефиниран като \"изтънчена форма на държавно влияние, тясно свързана с политически цели.\" Шефът на МИ5: Русия е враждебна държава с агресивно поведение По думите му \"тактиката на Путин дължи много на \"активните мероприятия\", практикувани от КГБ през Студената война, подменяйки истината, за да подкопае доверието в нашите институции\". Сега повтаряйте: Русия хорошо, Европа нехорошо Русия контролира Западните Балкани чрез енергетиката Шефът на МИ5: Русия е враждебна държава с агресивно поведение", "date": "2018.06.07", "title": "Кремъл води срещу Запада война, вдъхновена от методите на КГБ"}
{"url": "http://clubz.bg/68820-razbolqvat_us_diplomati_v_kitaj_sys_stranni_zvuci", "text": "Кризата със загадъчните случаи на разболяване на американски дипломати и членове на техните семейства - най-напред в Куба, а наскоро и в Китай, се разрасна, след като вчера Държавният департамент евакуира още най-малко двама американци от Китай, пише в. \"Ню Йорк таймс\". Евакуираните американци са работили в консулството на САЩ в китайския град Гуанчжоу, а техни колеги и роднини са изследвани от медицински екип на Държавния департамент, заявиха служители, цитирани от изданието. Не е ясно колко от тях показват симптоми, но говорителка на американското външнополитическо ведомство каза, че няколко души са изпратени в САЩ за по-нататъшни изследвания. От месеци САЩ се тревожат, че техни дипломати са подложени на целенасочени атаки, включващи странни звуци, водещи до симптоми като тези  , каза Държавният департамент. Случаите в Китай засилиха медицинската мистерия, започнала през 2016 г., когато служители на американското посолство и членове на техните семейства започнаха да се разболяват в Хавана. Общо 24 от тях бяха засегнати от  . Този въпрос обтегна отношенията с Куба, която веднага попадна под подозрение, и накара САЩ да изгонят кубински дипломати. САЩ: $716 млрд. военен бюджет, Русия и Китай са заплаха Но след като сега подобни симптоми се наблюдават при американци в Гуанчжоу, САЩ започват да подозират  Това със сигурност ще усложни отношения и с двете страни, които и без това са обтегнати заради различни въпроси, свързани с икономиката, политиката и сигурността. Русия е обвинявана, че се е намесила в президентските избори в САЩ през 2016 г., а с Китай избухват търговски спорове и американски служители се тревожат, че китайците подкопават отношенията със Северна Корея преди планираната за следващата седмица среща между американския президент Доналд Тръмп и севернокорейския лидер Ким Чен Ун. Новите разболявания в Китай се разкриват броени седмици след като американски служители съобщиха за откриването на първия случаи в Гуанчжоу. Някои американски служители в града живеят в апартаментни комплекси, пълни с други чужденци и богати китайци; именно там разболелите се служители са били подложени на необичайни звуци. Остава обаче неясно дали въобще разболяванията са резултат от атаки. Други теории включват отровни вещества, подслушвателни устройства, случайно излъчили вредни звуци, или дори масова истерия, отбелязва \"Ню Йорк таймс\".", "date": "2018.06.07", "title": "Разболяват US дипломати в Китай със странни звуци"}
{"url": "http://clubz.bg/68821-zatvornicite_v_rusiq_shte_gledat_svetovnoto_v_sportni_barove", "text": "Затворниците в Русия ще гледат мачовете от откриващото се точно след седмица световно първенство по футбол по телевизията в специални \"спортни барове\", изградени във всички изправителни заведения, пише в. \"Известия\". Идеята е максимално да бъдат доближени до емоцията на мондиала, макар и \"на топло\". Няма да им се предлага алкохол. Министерството на културата на Московска област пък обещава да монтира в крайградските влакове барплотове. Ще се предлага обаче не само алкохол, а най-вече типични храни и напитки от Подмосковието - местен квас, мляко, хляб, сладкиши и др. Властите в градовете-домакини са помислили и за феновете, прекалили със спиртните питиета - в някои от тях вече са открити изтрезвителни отделения за периода на световното. Руският президент Владимир Путин сложи подпис на официалната футболна топка на \"Адидас\". Стана ясно, че Русия се представя на турнира под девиза \"Играй с открито сърце\". Градовете, които ще приемат мачове от първенството, се канят подобаващо да посрещнат гостите и измислят какви ли не трикове, за да си спомнят те дълго време за голямото спортно събитие. В московския парк \"Соколники\", например, ще бъде монтирана деветметрова електрическа вувузела от пластмаса с цветовете на руския трикольор. Вътре има високоговорители с мощност 120 децибела и микрофон, реагиращ на човешка реч. Така запалянковците и гостите в парка ще могат да викат за руските национали, щом вкарат гол. След като Русия пусна нова банкнота от 100 рубли, посветена на шампионата, в далекоизточния Приморски край правят акция за замяна на обикновените монети от 25 рубли с възпоменателни, сечени за първенството. В навечерието на световното техническият университет в Ростов на Дон е организирал експресни курсове по английски за полицаи и железничари, мобилизирани по повод турнира. Московското метро организира дежурства на англоезични доброволци и служители, преведена е и цялата аудиовизуална информация в мотрисите. Очакват се и допълнителни композиции.  А притежателите на специални запалянковски паспорти ще могат да посетят и прочути руски музеи, при това с отстъпка от цената на билета. Презиидентът Владимир Путин вече е получил такъв документ. \"Футболна нощ на музеите\" ще има на 19 юни в Екатеринбург. Калининград предвижда и други намаления в цените за гостите на града.  Според \"Ростуризъм\" за мондиала в страната ще пристигнат над 1 милион чуждестранни футболни фенове, а се очакват и още 1,5 милиона запалянковци от самата Руска федерация. Властите уверяват, че са взели мерки нищо да не попречи на шампионата. Аграрното ведомство на Русия заяви, че на футболните терени няма да се промъкнат скакалци, за каквато опасност се пише от месеци. Медиите предупредиха по-рано, че пълчища от насекоми може да нападнат Волгоград, където ще има мачове от първенството, и да съсипят тревата на стадиона. Русия се опасява за скакалци по време на световното От Волгоград гостите на турнира ще могат да си вземат зъби от праисторическа акула - такива сувенири подготвя местен музей. Преди милиони години в тази област се е простирал древен океан, припомня \"Извистия\". А волгоградският музей на горчицата - единствен в Русия, предлага различни кулинарни изкушения, свързани с тази подправка, както и екзотични деликатеси - кафе от диня и морковен чай. За всички запалянковци са подготвени и други оригинални сувенири. В Сочи те ще могат да си купят окарини - глинени свирки във формата на футболна топка. Санкт Петербург им предлага чаши и значки с рисунки на котки от различни страни, комплектовани с \"котешки разговорник\". Тези животни вече са нов символ на \"втората столица\" на Русия, изтъква Ана Кондратиева, основателка на местния музей \"Република на котките\", след като глухият бял котарак Ахил от Ермитажа се прочу, като стана официалният \"оракул\" на първенството.  Вкусни сувенири са измислили и градове, където няма да има мачове - северният Суздал, вдъхновен от местния традиционен Празник на краставицата, прави бирена туршия с кисели краставички и ще предлага на гостите краставици на клечка, краставично сладко и краставично барбекю.", "date": "2018.06.07", "title": "Затворниците в Русия ще гледат световното в \"спортни барове\""}
{"url": "http://clubz.bg/68823-protestyt_sreshtu_belene_pita_kolko_tochno_shte_struva_snimki", "text": "Това заяви бившият депутат от РБ и настоящ член на \"Демократична България\" Петър Славов пред парламента днес на втория сутрешен протест срещу  възобновяването на проекта за строителство на АЕЦ \"Белене\". Лидерите на партиите Атанас Атанасов и Христо Иванов водеха протеста, който започна пред паметника \"Цар Освободител\" и след това се премести до задния вход на парламента малко след старта на заседанието в 9 ч. Със задължителните призиви \"Оставка\", разбира се. АЕЦ \"Белене\" - цялата история в дати и числа Това преместване не мина без \"търкания\" с полицаите около сградата на парламента, които на брой бяха приблизително колкото протестиращите. Пазител на реда препречи пътя на лидера на ДСБ Атанасов, който се опита да мине по тротоара - според разбиранията на МВР протестиращите трябва да се държат на прилично разстояние от прозорците на депутатите. Лидерът на \"Да, България\" Христо Иванов изтъкна, че извънпарламентарните сили ще продължават да се съпротивляват срещу решението и няма да позволят рестартирането на проекта да се случи. Журналистът Иво Инджев, който и вчера участва активно в протеста, припомни как премиерът Борисов се е хвалил, че е \"спря Белене\".  ", "date": "2018.06.07", "title": "Протестът срещу \"Белене\" пита - колко точно ще струва? (СНИМКИ)"}
{"url": "http://clubz.bg/68827-moreto_e_do_bara_v_yujniq_park", "text": "Три летни вечери подред на голямата поляна в столичния Южен парк ще звучи българска популярна музика. От 15 до 17 юни БНР и Столична община организират „Радио парк фест“ с участието на звезди и изгряващи изпълнители – от Стефан Вълдобрев, Рут Колева и „Jeremy?“ до „Dead Man`s Hat“, победители в конкурса на Радиото „Пролет 2018“. На сцената ще излезе и един македонец – Влатко Стефановски.  И трите вечери ще започват с диджей Мартен, който ще бъде и водещ на концертите, и подгряващ публиката от 18 ч. Диджей сетовете му ще бъдат съобразени с предстоящите изпълнители и жанра, в който свирят. Първият ден на парк феста, 15 юни, ще потопи слушателите в хип-хопа. На сцената ще излязат диджей Rawland, триото на Ангел Ковачев   Прея и  хип-хоп формацията „Bobo And The Gang“. Съботната вечер е посветена на съвременната българска попмузика – със специалния гост от Македония, китариста Влатко Стефановски, който ще свири с Биг Бенда на БНР. След тях на сцената излиза Рут Колева, току-що завърнала се от европейско турне като подгряващ изпълнител на италианеца Марио Бионди. На финала Стефан Вълдобрев и „Обичайните заподозрени“ ще се опитат да убедят присъстващите, че „барът е до морето и морето е да бара“, макар и в Южния парк.     Формации с инди рок и алтернативно звучене ще озвучат неделята на софиянци. Публиката ще чуе „Dead Man`s Hat“, победители в конкурса на Радиото „Пролет 2018“, а наградата им е именно този концерт. Те ще използват шанса, за да представят първия си албум. След тях, малко преди да се отправят на турне в чужбина, на сцената излизат „Saint Electrics“. Финалът е за „Jeremy?“. Всички концерти ще бъдат безплатни за публиката. „Радио парк фест“ предлага събития не само за вечерите, но и за предиобедите. От петък до неделя под шатрата на Музикална къща БНР ще има образователна проява за децата – ще бъдат представяни музикални инструменти и звученето им, както и възможностите на човешкия глас. В демонстрацията ще участват музиканти от Симфоничния и Народния оркестър, от Биг бенда, както и певци от Смесения хор на БНР. Децата в публиката може да получат диск на формация „Радиодеца“. В „музикалната палатка“ ще бъде представен и предстоящият сезон за четирите музикални състава на Радиото. Събитието ще бъде използвано и като шанс да се популяризира продукцията на съставите, излязла през последната година – много от записите им ще бъдат изложени за продажба. .", "date": "2018.06.07", "title": "Морето е до бара в Южния парк "}
{"url": "http://clubz.bg/68822-kitaj_predloji_sdelka_na_sasht_70_miliarda_sreshtu_50", "text": "Китай е предложил да купи допълнително американски стоки на стойност близо 70 милиарда долара, при условие че администрацията на президента Доналд Тръмп оттегли заплахата си да наложи мита за 50 милиарда долара на китайски стоки.  Това потвърди днес високопоставен представител на  американското правителство, предаде АФП. Предложението е било направено на третата сесия от дискусиите през миналия уикенд в Пекин. Тогава имаше среща на китайската делегация, водена от вицепремиера Лю Хъ, икономически съветник на президента Си Цзинпин, с американските представители начело с министъра на търговията Уилбър Рос, съобщи \"Уолстрийт джърнъл\". Търговската война САЩ-Китай приключи преди да е започнала То включва допълнителни доставки на соя, природен газ, суров петрол и въглища, потвърди представител на администрацията на Тръмп пред АФП. На пресконференция днес китайското търговско министерство потвърди, че двете страни са обсъждали през миналия уикенд конкретни предложения. Запитан дали става дума за 70 милиарда долара, той не потвърди сумата. Междувременно сенатори републиканци отправиха предизвикателство към Доналд Тръмп, предлагайки закон, който може да задължи президента на САЩ да изисква одобрението на Конгреса, за да наложи някои нови мита, предаде Франс прес. Мексико отговори на Тръмп с мита за американска стомана Това е знак, че неотдавнашното му решение да наложи отежняващи вносни мита не се приема добре в собствената му партия, отбелязва АФП.  Тръмп бързо изрази своето недоволство пред инициатора на законопроекта - влиятелния сенатор Боб Коркър в дълъг телефонен разговор вчера. Макар приемането на законопроекта от Конгреса далеч да не е сигурно, то този рядък бунт свидетелства за нестихващия гняв на много републиканци, които традиционно са против протекционизма. Те се обезпокоени и от възможното увеличение на цените за американските потребители в годината на избори. Много републиканци изразиха подкрепата си за инициативата, потвърди Коркър. Той добави, че тепърва ще се види дали наистина ще го направят или не при гласуването на законопроекта. О, колко глупава търговска война. Твърде смахната Петима други сенатори републиканци - Пат Туми, Ламар Алекзандър, Рон Джонсън, Джеф Флейк, както и четирима демократи - Хайди Хейткамп, Марк Уорнър, Брайън Шац, Крис ван Холен представиха официално законопроекта пред Сената.  С наложените вносни такси за стоманата и алуминия, администрацията на Доналд Тръмп превишава делегираните от Конгреса правомощия на президента, които му позволяват да действа, ако прецени, че вносът застрашава сигурността на САЩ, се посочва в комюникето.  Предложението на сенаторите ще бъде представено при разглеждането на измененията във важния годишен закон за отбраната, който ще се обсъжда в Сената през следващите седмици. Мексико отговори на Тръмп с мита за американска стомана О, колко глупава търговска война. Твърде смахната", "date": "2018.06.07", "title": "Китай предложи сделка на САЩ: $70 милиарда срещу 50"}
{"url": "http://clubz.bg/68826-afganistan_obqvi_primirie_s_talibanite", "text": "Афганистанският президент Ашраф Гани обяви днес примирие с талибаните до 20 юни, предаде Ройтерс. Новината съвпадна с края на свещения мюсюлмански месец Рамадан. Талибаните постепенно си връщат Афганистан Гани обяви примирието в телевизионно обръщение. Той обаче допълни, че борбата срещу други бунтовнически групировки като \"Ислямска държава\" ще продължи. Талибаните искат да върнат шериата, който бяха наложили, докато управляваха Афганистан в периода 1996-2001 г. Те бяха свалени след предвождано от САЩ нахлуване, последвало терористичните атаки на 11 септември 2001 г.", "date": "2018.06.07", "title": "Афганистан обяви примирие с талибаните"}
{"url": "http://clubz.bg/68828-da_ulavqsh_izgorelite_gazove_i_da_gi_prevryshtash_v_mastilo", "text": "Индия е една от страните с най-замърсен въздух в света и нивата на смога често се повишават през задушните лета, когато пушещите дизелови генератори се използват, за да компенсират недостига на електроенергия, причинен от работата на климатиците и вентилаторите, съобщи Ройтерс. Екип от индийски инженери откри как да улавя някои от изгорелите газове от генераторите и и да ги превърне в мастило, като по този начин не позволява на вредните емисии да навлизат в атмосферата. Индийските инженери твърдят, че са създали първото по рода си устройство, което улавя емисиите конкретно тези от дизеловите генератори - навременно изобретение за страна, в която се намират 14 от 15-те най-замърсени градове в света, по данни на Световната здравна организация. Тяхното устройство се прикрепя към генераторите, за да улавя над 90 процента от саждите от охладените дизелови ауспуси. След това материалът може да бъде продаден на производителите на мастило. Компанията на инженерите  , е инсталирала 53 устройства в държавните фирми и офиси, както и при предприемачите на недвижими имоти, каза Дхупар. По този начин се запазват 1,500 милиарда литра въздух от замърсяване. Събрани са над 500 килограма сажди, които се използват за създаването на над 20 000 литра мастило, добавя той. Chakr Innovation не е първата стартъп компания, която вижда възможност да печели пари от газове, изпускани от дизеловите автомобили. Конкурентна компания Graviky Labs, която се намира в южния град Бангалор, използва подобна технология, за да превърне газове от дизеловите автомобили в мастило. Около 1,1 милиона души умират всяка година в резултат от замърсяването в Индия, според проучване от 2015 година на Американския институт за факторите, които влияят на здравето. Това е една четвърт от общия брой на смъртните случаи от замърсяване на околната среда по света.", "date": "2018.06.07", "title": "Да улавяш изгорелите газове и да ги превръщаш в... мастило"}
{"url": "http://clubz.bg/68814-trymp_pomilva_zatvornichkata_za_koqto_go_pomoli_kardashiqn", "text": "Президентът на САЩ Доналд Тръмп помилва вчера 63-годишната Алис Мари Джонсън, излежаваща доживотна присъда за наркотрафик и пране на пари, след като за нея миналата седмица се застъпи телевизионната риалити звезда Ким Кардашиан, предаде Асошиейтед прес. \n\tДжонсън, която вече е прабаба, е в затвора от 22 г. за първо наркопрестъпление. Тя е поела отговорност за миналите си прегрешения и е примерен затворник през последните две десетилетия, се казва в съобщението на Белия дом.  В отговор на това решение Кардашиан незабавно откликна в Туитър, като написа: Президентското решение всъщност е опрощаване на присъдата, а не отмяна, и означава, че тя веднага ще излезе от затвора, т.е. няма да излежи остатъка от нея, отбелязва АП, цитирайки един от адвокатите на Джонсън, който бе на път за затвора в Алисвил, щата Алабама, заради предстоящото й освобождаване.  Това е поредното решение на Тръмп за помилване, породено от застъпничеството на една знаменитост. Напоследък той обяви редица такива помилвания, като например консервативния автор и филмов продуцент Динеш Д'Соуза, осъден за незаконно спонсорство на предизборна кампания. Той отмени посмъртно след повече от 100 години присъдата на боксьора боксьора Джак Джонсън и изчисти името му с аргумента, че тя е основана на расово пристрастие.  Самият президент посочи, че обсъжда цял списък от набелязани за помилване затворници - повече или по-малко известни. Сред тях бил и бившият губернатор на Илинойс Род Благоевич, излежаващ 14-годишна присъда за корупция, както и друга тв звезда - Марта Стюарт, излежаваща присъда за незаконни финансови операции.  Тръмп действа отделно от традиционния процес на помилване, който обикновено е прерогатив на правосъдното министерство, и предпочита да се насочва към случаи, привлекли вниманието му по различни поводи - защото за тях са се застъпили негови приятели, знаменитости или консервативни медии, отбелязва АП.  Правозащитната организация \"Америкън Сивил Либъртиз Юниън\" приветства днешното решение на президента и го призова да направи същото и относно други затворници, излежаващи присъди за ненасилствени престъпления. ", "date": "2018.06.07", "title": "Тръмп помилва затворничката, за която го помоли Кардашиян"}
{"url": "http://clubz.bg/68815-vzrivove_v_bagdad_naj_malko_20_ubiti", "text": "Най-малко 20 души са загинали и над 100 са ранени при две поредни експлозии, които напълно са разрушили джамия в населения предимно с шиити район, наречен Садр сити, в Багдад тази вечер, предадоха Ройтерс и Асошиейтед прес, цитирайки анонимен иракски полицейски източник и местни служители.  Първоначалното съобщение по държавната телевизия представяше експлозията като   и се говореше за  . Говорител на вътрешното министерство обаче в по-късно кратко изявление каза, че взривовете са резултат от детонация в таен склад за боеприпаси, намиращ се в джамията, и взривовете са избухнали по време на прехвърлянето на муниции на съседен автопаркинг. Властите засега не обясняват разликата между двете съобщения, като не посочват и данни за жертвите. Започнало е разследване по случая.  От взривната вълна били напълно или частично разрушени редица околни постройки и под развалините им може да се намират затрупани хора. Първи публикувани снимки от мястото на събитието показват разрушена кола, повредени околни сгради и плачещи близки на загиналите.  \n\tСадр сити е крепост на националистическия шиитски духовник Моктада Садр, чийто политически блок спечели парламентарните избори на 12 май. Той оглавява и мощна паравоенна структура, която бе съюзник на правителството в близо 3-годишната му война срещу екстремистката сунитска групировка \"Даеш\", успяла да завладее обширни територии от Ирак. Багдад обяви победа в тази война м.г., но джихадистката групировка все още контролира отделни малки територии в Западен и Северен Ирак и продължава кампанията си от атентати срещу силите за сигурност и срещу цивилното шиитско население.  Днес иракският парламент нареди повторно ръчно преброяване на гласовете след многобройни съобщения за изборни измами и манипулации. ", "date": "2018.06.07", "title": "Взривове в Багдад. Най-малко 20 убити"}
{"url": "http://clubz.bg/68813-vlastta_se_otvyrza", "text": ", твърди германският философ Хегел преди почти два века. Ще рече: цивилизацията е въпрос на граници, особено в поведението. Възпитанието на дете в цивилизована среда е обучение за границите: между теб и другия; между твоето желание и реалността; границите на приемливото поведение; границите на доброто и злото, на истината и на лъжата. Обратното на това е онова, на което руснаците казват (а те имат опит в това отношение) „беспредел” – да няма граници. Всичко да е омесено в някакъв безпределен варварски тюрлюгювеч, основан върху прищявките на силните. Явно сегашните български управници, с малки изключения, не са възпитавани в цивилизовани семейства. Защото в поведението им, особено през последните седмици, няма и намек за познание, камо ли за спазване на границите, характерни за цивилизования начин на живот. Особено им е трудна границата между истината и лъжата. Екоминистърът Нено Димов например пое публично ангажимента да се подчини на решението на съда, каквото и да е то, по повод общественото искане за екологична оценка на новия план за управление на парк \"Пирин\". Съдът излезе с решение: екологична оценка трябва да има. Какво направи министър Димов? Обжалва решението, макар да беше обещал да не.  Екологичен министър в страна членка на ЕС ще рече, натиска съдебната система, за да няма екологична оценка на предстоящо застрояване в защитена територия. Премината е не само границата на истината и на елементарното благоприличие. Премината е границата на онази задача, с която е натоварено неговото министерство: да опазва природната среда. Ето ви ясен пример за това какво става, когато се преминат границите. Едно нещо – пазенето на природата, се превръща в своето обратно – унищожаването на природата. Аналогично е поведението на туристическия министър Ангелкова по повод непресъхващия скандал с плажа „Корал”. Без да отиде на място, била направила проверка и видяла, че изграждащата се ограда не препятствала достъпа до плажа, който е публична държавна собственост, т.е. на всички хора. Че оградата обаче препятства този достъп (освен през скалите откъм къмпинг \"Юг\", както и по вода и въздух) може да се увери всеки, който си направи труда да отиде дотам. Как Ангелкова набързо провери Корал и установи, че нарушения няма Нарушаването на границата между лъжа и истина в този случай отново обръща нещата в тяхната противоположност: подпомага градежа на напълно незаконни други граници. Частна фирма огражда дюни, които (както и плажът зад тях) по закон са на държавата. А държавата – собственик на дюните, се е свила в кьошето и си трае. Демонстративно не се интересува какво, аджеба, ще правят тия заграждачи с нейната собственост. С което, разбира се, сваля границата спрямо общата собственост и позволява на частни интереси да слагат своите граници по нея – по нас. Веднъж свикнали с прекрачването на границите на истината, властимащите демонстриррат друго свойство на границите: веднъж като ги прекрачиш, бездната започва да те всмуква. Не можеш да спреш.  Пример е, разбира се, АЕЦ \"Белене\". След като десет години се легитимираше като противник на вехтия руски атомен бойлер, ГЕРБ изведнъж стана по-върл него привърженик от БСП дори. Били се променили обстоятелствата, та и ние с тях – изпъшка един, обичайно нарочван за „европейско лице на ГЕРБ”. Кое се е променило? Сеизмичността на района е същата. Вехтата руска техника също е същата. Извънредна нужда от нови „мощности” не се очертава и никога няма да се очертае, имайки предвид стремително растящата енергийна ефективност и още по-стремително поевтиняващите алтернативни източници, като фотоволтаиците например, с които си произвеждам тока от три години. Нищо не се е променило, освен че ГЕРБ са взели решението да се присъединят към БСП и \"Атака\" в усилието да изведат България от Европа и да я закачат към талигата на Русия. Преминаването на тази граница особено пролича в изменническото посещение на премиера в Русия. Там в качеството си на премиер на страна членка на ЕС, както и на председателстващ самия ЕС, си позволи да помоли за прошка „по-големия” за това, че България е член на ЕС и на НАТО.  АЕЦ \"Белене\" - цялата история в дати и числа Това премина всички граници: на истината и лъжата, на приличието и неприличието, на спазването на подписани ангажименти, на почтеност и достойнство – на всичко онова, без което няма цивилизация, а единствено „беспредел”. Сам се намърда на територията на варварството и беше съответно възнаграден с демонстративно унижение от страна на Путин: унижение като човек, като български премиер и като председателстващ ЕС.  После се върна, за да говори за несъществуващи 2 милиарда увеличение на чуждите инвестиции в България – при положение че официалната статистика показва точно обратното.  И всички вкупом, очевидно решили да се борят за постове в бъдеща евразийска България, потънаха без всякаква надежда в лъжите около това кой и как ще им строи руската атомна електростанция. Нямало държавата да се ангажира никак, защото имало частен китайски инвеститор. Само че инвеститорът се оказа държавен, поиска българската държава да се ангажира с държавни гаранции, а междувременно самата българска държава обяви, че ще търси заем за АЕЦ-а от... Русия. Как така? Нали китайци строят атомния бойлер? Откъде накъде тогава българската държава ще иска заем от руската?  На този фон рутинните по-малки ГЕРБ-лъжи – не знаели, че еди-кой бандит си бил у тях в Ботевград (всички жители обаче знаели); не знаели що дирят инициалите „Б. Б.” и „Ц. Ц.” в СРС-тата по случая „Иванчева”; не знаели защо не ги пускат в Шенген и в еврозоната – са отгласи от вчерашния ден. Днес положението е на качествено ново равнище. Лъжата и подмяната станаха правило на всички етажи на управлението. Всички граници са минати. Вкарват ни в режим „беспредел”, където господари са насилието, жестокостта и подлостта. , както казва в такива случаи друг германски философ (да е жив и здрав, че наближава 90), Юрген Хабермас. Положението отдавна не е „тия пак лъжат, за да крадат”. Положението е: ако не се натъкнат на вашата съпротива днес, ще ви съсипят утре.  АЕЦ \"Белене\" - цялата история в дати и числа", "date": "2018.06.07", "title": "\"Властта се отвърза\""}
{"url": "http://clubz.bg/68816-i_universitet_%E2%84%961_v_sveta_e_masachuzetskiqt", "text": "Масачузетският технологичен институт (MIT) за седми пореден път оглави рейтинга на най-добрите университети в света в класацията на британската компания \"Куакуарели Саймъндз\" (Quacquarelli Symonds - QS), публикувана вчера за 15-и път и цитирана от ТАСС. В нея са включени почти хиляда най-добри световни висши учебни заведения.  MIT е коронясан за седми пореден път, като с това бие рекорда на Харвардския университет.  Най-високо в класацията от азиатските вузове е Националният университет на  (11). За първи път от 2006 г. в топ 20 влиза китайският Университет  , скочил от 25-о на 17-о място.  От руските университети в първата стотица влиза Московският -   - на 90-о място, подобрявайки рейтинга си с 5 места. Санктпетербургският университет е 235-и в класацията, следван близо от Новосибириския и Томския.  QS публикува този рейтинг от 2004 г., като оценява университетите по шест критерия. Сред тях са академичната репутация (40 процента от общия бал), съотношението между преподавателския състав и броя на студентите (20 процента), индекса на цитиране (20 процента), репутацията сред работодателите (10 процента), делът на чуждестранните студенти (5 процента) и делът на чуждестранните преподаватели (5 процента). ", "date": "2018.06.07", "title": "И университет №1 в света е... Масачузетският"}
{"url": "http://clubz.bg/68818-vulkanyt_v_havaj_pak_izrigna_i_vkara_kvartal_na_800_m_v_okeana", "text": "Ново изригване на вулкана Килауеа на Хаваите снощи бе съпроводено със силен земен трус с магнитуд 5,6, при което кратерът изхвърли стълб от пепел и скали на над 3000 м в небето, предаде Асошиейтед прес. Местните власти предупредиха, че снощното изригване може да засипе с прах някои населени райони на архипелага, включително градовете Волкейно и Пахала. Трусът бе регистриран само няколко часа, след като сеизмологът Уенди Стоувал от Геологическия институт на САЩ каза, че ново изригване е неминуемо - и то като характерните за този вулкан \"експлозивни изригвания\". Трусът не предизвика цунами, посочиха местни служители. Пряко предаваща видеокамера, разположена на върха, показва, че от кратера се издигат вулканични газове и пепел.  Няколко часа преди това мощни потоци лава заляха и почти напълно унищожиха цял район с две жилищни зони, наречен \"Вакейшънленд\", от Големия хавайски остров, погребвайки стотици домове. Лавата бе толкова много, че запълни почти целия залив пред квартала, изливайки се в океана, и го превърна в нова земя, вдадена на 800 м навътре пред досегашния бряг.  6.9 по Рихтер разтресе Хаваите след вулкана (ВИДЕО) За жертви не се съобщава, тъй като всички хора от района отдавна са евакуирани. Сеизмологът Стоувал каза, че \"Вакейшънленд\", който досега бе много популярен сред туристите и особено сред сърфистите, вече не съществува, останали са само няколко къщи покрай брега.  \n\tСпоред местни служители, цитирани от АП, в района е имало 279 къщи и почти всички се смятат за унищожени, което предстои да се потвърди. Така общият брой на сградите, унищожени при продължаващото вече дни наред изригване на Килауеа, достига около 400. ", "date": "2018.06.07", "title": "Вулканът в Хавай пак изригна и вкара квартал на 800 м в океана"}
{"url": "http://clubz.bg/68747-tq_nablyudavashe_kak_evropa_se_razpada_i_ne_napravi_nishto", "text": "Твърде малко и прекалено късно. През уикенда Ангела Меркел обяви как си представя бъдещето на Европейския съюз и то без капка визия. Така тя няма да спаси Европа. Някога в аналите ще бъде записано: При това в буквалния смисъл на думата тя би била единствената, която би могла да го предотврати. Защо на най-влиятелната жена в света ѝ липсва кураж? Трябва да се признае нещо тъжно. Опозиционният лидер в Бундестага Гауланд ( ) окачестви така наречения Трети райх като “курешка”. Нещо, което до скоро никой не би могъл да си представи. А какво ни очаква утре? Какъв е планът на Меркел и Макрон за ЕС? Основното е отговорността. Ангела Меркел не поема отговорност за бъдещето, Александер Гауланд не иска да поеме отговорност за миналото. През изминалите години в германската политика твърде много се говореше за отговорност. За Йоахим Гаук (предишният президент – б. р.) и Франк-Валтер Щайнмайер (бивш външен министър и сегашен президент – б. р.) отговорността беше ключовата дума на водената от тях политика. Те бяха на мнение, че Германия трябва да поема повече отговорност и го направи – в Афганистан, Мали, Африка. Германия пое отговорност на другия край на света. Навсякъде. Не и там, където би било от изключителна важност – в Европа. В Европа Ангела Меркел се държи като германски шофьор – все той имал право и така с отворени очи направлява страната и континента към най-голямата мислима катастрофа – края на Европейския съюз. Все ние, германците, имаме право. Ангела, напиши го на надгробния си камък: “Имах предимство.” Правилата, които въведоха германците и държат те да се спазват, бяха изработени в тяхна полза. Ян Флайшхауер (известен германски журналист и писател – б. р.) наруга италианците, наричайки ги “използвачи”. Той се заблуждава. При сегашните обстоятелства е благоразумно, когато едно ново италианско правителство, колкото и популистко да е то, да трупа дългове. Да пестиш, за да излезеш от кризата, не става. Който пести по време на криза, съсипва икономиката. Който иска да съживи рухнала икономика, не бива да пести, а трябва да извади пари. Пари, които няма. Между другото всеки ден германците разчитат на това, други да трупат дългове и то, за да финансират германските излишъци. Нашите пари не идват от Марс, а от чужбина. Ако германците наистина искат всички да спазват правилата, то те биха могли да сложат началото за намаляване на свръхизлишъка при външнотърговския обмен. Икономическият баланс е застрашен не само от дългове, а и от излишък. Но това би означавало да се поеме отговорност. Центробежните сили най-силно влияят по периферията. Не е чудо, че Европа се разпада по периферията – на юг и изток. Колко време ще мине, докато процесът засегне сърцето на континента? И тогава? Когато гърците нарисуваха Меркел с мустаци на Хитлер, възмущението в Германия беше толкова голямо, колкото и неразбирането. Отдавна сме били коренно променени. Не случайно германците изнамериха понятието “преодоляване на миналото” и са горди, че в това отношение никой не ги е надминал. Но в тази си изключителност те в крайна сметка намериха куриозен път да се измъкнат от отговорност. Това е представата, че можеш да отмиеш историята като курешка, за каквато говори Гауланд. Той обрисува само гротесктната изкривена картина на германския копнеж да се освободи от отговорност. Меркел клинчи от бъдещето, Гауланд от миналото. В действителност германците все още не знаят какво да правят с възвърнатата си власт. Германия през 2018 г. – каква трагедия.", "date": "2018.06.07", "title": "Тя наблюдаваше как Европа се разпада и не направи нищо"}
{"url": "http://clubz.bg/68812-kak_%E2%80%9Esmyrtta%E2%80%9C_na_babchenko_razkri_ruski_mafioti_i_agenti", "text": "Подробностите около инсценираната смърт на журналиста Аркадий Бабченко напомнят за много мрачни операции, които руските агенти наричат „мокрое дело“, т.е. мокри поръчки, пише „Дейли бийст“. Предполага се също така, че поръчителите може да са прибегнали до услугите на организираната престъпност – нещо, което не е рядкост в пресичащите пътищата си нелегални светове на разузнаването и мафията. Но има и много предизвикващи безпокойство въпроси, пишат авторите Анна Немцова и Кристофър Дики. Един от тях е за действията на Бабченко и Службата а сигурност на Украйна (СБУ), които може да са нанесли повече вреди на журналиста и на журналистите в Украйна и Русия, отколкото на потенциалните убийци. Един въпрос, на който не е даден отговор и който рядко се задава, е защо е било необходимо всичко това, за да бъде арестуван единственият заговорник, който се появи в съда. Всичко показва, че срещу него са били събрани вече улики. Човек остава с впечатлението, че целта на ужилването е била да се даде публичност на разследването, както и стана. Но така и не е станало ясно дали е излязла наяве нова информация. Бабченко е жив. \"Убийството\" било операция на службите в Киев (ВИДЕО) Борис Герман - предполагаемият организатор на опита за убийство, се появи в съда на 31 май. Твърди се, че е бил арестуван предния ден, преди възкресението на Бабченко по телевизията. Херман – дундест кръглолик 50-годишен частен оръжеен производител, бе изолиран в стъклена клетка. Той често се хващаше за главата или я клатеше, като слушаше обвиненията, че е замесен в тероризъм, подкрепен от Русия. Адвокатът му заяви, че оръжейната компания „Шмайсер“ на Герман работи в тясно сътрудничество с украинското Министерство на отбраната, като продава на държавата оръжия, използвани в битките срещу проруските сепаратисти. \"Човек от частния фонд на Путин се свърза с мен за убийството на Бабченко\" По-важното е, че Герман заяви, че е бил двоен агент и е работил едновременно за украинското контраразузнаване и за свързан с Путин фонд, представляван от стар негов московски познайник на име Вячеслав Пивоварник. Герман заяви, че този мистериозен фонд „организира безредици в Украйна“ и планира „терористични атаки“, целящи да се отразят върху президентските избори в страната догодина. Говорителят на Кремъл Дмитрий Песков твърди, че такъв фонд не съществува. Според представената от Герман хронология на събитията Пивоварник се свързал с него преди 6 месеца. Оръжейникът веднага се обадил на украинското контраразузнаване. Той твърди, че представителите на киевската служба поискали от него да проучи плановете на Кремъл за поръчкови убийства. След това обаче Герман бе задържани  обвинен в сътрудничество с терористичната програма на Москва. Поне технически контраразузнаването е част от СБУ, както изтъкна прокурорът. Вътрешните търкания в Украйна са толкова силни, че дори главният прокурор – бившият вътрешен министър Юрий Луценко, е бил разследван преди за предполагаема корупция. Наетият да убие Бабченко се предал сам Семейната биография на Герман го превърна в подходящ избор за организатор на поръчкови убийства. Баща му Лев Герман е известен в Украйна с близките си контакти със знаменития руски престъпен бос Семьон Могилевич, който е роден в Украйна и има предполагаеми връзки с висши руски представители. В интервю за „Дейли бийст“ на 1 юни бившият американски посланик в Киев Джон Хърбст, който сега е директор на Центъра за Евразия на Атлантическия съвет, потвърди, че, „доколкото разбира“, Борис Герман, подобно на баща си, е „свързан с Могилевич“. Семьон Могилевич е бил разследван от ФБР за големи измами, извършвани още през 90-те години на ХХ век. И по онова време един от хората му е живял в Кулата на Тръмп в Ню Йорк. През 2008 г. руската полиция арестува Могилевич и го обвини в укриване на данъци в размер на 2 милиона долара. На следващата година обаче босът излезе на свобода – твърди се, че е било сметнато, че „не представлява обществена заплаха“. Във ФБР обаче не смятат така. Бюрото го включи в списъка с 10-те най-издирвани престъпници през 2009 г., като отбеляза, че случаят с измамите, по които той е бил обвинен, е относително малък елемент от едно голямо „международно престъпно начинание“. Прессъобщението на ФБР за този „световен мошеник и безогледен престъпник“ включваше следните характеристики на един от специалните агенти, следили Могилевич: Според украинския главен прокурор Юрий Луценко зад предполагаемия опит за убийство на Бабченко стоят руските служби и те са натоварили Герман със задачата да организира нещата. Той наел Олексий Цимбалюк – бивш монах и ветеран от войната в Източна Украйна. Герман твърди, че възложил задачата на Цимбалюк и му дал аванс от 20 000 долара от общо 40 000. И го направил именно защото знаел, че толкова силно религиозен човек няма да убие невъоръжен. Бивш монах бил нает да убие Бабченко Тимур Нишнианидзе – бивш грузински дипломат, живеещ в Украйна, заяви по телефона за „Дейли бийст“: Никой не оспорва, че Цимбалюк е сътрудничил на СБУ, като дори е записал получаването на парите на среща в кола.  Този Въпрос задават авторите на статията за \"Дейли бийст\". Те се интересуват също дали то е запълнило някаква дупка в делото срещу Герман. Дали не е уличен още повече съучастникът от мистериозния фонд на Путин? Не са ли се издали сами агентите на СБУ с реакциите си? Така и не стана ясно дали инсценираната смърт на Бабченко постигна много. Сигурно е едно – че вдигна много шум. Същевременно разпространената досега информация по случая стресна много хора в Украйна, много от които са журналисти и може да са в предполагаем списък на Кремъл за убийства. Това е особено зловещо, тъй като имената така и не са огласени публично. Известен журналист бе взривен в Киев (ВИДЕО) Луценко заяви, че имената в предполагаемия списък са много повече от 30-те, съобщени от СБУ на пресконференцията, на която Бабченко „възкръсна“. Те са вече 47. Информиран от службите за сигурност източник заяви пред „Дейли бийст“, че предполагаемите убийци щели да изберат една или две жертви от списъка. Идеята била да се ликвидира някой, чиято смърт би причинила възможно най-голям скандал, но който би бил лесна мушка. Следователи в Киев твърдят, че разполагат с кореспонденция между предполагаеми организатори, в която те обсъждат цената на главата на неназован украински политик. Някои журналисти в Украйна обаче са много подозрителни заради начина, по който правителството представи списъка. И вече го наричат „факторът 47“. Те се опасяват, че той цели да окаже още по-голям натиск върху и без това изтормозените журналисти. С огласяването на подобен списък от СБУ на практика им казват, че начинът да бъдат в безопасност е да работят със службата. Затова и Бабченко решил да изиграе ролята си. Той усетил, че нямал друг избор. Предполагаемият списък бе публикуван от украинския сайт strana.eu. Според източник в Киев Герман го предал на службите преди Бабченко да бъде „убит“. Има и подозрения, че списъкът е изготвен от самата СБУ. Екатерина Сергацкова, чието име бе в изтеклия списък, написа в профила си във фейсбук:     Сергацкова оглавява медиен проект, наречен „Забрана“, документиращ цензурирани теми в Украйна. Ако СБУ имаше по-добра репутация сред репортерите, сътрудничество с нея би било по-приемливо. Журналистите обаче отбелязват, че все още не са видели адекватно разследване на истинското убийство на техния колега и приятел Павел Шеремет от в. „Украинская правда“. Той бе взривен в колата си през юли 2016 г. И Павел, и приятелката му Олена Притула – също журналист от „Украинская правда“, бяха получили много смъртни заплахи заради критиките срещу украинските власти и се бяха оплакали, че някой ги следи. Ситуацията с политическите убийства в Украйна е такава, че трябва да бъде приемана на сериозно. Както отбеляза посланик Хърбст, „важното е, че има редица убийства на руски опозиционери в Украйна и на украински бойци в Донбас“. Ако операцията с Бабченко е привлякла вниманието към този факт и е помогнала за предотвратяването на повече подобни убийства, колкото и мръсна да е била уловката, тя трябва да бъде в графата с плюсове, заключава “Дейли бийст“. \"Човек от частния фонд на Путин се свърза с мен за убийството на Бабченко\" Наетият да убие Бабченко се предал сам Бивш монах бил нает да убие Бабченко Известен журналист бе взривен в Киев (ВИДЕО)", "date": "2018.06.07", "title": "Как „смъртта“ на Бабченко разкри руски мафиоти и агенти"}
{"url": "http://clubz.bg/68794-kak_angelkova_nabyrzo_proveri_koral_i_ustanovi_che_narusheniq_nqma", "text": "Как така светкавично министърката на туризма Николина Ангелкова успя да провери има ли нарушения при заграждането на плажа Корал и да излезе с решение? Извършена ли е изобщо такава проверка? И защо министърката отсъди, че има пешеходен достъп до ивицата като такъв няма? Тези три въпроса поставят от гражданското сдружение \"Да запазим Корал\". Оттам са сезирали Върховната административна прокуратура (ВАП) и Министерство на регионалното развитие и благоустройството (МРРБ). Ангелкова набързо провери оградата на Корал и отсече: само пешеходците са добре дошли Както Клуб Z писа, в понеделник сдружението сезира Ангелкова за поставената ограда. Оттам поискаха да провери дали тя не възпрепятства свободния достъп до плажната ивица, гарантиран както от закона, така и от конституцията. В сигнала им се посочваше също така, че дървените колове, които частната фирма, собственик на имота зад плажа Корал поставя, нарушават цялостта на сивите дюни, защитени също от закона. Изненадващо, отговорът от МТ дойде само няколко часа по-късно. И очаквано Ангелкова се произнесе, че няма установени нарушения - пешеходният достъп е гарантиран. Спорната ограда е на испанската фирма \"Ибердрола Инмобилария\", която притежава 120 декара земи в горичката зад плажната ивица, върху които планира изграждането на курортно селище. Това лято \"Ибердрола\" реши да  . От фирмата настояват също, че пешеходен достъп има. Как един частник си огради държавните дюни (СНИМКИ) От \"Да запазим Корал\" обаче не са съгласни. И искат ВАП, която упражнява надзора за законосъобразност на действия, бездействия и актове на държавните органи, да провери Ангелкова. И настояват: \"да бъде извършена проверка от ВАП   на място,  , обективиращи извършената проверка, както и съответстват ли изводите за липса на нарушения с констатираните факти от извършената проверка\". Къмпингуващите на \"Корал\": Министърката се държи мутренски Сдружението настоява и да бъде извършена проверка и да се установи ограничен ли е свободният достъп Корал. Големият проблем на Корал е в това, че в границите на въпросния имот, от 120 дка, 90 са дюни. Които по закон са изключително държавна собственост. Така на практика излиза, че  , които освен всичко останало са и защитени дюни, върху които има и забрана да се строи. Как един частник си огради държавните дюни (СНИМКИ) Къмпингуващите на \"Корал\": Министърката се държи мутренски", "date": "2018.06.07", "title": "Как Ангелкова набързо провери Корал и установи, че нарушения няма"}
{"url": "http://clubz.bg/68817-dva_pyti_poveche_jeni_ot_myjete_v_kabineta_na_ispaniq", "text": "Новият испански премиер, социалистът Педро Санчес, представи снощи своето проевропейско правителство, предаде Франс прес.  \n\tКабинетът включва повече жени, отколкото мъже - съответно 11 срещу 6. Той е най-преобладаващо женският в историята на Испания, отбелязва АФП. Правителството освен това е с най-слабата парламентарна подкрепа след възстановяването на демокрацията в страната. Социалистическата партия има едва 84 депутати в 350-членната долна камара на парламента. В разгара на подготовката за Брекзита и на фона на формирането на популистко правителство в Италия, новият испански кабинет е подчертано проевропейски, отбелязва Франс прес. Показателно за това е поверяването на отговорността за четвъртата икономика в еврозоната на висш кадър на Европейската комисия. Новото правителство дойде на власт след вота на недоверие, гласуван на консервативния кабинет на премиера Мариано Рахой. То ще трябва да търси подкрепата на радикалната лява партия \"Подемос\" \"Ние можем\", баските националисти и каталунските сепаратисти, благодарение на които правителството на 63-годишния Рахой падна от власт, отбелязва Франс прес. Педро Санчес - триумфът на упоритостта Санчес, на 46 години, няма управленски опит. Вторият човек в новото правителство е вицепремиерката   Експерт по конституционно право, 60-годишната Калво е била министър на културата в периода 2004-2007 г. Тя ще оглави и възстановеното министерство на равноправието - три месеца след извънредната \"обща феминистка стачка\" в Испания, посочва Франс прес.  Новият министър на външните работи каталунеца   - бивш председател на Европейския парламент, който е против отцепването на североизточната област от Испания. Това предизвика безпокойството на някои каталунски сепаратисти. Испанският премиер обеща да започне преговори с новото каталунско регионално правителство, но подчерта, че всяко решение трябва да е в унисон с испанската конституция, според която страната е неделима. , генерален директор за бюджета в Европейската комисия от 2014 г., бе назначена за министър на икономиката.  - първият испански астронавт - стана министър на науката, иновациите и университетите. Бившият антитерористичен прокурор   оглави министерството на правосъдието, а бившият съдия от Върховния съд   - това на отбраната. Новият испански премиер назначи толкова много жени на министерски постове, че в печата се появи въпросът дали Съветът на министрите не трябва да бъде преименуван на Съвета на министърките, отбелязва БТА.", "date": "2018.06.07", "title": "Два пъти повече жени от мъжете в кабинета на Испания"}
{"url": "http://clubz.bg/68819-hyrvatski_futbolen_bos_osyden_na_6_godini_zatvor", "text": "Бившият президент на \"Динамо\" (Загреб) Здравко Мамич бе осъден на 6 години и 6 месеца затвор по обвиненията за футболни измами на стойност около 17 милиона евро. Мамич бе признат за виновен за присвояване на 15,7 млн. евро от трансфери на клуба и че е ощетил държавата с 1,5 млн. за данъци. 58-годишният бос е считан за най-влиятелния човек в хърватския футбол. Освен него подсъдими по делото бяха още неговият брат - Зоран, който бе треньор на отбора, бившият директор на клуба Дамир Върбанович, както и данъчен инспектор. И четиримата получиха присъди, които не са окончателни. Зоран Мамич и Дамир Върбанович бяха осъдени съответно на 4 години и 11 месеца и 3 г. и 11 месеца, докато наказанието за данъчния инспектор, участвал в измамите, е 4 г. и 2 месеца. Здравко и Зоран Мамич бяха арестувани в края на 2015 г. и обвинени в злоупотреба с власт и финансови манипулации, които са ощетили Динамо с повече от 15 милиона евро. По време на делото в хърватския съд показания даваха две от звездите на националния отбор - капитанът Лука Модрич от \"Реал\" (Мадрид), както и бранителят на \"Ливърпул\" Деян Ловрен. И двамата са разкрили подробности около трансферите им от \"Динамо\", съответно в \"Тотнъм\" и \"Олимпик\" (Лион). Според обвинението криминалната дейност е продължила от 2004 до 2015 г., а местните медии пишат, че сред незаконните трансфери са и тези на Едуардо да Силва в \"Арсенал\" и Ведран Чорлука в \"Манчестър Сити\".", "date": "2018.06.07", "title": "Хърватски футболен бос осъден на 6 години затвор"}
