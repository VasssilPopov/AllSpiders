{"url": "http://clubz.bg/59915-cska_sofiq_mina_prez_myki_i_obrat_sreshtu_botev_vraca", "text": "ЦСКА-София мина през много мъки за класирането си на четвъртфинал в турнира за Купата на България. На стадион \"Българска армия\" домакините губеха с 0:1 от второразредния \"Ботев\" (Враца), но стигнаха до 3:1 в последните 20 минути. Мачът на Армията почна с едноминутно мълчание в памет на починалия д-р Павел Филипов, бивш клубен лекар на ЦСКА и \"Локомотив\" (София). Атанас Димитров откри резултата с глава в 8-ата минута - 1:0 за \"Ботев\", шок за ЦСКА. \"Червените\", треньорът на които Стамен Белчев остави на скамейката половин отбор титуляри, играха много слабо преди почивката. Направиха и пропуски. След почивката Белчев пусна в игра голмайстора на ЦСКА Фернандо Каранга, който се превърна във важна фигура за тима си.  В 64-ата минута съдията Петър Костадинов вдигна директен червен картон на Кристиян Григоров от врачани заради съпрокосновение с Каранга. Изгонването бе пресилено. В 69-ата Каранга изравни с глава, като топката рикошира в крака на бранител на \"Ботев\" преди да влезе в мрежата. Сред това отбраната на врачани падна. В 82-ата Кирил Десподов направи 2:1, а Кевин Кубемба окончателно елиминира интригата в 84-ата за 3:1. \"Ботев\" оцеля в голеада със 7 гола за Купата В друг мач от днес \"Литекс\" отстрани \"Локомотив\" (София) с 1:0 като домакин. По-рано днес носителят на трофея \"Ботев\" (Пловдив) едва се измъкна след 4:3 срещу \"Царско село\" на стадион \"Славия\".", "date": "2017.10.24", "title": "ЦСКА-София мина през мъки и обрат срещу \"Ботев\" (Враца)"}
{"url": "http://clubz.bg/59914-evrokomisiqta_iska_da_oreje_pravoto_na_veto_na_malkite_dyrjavi", "text": "Европейската комисия възнамерява да ограничи правото на вето на малките държави в ЕС, за да прокара законодателство за облагане на международните интернет платформи като \"Гугъл\", \"Амазон\", Фейсбук\", предаде Ройтерс. Комисията, която изложи днес пред евродепутатите в Страсбург програмата си до края на мандата през 2019 г., възнамерява да използва за целта клауза от Лисабонския договор, която позволява на страните членки да започнат да решават с квалифицирано мнозинство въпроси, изискващи по принцип единодушие в Съвета на министрите. Малки страни като Ирландия, Дания и Люксембург се противят на идеята за европейски данък върху международния бизнес в интернет. За да стане тя закон, трябва съгласието на всички правителства, защото данъчните въпроси в ЕС се решават с единодушие. Владислав Горанов иска данък от \"Гугъл\", \"Амазон\" и \"Фейсбук\" България беше между десет държави членки, които през юли подкрепиха идеята за такъв налог. Главният мотив за него е, че дигитални гиганти като споменатите реализират приходи от европейските потребители, но не плащат данък върху тях, защото присъстват в Европа само виртуално, а не физически. Комисията вижда няколко опции за облагане на бизнеса в интернет. Първата е въвеждането на обща консолидирана корпоративна данъчна основа за многонационалните компании, която би ги принудила да плащат европейски данъци за дейността си в Европа. Този проект държавите членки обсъждат от години, но не намират съгласие по него. Като други варианти за облагане на дигиталната икономика Брюксел предлага данък върху оборота ѝ в ЕС, данък върху трансакциите в интернет (например онлайн плащания, банкови преводи и пр.) или данък върху рекламните приходи. Брюксел иска европейски данък върху бизнеса в интернет Инициатор за създаването на такъв данък е Франция, която получи подкрепата на Германия, Италия и Испания. След тях подписи под писмото поставиха Австрия, България, Гърция, Португалия, Румъния и Словения.  Срещу него обаче остро се обявява Ирландия, която го приема като атака срещу своя бизнес модел, благодарение на който успява да привлече стотици милиарди евро инвестиции от световната дигитална индустрия. Резерви изразяват Дания и Люксембург, защото новият данйък би означавал да се преустрои действала столетия фискална система, която облага печалбите, а не оборота. Брюксел иска европейски данък върху бизнеса в интернет", "date": "2017.10.24", "title": "Eврокомисията иска да ореже правото на вето на малките държави"}
{"url": "http://clubz.bg/59889-pilotite_na_graf_ignatievo_otkazvat_da_letqt", "text": "Летците от авиобаза \"Граф Игнатиево\" са отказали да летят тази сутрин. Това съобщи бТВ. Всички пилоти са обявили, че се чувстват несигурни да летят на своите МиГ-29 и така планираните тренировъчни полети са пропаднали. От Министерството на отбраната потвърдиха, че са спрени полети в знак на несъгласие със състоянието на ВВС. Бойното дежурство по защита на въздушното пространство на България не е засегнато от случая. Зам.-министърът на отбраната ген. Атанас Запрянов коментира, че  . Представители на министерството ще се срещнат с летците, ще има и заседание при началника на отбраната. Очаквано: ГЕРБ върнаха покупката за изтребители в изходна позиция Командирът на ВВС ген. Цанко Стойков коментира неотдавна, че някои хора у нас работят за \"приземяване\" на бойната авиация. Според него заради скандалите около процедурата за закупуване на нов боен самолет \"има негативни последствия по отношение на мотивацията на хората по авиационните формирования\". Той се обяви за модернизацията на изтребителите МиГ-29 и щурмовите Су-25, като посочи, че до приемане на въоръжение на нови машини трябва да има с какво нашите пилоти да изпълняват задачите си. Преди дни изплува и нов неприятен казус около ВВС - оказа се, че доставените по договор за 70 млн. лв. двигатели, нужни за поддръжката на родните МиГ-29, са без нужните документи от Русия. Зам.-министър Запрянов подчерта, че въпросът с двигателите се решава (част от тях са ремонтирани и са дошли с копия на оригиналните си документи) и след монтажа им ще имаме още 3 боеспособни изтребителя - общо 10. Запрянов, който е генерал от резерва, каза още, че двигателите са отремонтирани в завод, който е част от РСК-МиГ и проблемът с документацията ще бъде решен. Той добави, че скоро ще бъдат гласувани още пари за гориво и пилотите ще могат да увеличат летателните си часове. Инвестиционният проект за купуване на нови изтребители трябва да бъде разгледан отново от парламента, след което пак да бъдат водени преговори с потенциалните доставчици. След подписване на междудържавен договор новият вид самолет може да бъде доставен до три години.", "date": "2017.10.24", "title": "Пилотите на \"Граф Игнатиево\" отказват да летят"}
{"url": "http://clubz.bg/59887-franciq_predlaga_oshte_iztrebiteli_na_egipetskiq_diktator", "text": "Европейската комисия не преговаря враждебно с Обединеното кралство и приема, че ще постигне с него споразумение за излизането му от ЕС, каза днес пред Европейския парламент в Страсбург председателят на Комисията Жан-Клод Юнкер. \"Бих искал  да кажа, че Комисията не преговаря с враждебна нагласа\", каза той в изказване за резултатите от последната среща на върха на ЕС миналата седмица, където \"Брекзит\" бе пак в дневния ред. \"Искаме сделка. Тези, които не искат сделка - без-сделковците - нямат приятели в Комисията. \"Ние искаме справедлива сделка. Ще постигнем справедлива сделка с Британия. (Изходът) без сделка не е работното ни допускане\". Според председателя на Европейския съвет Доналд Туск, който също говори пред евродепутатите, от Великобритания завикси дали претговорите ще завършат с или без споразумение. \"Ние успяхме да изградим и поддържаме единство между 27-те, но пред нас е все още най-трудният стрес-тест\", каза Туск. Ако не го издържим, преговорите ще завършат с наше поражение. Трябва да пазим единството си, независимо от посоката на преговорите. Ес ще може да посрещне всеки сценарий, стига да не сме разделени... Всъщност, от Лондон зависи как ще свърши това - с добра сделка, никаква сделка или никакъв \"Брекзит\", но във всеки от тези сценарии ще защитаваме интересите си, само като бъдем заедно\". Отделно в Лондон минитсър-редседателката Тереза Мей заяви пред парламента, че е \"амбициозна и позитивна\" за бъдещето на страната и преговорите ѝ да напусне ЕС. Тя ги описа като протичащи в \"конструктивен дух\". \"Ако направим крачка напред заедно, тя трябва да бъде възоснова на съвместните усилия между Обединеното кралство и ЕС\", каза тя. Мей каза, че очаква британският парламент да гласува по споразумение за \"Брекзит\" преди Европейския парламент, чието одобрение с абсолютно мнозинство (поне 376 от общо 751 депутати) е задължително, за да мине сделката. Мей каза, че евентуален преходен период до пълното излизане на страната от ЕС би бил част от бъдещо търговско споразумение между 27-те и Великобритания, което трябва да е договорено до есента на 2018 г. , шест месеца преди датата за напускане - 29 март 2019 г. Бизнесът предупреждава, че важви инвеститори могат да се изнесат от Обединеното кралство заради несигурността. ЕС още не са стигнали до преговори за бъдещите си отношения, тъй като тези за развода буксуват. Междувременно Пиер Граменя, финансовият министър на Люксембург, каза пред студенти в Лондонското училище по икономика вчера, че Лондон трябва да остане най-важният финансов център в Европа и след \"Брекзит\". Той определи като твърде краткосрочни намеренията на някои европейски столици да привлекат у дома част от бизнеса в лондонското Сити. Според него резултатът би бил, че той да се изнесе извън Европа.  Франция ще обсъди продажбата на още свои изтребители \"Рафал\" на Египет при предстоящо посещение на президента на арабската страна Абдел Фатах ал- Сиси в Париж, съобщи министърът на икономиката Брюно Льо Мер пред радио \"Юроп 1\". Египет вече закупи 24 такива изтребители и многоцелева фрегата \"Мистрал\" от Франция за общо 6 милиарда евро при предишното френско правителство. Първият договор за \"Рафал\"-ите, дебютен за техния износ, предвижда опция за продажбата на още 12 самолета. Ал-Сиси, който е военен диктатор, ще разговаря с френския си колега Еманюел Макрон днес в началото на двудневно посещение. Льо Мер каза, че заедно с преговорите за самолетите Макрон ще повдигне въпроса за човешките права в Египет. Министър-председателят, президентът и председателят на парламента на Словакия обещаха вчера да поддържат проевропейския курс на страната, ден след като съседна Чехия гласува да я управлява партия  с критично настроена към ЕС, а евроскептичните формации се представиха добре на изборите. \"Никога не съм смеел да коментирам вътрешното политическо положение в други страни, но съм доволен, че Словакия стана проевропейкси остров в този регион\", каза премиерът Роберт Фицо. Словакия е част от т.нар. Вишеградска четворка, където влизат още Полша, Унгария и Чехия. Техните правителства са популистки и в обтегнати отношения с Брюксел. Лидерът на чешката либерална партия АНО, милиардерът Андрей Бабиш, който се очертава като следващ министър-председател отрече формацията му да е евроскептична въпреки критиките му към ЕС. АНО взе 30 на сто от вота миналите петък и събота, оставяйки далече зад себе си другите партии. Ще му трябват обаче коалиционни партньори, тъй като няма мнозинство за самостоятелно управление. Бабиш каза, че не е реалистично да състави правителство на малцинството. Той изключи да се съюзи с комунистите или антиевропейската и антиимигранткса партия СПД, които също се представиха добре в изборите. Той обаче е нежелан като партньор заради следствие за присвояване на европейски фондове, което се води срещу него. Социалдемократите, християндемкратите и Гражданската демократична партия отказват да се съюзят с АНО. Първият зам. председател на Европейската комисия Франс Тимерманс   пред евродепутатите в Страсбург нейната работна програма до края на мандата ѝ през октомври 2018 г. Досега Комисията е представила законодателни предложения за 80 на сто от приоритетите ѝ обявени в началото на петгодишния ѝ мандат, който започна през ноември 2014 г. каза Тимерманс. До края му тя възнамерява да предложи реформи в икономическия и валутния съюз, които включват отделна бюджетна линия за еврозоната в бюджета на ЕС, финансов министър на страните с общата валута, преобразуване на спасителния фонд на еврото, Европейския механизъм за стабилност, в Европейски валутен фонд. В социалната сфера Комисията възнамерява да представи проект за европейски надзорен орган на трудовия пазар, както и да огласи приетия вчера от министрите на труда и социалното дело Европейски стълб на социалните права, правно незадължителна декларация за правата на наемния труд в ЕС. Очаква се евродепутатите да гласуват за нея в сряда. В областта на сигурността и миграцията Комисията ще предложи по-засилен обмен на информация между базите данни на службите за сигурност в ЕС, мерки за укрепване на защитата на външните му граници, отваряне на пътища за легална миграция, включително с европейска \"синя карта\" и работа с правителства на трети страни, източници на незаконна миграция, за нейното пресичане. В тази група предложения влиза и трудната реформа на Дъблинския регламент, който сега хвърля най-голямата миграционна тежест върху граничните държави на съюза. Тимерманс повтори призива на Комисията България и Румъния да бъдат приети в европейската зона без вътрешен граничен контрол, известна като Шенген. Той подчерта, че Комисията ще предложи и нова инициатива за по-силно налагане на принципа на върховенството на закона в ЕС.  ", "date": "2017.10.24", "title": "Франция предлага още изтребители на египетския диктатор"}
{"url": "http://clubz.bg/59903-britanski_deputati_pitat_fejsbuk_ima_li_ruska_aktivnost_pokraj_brekzit", "text": "Британски депутати поискаха информация за всякаква платена активност от свързани с Русия профили във Фейсбук по време на референдума за излизане на Великобритания от ЕС. Искането е отправено в писмо от Деймиън Колинс, председател на парламентарната Комисия по дигитална политика, медии и спорт, адресирано към създателя на социалната мрежа Марк Зукърбърг. Колинс обяснява, че комисията събира данни за разследване на ефекта от фалшивите новини. И добавя, че иска информация за всички реклами и страници, свързани с кампанията за Брекзит и Русия, към какви хора са били насочени и колко пъти са видяни от британски граждани. Колинс отбелязва, че \"Фейсбук\" вече предостави същата информация на американския Сенат във връзка с руска намеса на изборите в САЩ миналата година. Сенатът вика шефовете на \"Фейсбук\", \"Гугъл\" и \"Туитър\" на разпит Разследването на британската комисия започна още преди изборите в страната, но бе прекъснато заради тях. Целта му е да се прецени ефекта от фалшивите новини върху обществото, каква е отговорността на социалните медии и как хората трябва да бъдат образовани, за да оценяват правилно източниците на информация.  Притеснения, че Русия се меси в чужди избори, са налице отдавна - \"тролската фабрика\" в Санкт Петербург бързо стана световноизвестна, а наскоро Зукърбърг заяви, че има данни за необичайна активност от руски профили по време на американския вот - реклами, достигнали до над 10 милиона американци. Имаше подозрения за намеса и на изборите в Германия, но според \"Фейсбук\" в този случай не е имало толкова натрапчиво купуване на реклами или създаване на страници, които да влияят на вота. Русия, разбира се, отрича всички обвинения.", "date": "2017.10.24", "title": "Британски депутати питат Фейсбук има ли руска активност покрай Брекзит"}
{"url": "http://clubz.bg/59904-sauditska_arabiq_obqvi_che_se_vryshta_kym_umereniq_islqm", "text": "Престолонаследникът на Саудитска Арабия принц Мохамед бин Салман обяви по време инвестиционен форум в Риад, че страната му  , предаде АФП. Бин Салман бе посочен за престолонаследник от баща си крал Салман по-рано тази година. В страната го приемат като движещата сила за модернизация на консервативната държава. Кралството поема ангажимент да се справи с екстремизма в страната, обяви още принцът. Саудитска Арабия налага крайно консервативната форма на исляма - уахабизъм, която се отнася враждебно към другите религии, ограничава силно правата на жените и допуска сурови наказания за религиозни престъпления. Страната често е обвинявана, че спонсорира ислямски тероризъм.  Съобщението идва на фона и на две икономически новини от кралството. Саудитска Арабия обяви плановете си да изгради мега град за 500 милиарда долара на брега на Червено море. Проектът е част от плановете на кралството да диверсифицира икономиката си, която зависи изцяло от петрола. Плановете предвиждат на площ от 25 хил. кв. км да бъдат изградени енергийни мощности, биотехнологични производства, високи технологии и съоръжения за забавления. Градът ще носи името на местността - Неом. Риад също така обяви, че Публичният инвестиционен фонд, както се нарича суверенният фонд на кралството, ще се включи с 20 милиарда долара в общо 40-милиардния инвестиционен фонд съвместно с американския Blackstone. Намеренията са парите да бъдат инвестирани в \"конвенционална икономика\" като здравеопазване и образование. Новината бе съобщена на голям инвестиционен форум в Риад. Съвместното начинание на Саудитска Арабия и Blackstone беше обявено още през май месец.", "date": "2017.10.24", "title": "Саудитска Арабия обяви, че се връща към умерения ислям"}
{"url": "http://clubz.bg/59893-kurc_postla_cherven_kilim_za_populistite_kym_vlastta", "text": "Победителят в австрийските избори от 15 октомври Себастиан Курц покани днес крайнодясната  на коалиоционни преговори с неговите консерватори за сформиране на правителство. По-късно през деня ксенофобската и антиевропейска формация обяви, че е приела поканата. Тя ѝ дава шанс да се завърне в правителството за първи път от 2000 г. насам. Тогава тя беше първа на парламентарните избори и бившият ѝ лидер   вече покойник, не стана канцлер само заради заплахата от ЕС да постави Австрия в изолация. Курц изведе консерваторите до победа с 31 на сто от гласовете на изборите. На 31 години, с незавършено следване по право, но с актив на досегашен външен министър, той се очертава да стане най-младият правителствен ръководител в Европа. По време на кампанията той съвпадна с Партията на свободата на лидера Хайнц-Кристиан Щрахе в призивите за по-строга политика спрямо миграцията, мерки срещу политическия ислям, задълбочаване на сътрудничеството с преобладаващо евроскептична   и намаляване на данъците. Изборът му след победата е  на досегашния канцлер Кристиан Керн. Отношенията с тях обаче са обтегнати, както поради политически различия, така и заради разменени обвинения за нечисти прийоми в предизборната борба. Керн беше заявил, че ако партията му не е първа, предпочита тя да остане в опозиция.", "date": "2017.10.24", "title": "Курц постла червен килим за популистите към властта"}
{"url": "http://clubz.bg/59896-karakachanov_za_letcite_moje_bi_nqkoj_syzdava_tazi_situaciq", "text": "Така вицепремиерът и военен министър формулира отговора си по повод отказа на военни ни пилоти да се включат в тренировъчни полети на съветстките МиГ-29, с които разполага армията ни, от авиобаза \"Граф Игнатиево\". Причината за бойкота на тренировките на летците била, че не се чувстват достатъчно сигурни и подготвени, за да метят. Военната авиация обаче изпълнява ангажиментите си по дежурства за защита на военновъздушното пространство. Пилотите на \"Граф Игнатиево\" отказват да летят Каракачанов говори пред медиите след като се включи в тържествен ритуал в парка \"Генерал Лавров\" край Горни Дъбник, където участва в отбелязването на 140 години от боевете по тези места по време на Руско-турската война, предаде БНР. И въпреки че остави впечатление, че още не е запознат в детайли, министърът добави предположение:  Каракачанов обаче не конкретизира кого има предвид. Вместо това изрази учудване, че чак днес пилотите в „Граф Игнатиево” са открили, че има проблеми с авиацията. По думите му проблеми има не от 6 месеца или 1 година, а от десетилетия. И настоя: Критично е състоянието във всички видове въоръжени сили, допълни министърът и изреди каква бойна техника е нужда, освен изтребители Още през 2015 г. тогавашният шеф на ВВС ген. Румен Радев обяви, че подава оставка, защото авиацията ни е в критично състояние. Премиерът Бойко Борисов тогава настоя Радев да оттегли оставката си и това се случи срещу обещание да се пристъпи спешно стабилизиране на военната авиация - осигуряване на бойни дежурства във ВВС и минимална летателна дейност. Радев обаче съобщи тогава, че мярката ще има краткосрочен ефект. Година по-късно Радев напусна ВВС, кандидатира за президент и спечели изборите срещу Цецка Цачева от ГЕРБ.. ", "date": "2017.10.24", "title": "Каракачанов за летците: Може би някой създава тази ситуация"}
{"url": "http://clubz.bg/59905-kubrat_pulev_nikoga_ne_sym_bil_liglo", "text": "Кубрат Пулев използва страницата си във фейсбук, за да отговори на съмненията, че контузията му, заради която пропадна мача за световната титла по бокс в тежка категория в събота в Кардиф, не е сериозна. Кобрата: Не всичко е пари. Продължаваме напред Такива изрази самият съперник на Кобрата - Антъни Джошуа. Британецът иронизира състоянието на Пулев.  Официално: Няма да има мач Джошуа - Пулев В България също има хора, които не смятат, че травмата е толкова тежка, че може да откаже боксьор от мач.  \n\t Официално: Няма да има мач Джошуа - Пулев", "date": "2017.10.24", "title": "Кубрат Пулев: Никога не съм бил лигльо"}
{"url": "http://clubz.bg/59894-moje_li_nqkoj_da_krysti_bebeto_si_djihad_vyv_franciq", "text": "Приемливо ли е да наречете бебето си Джихад във Франция, европейската държава, която понесе най-жестоките атаки на ислямисти в последно време? Семейство избра точно това име за сина си. Властите в Тулуза, откъдето е двойката, отнесе въпроса до прокуратурата. \"Джихад\" на арабски означава \"усилие\" или \"борба\", не непременно \"свещена война\", напомня Би Би Си. Френският закон не ограничава избора на имена, с които родителите наричат децата си, стига названията да не са обидни и да не нарушават интересите на новородените. До 1993 г. имаше списък с имена, от който родителите трябваше да избират. Момчето от Тулуза, наречено \"Джихад\", е родено през август. Преди него други момчета не са имали проблем да се казват така във Франция. Но от началото на 2015 г. ислямисти, често наричани и джихадисти причиниха смъртта на над 230 души в страната, в която все още остава в сила извънредното положение. С термина \"джихадисти\" често се описват ислямисти, които извършват терористични атаки и които се свързват с т. нар. Ислямска държава.   През 2013 г. майка от Ница отнесе глоба от 2000 евро и един месец условно след като изпрати тригодишното си момче, наречено Джихад, на детска градина с надпис на тениската \"Аз съм бомба\" и \"Джихад, роден на 11 септември\".", "date": "2017.10.24", "title": "Може ли някой да кръсти бебето си Джихад във Франция?"}
{"url": "http://clubz.bg/59892-kseniq_sobchak_krim_e_ukrainski", "text": "Това заяви днес руската кандидат-президентка Ксения Собчак на пресконференция. Тя бе дадена по повод нейното кандидатиране на изборите за държавен глава през март 2018 г. Актриса, журналистка, риалити звезда – вече и съперник на Путин (ВИДЕО) Веднага след изказването си за Крим обаче Собчак допълни, че въпросът за принадлежността на полуострова има нужда от по-нататъшно сериозно обсъждане. Тя се кандидатира срещу всички и смята да събере колкото се може повече гласове в тази графа. Изключителен интерес предизвика представянето на Игор Малашенко, когото Ксения Собчак издигна за шеф на предизборния си щаб. Той оглавяваше щаба на Борис Елцин на президентските избори през 1996 г. Тогава Елцин спечели втория си мандат с решаваща помощ от страна на САЩ срещу кандидата на комунистите Генадий Зюганов. Собчак обеща също, че ще се бори с всички сили до изборите да бъде допуснат опозиционерът Алексей Навални. ЦИК отказва да го регистрира, тъй като той е осъждан, макар и условно, за тежко престъпление - уж за злоупотреба с пари от държавно горско предприятие.", "date": "2017.10.24", "title": "Ксения Собчак: Крим е украински"}
{"url": "http://clubz.bg/59902-erdogan_prati_v_ostavka_i_kmeta_na_ankara", "text": "Мелих Гьокчек - кметът на Анкара, обяви, че ще подаде оставка тази седмица, предаде Ройтерс. Той е петият градоначалник от управляващата Партия на справедливостта и развитието (ПСР), който през последните седмици се оттегля по настояване на президента Реджеп Ердоган. Гьокчек, който е сред най-верните хора на Ердоган, е кмет на турската столица от 23 години. Той спечели пет пъти поред местните избори. Сега обаче Гьокчек написа в туитър, че ще подаде оставка в събота, след като се срещне с Ердоган в президентския дворец. Турска професорка уволнена заради обида срещу Ердоган Други четирима кметове от ПСР вече се оттеглиха по настояване на държавния глава. Сред тях е истанбулският градоначалник Кадир Топбаш. Президентът твърди, че иска да обнови своята партия. Решението на Ердоган да вземе на мушка кметовете е в резултат на неубедителната му победа на референдума от миналата година, който му даде повече власт. Успехът бе постигнат предимно в селските, а не градските райони. Президентът загуби вота в 17 от 30-те най-големи града в Турция. Оттогава Ердоган заговори за необходимостта от обновяването на местните управи и ПСР, като набеди администрацията, че се е \"уморила\". Кметът на Анкара бе известен с посланията си в туитър, в които се караше на журналистите и някои висши представители на партията си. През февруари Мелих Гьокчек заяви, че живеещият в изгнание проповедник Фетхуллах Гюлен, обвиняван за неуспешния опит за преврат през 2016 г.,  може да подготвя земетресение с помощ отвън.", "date": "2017.10.24", "title": "Ердоган прати в оставка и кмета на Анкара"}
{"url": "http://clubz.bg/59895-fandykova_veche_nqma_bejanska_kriza_no_problemyt_s_integraciqta_ostava", "text": "В България вече не говорим за бежанска криза, но въпросите, свързани с интеграцията на тези, които вече са тук, остават. Това заяви днес кметицата на столицата Йорданка Фандъкова по време на конференция на тема \"Бежанската криза и развитието на миграционните процеси\". Тя отбеляза, че това е особено важно по отношение на непридружените деца сред бежанците. Фандъкова откри събитието като председател на Сдружение \"Граждани за европейско развитие на България\", което организира събитието, заедно с фондация \"Ханс Зайдел\" и Центъра за европейски изследвания \"Вилфрид Мартенс\". Модератор на дискусията пък бе председателят на ПГ на ГЕРБ Цветан Цветанов.  Той представи с помощта на зам.-министъра на вътрешните работи Красимир Ципов и зам.-директора на ГД \"Гранична полиция\" Стоян Иванов политиките, които правителството на Борисов е приложило за успешното справяне с натиска, който в момента е намалял значително. Той отбеляза като важна законодателна промяна решението армията да асистира на границите с персонал и оборудване, което според него е било ключово за възпирането на вълната. Незаконните мигранти в България намаляха с 80%  Подобна теза изказа и зам.-министър Ципов: Стоян Иванов пък описа детайлно подкрепата, която България и в частност \"Гранична полиция\", са получили от европейската агенция \"Фронтекс\". Той отбеляза, че не е виждал подобен натиск, откакто работи на границата, и отбеляза, че макар европейската агенция да е давала заповедите, ресурсите всъщност са идвали от всички страни-членки на ЕС. Цветанов отбеляза, че въпреки успехите с възпирането на вълната, е важно да се обсъждат и изградят нови политики за по-добра работа между държавните институции и НПО-тата, които имат сериозния експертен потенциал да помагат с този проблем. На конференцията присъства и Лоредана Теодореску от Центъра за европейски изследвания \"Вилфрид Мартенс\", която отбеляза, че темата с бежанците е противоречива и поставя под съмнение солидарността на ЕС и свободата на движение. Темата коментира и д-р Клаус Физингер, регионален директор за Югоизточна Европа на фондация \"Ханс Зайдел\".", "date": "2017.10.24", "title": "Фандъкова: Вече няма бежанска криза, но проблемът с интеграцията остава"}
{"url": "http://clubz.bg/59901-tusk_iska_da_namali_broq_na_evrodeputatite_sled_brekzit", "text": "Председателят на Европейския съвет Доналд Туск  по време на българското председателство на ЕС да постигне съгласие между държавите членки по три трънливи въпроса, които разделят Европа - миграцията, реформата на икономическия и валутния съюз и намаляване на депутатите в Европейския парламент след напускането на Великобритания. Квотите за преместване на мигранти от една държава на ЕС в друга \"поставят държавите членки в постоянен конфликт\" каза полският лидер, добавяйки, че не вижда как правителствата в Европа биха стигнали до споразумение по този проблем. Туск добави, че според него след излизането на Великобритания от ЕС, броят на мандатите в Европейския парламент трябва да бъде намален. Сега те са 751, а на Обединеното кралство се падат 73 от тях, пропорционално на 12,5-процентния си дял от населението на ЕС. Тук той се сблъсква с идея на френския президент Еманюел Макрон на следващите европейски избори през май 2019 г. бившите британски мандати да бъдатобявени за избор на депутати от транснационални листи. Макрон се надява да спечели по-голямата част от тях от европейски аналог на своята центристка формация \"Република напред\". Досега изборите за евродепутати се провеждат по пропорционалната система по национални листи във всяка държава членка. Туск говори пред евродепутатите по дневния ред на държанвните и правителствените ръководители до 2019 година, за който те приеха негово предложение на среща на върха в Брюксел миналата седмица. Той посочи като важни точки в него започването на постоянно структурирано сътрудничество в областта на отбраната, опазването на европейското културно наследство и идентичност и утвърждаването на ЕС като съюз на ценности. България поема ротационното председателство на Съвета на ЕС от 1 януари до 30 юни 2018 г.", "date": "2017.10.24", "title": "Туск иска да намали броя на евродепутатите след Брекзит"}
{"url": "http://clubz.bg/59891-mugabe_shtql_da_othvyrli_predlojenieto_na_szo", "text": "Президентът на Зимбабве Роберт Мугабе така или иначе щял да отхвърли поканата на Световната здравна организация да стане посланик на добра воля. От СЗО първо съобщиха за това, след което - след бурната негативна реакция, решиха да оттеглят номинацията. Диктаторът Мугабе - това е новият \"посланик на добра воля\" на СЗО Бившият здравен министър на Етиопия, който от юли т. г. вече оглавява СЗО, Тедрос Аданом Гебрейсус, оттегли намерението си да назначи президента на Зимбабве за посланик на добра воля след бурната отрицателна реакция от ЕС, САЩ, както и от редица авторитетни неправителствени организации. Зимбабве е сред страните с тежки нарушения на човешките права, изборни манипулации икономически срив. Здравната система на африканската държава е в колапс и това е една от многото последици от продължителното авторитарно управление на 93-годишния Мугабе.  Обрат - Мугабе няма да е посланик на Световната здравна огранизация Говорителят на зимбабвийския президент отбеляза още, че би било странно СЗО да избере Мугабе при положение, че страната е сред водещите производители на тютюн. Диктаторът е на власт от 1980 г., заради напредналата си възраст той страда от множество болести, здравето му е все по-крехко и често му се налага лечение в чужбина. Обрат - Мугабе няма да е посланик на Световната здравна огранизация", "date": "2017.10.24", "title": "Мугабе щял да отхвърли предложението на СЗО"}
{"url": "http://clubz.bg/59910-komandiryt_na_graf_ignatievo_pilotite_ne_pravqt_bunt", "text": "Така командирът на военната ни авиобаза в \"Граф Игнатиево\" ген. Лалов коментира ситуацията от сутринта, в която пилоти предпочетоха да не излязат на тренировъчни полети. Както се разбра по-рано, а и министърът на отбраната Красимир Каракачанов потвърди, става дума за проблеми с техниката, след като страната ни получи по договор 10 двигателя за съветките МИГ-29, но 8 от тях са без нужната документация и не могат да бъдат ползвани към момента. Пилотите на \"Граф Игнатиево\" отказват да летят И ген. Лалов заяви, че причините са ситуацият днес са много и комплексни,  специално в авиобаза \"Граф Игнатиево\" има много големи проблеми с изправността на авиотехниката. На свой ред изявление - второ за деня, направи и вицепремиера Каракачанов. Този път той нарече ситуацията \"недоразумение, раздухано в медиите\". По-рано бе заподозрял, че някой \"може би нарочно създава тази ситуация\", но пред командира на авиобазата не повтори тази версия. Каракачанов за летците: Може би някой създава тази ситуация Каракачанов обясни, че случката е свързана с доставените по договора от предишния мандат двигатели за съветските самолети, които са без нужните документи - тоест подписаният договор не е спазен. Министерството обаче не може да си позволи да рискува живота на летците. \"Човекът е най-голямата ценност в армията\", заяви министърът и също обяви, че не ставало въпрос за бунт и стачки, защото \"армията не е детска градина\".  Каракачанов за летците: Може би някой създава тази ситуация", "date": "2017.10.24", "title": "Командирът на \"Граф Игнатиево\": Пилотите не правят бунт!"}
{"url": "http://clubz.bg/59913-proval_za_alternativa_za_germaniq_v_bundestaga", "text": "Провали се кандидатурата на антиевропейската и крайнодясна партия Алтернатива за Германия (АзГ) за заместник-председател на германския парламент, който се конституира днес, точно месец след парламентарните избори в Германия. За   (75 г.) от АзГ на първия тур при необходим минумум от 355 гласуваха едва 115 депутати, предимно от неговата партия, която има 92-ма от общо 709 депутати в 19-ия парламент в историята на ФРГ. На втория тур Глазер бе подкрепен от 123-ма депутати, а на третия и последен тур – от 114 народни представители. Четвърто гласуване е недопустимо. Следващото заседание на Бундестага ще се състои на 20 ноември. Дотогава Алтернатива за Германия трябва да издигне нова кандидатура за вицепрезидент на германсия парламент - Бундестага. Ако не го направи или кандидатът отново се окаже неизбираем, за пръв път в историята на ФРГ парламентарно представена партия няма да има свой заместник-председател в законодателната институция. За заместник-председатели на Бундестага безпроблемно още на първия тур бяха избрани Ханс-Петер Фридрих от баварския Християнсоциален съюз, социалдемократът Томас Оперман, либералът Волфганг Кубики, от Съюз90/Зелени, Клаудия Рот и Петра Пау от крайната левица - Ди Линке. Драмата около кандидата на Алтернатива за Германия за вцепрезидент на Бундестага се разигра, след като първо беше избран председател на германския парламент. Кандидатът на консерваторите, християндемократът Волфганг Шойбле, още на първи тур беше избран на втория по важност пост в държавата след федералния президент със 71 на сто от бюлетините. От подадени 704 валидни бюлетини 501 бяха в полза на кандидатурата на Шойбле (75 г.). 173 от депутатите гласуваха против, 30 се въздържаха. Досегашният финансов министър Волфганг Шайбле е с най-дълъг стаж на народен представител – неизменно избиран за депутат от 1972 г. или цели 45 години. Във ФРГ министрите запазват депутатския си мандат. Като народен представител е преживял всичко, посочи той. Бил е както в опозиция, така и представител на управляващите. Поради богатия си политически опит той сега гледал спокойно на предстоящите предизвикателства поради обострилия се политически тон. Шойбле призова депутататите да проявяват сдържаност и демократичен подход спрямо представената за пръв път в националния парламент антиевропейска и крайнодясна партия Алтернатива за Германия. Същевременно обаче призна, че демократичните институции са изправени пред истински предизвикателства. Той цитира именития филисоф Имануел Кант: Това била добра максима за всички депутати. Шойбле призова народните представители към респект спрямо различни мнения: ", "date": "2017.10.24", "title": "Провал за Алтернатива за Германия в Бундестага"}
{"url": "http://clubz.bg/59906-otsrochka_za_novite_pravila_za_bagaj_v_rajyn_eyr", "text": "Новата политика на най-големия европейски нискотарифен превозвач \"Райън еър\" (Ryanair) за багажа, която трябваше да влезе в сила от 1 ноември, се отлага за 15 януари 2018 г. Това съобщиха от компанията, а мотивът е, че искат да дадат на клиентите си повече време да се запознаят с новите правила, а сега предстои голямото пътуване за коледните празници. Новите правила за багажа на превозвача засягат и ръчните чанти, които се внасят на борда на самолета, и тези, които се оставят на гише за багажните отделения предварително. От 15 януари догодина всеки пасажер ще има право на 1 чанта ръчен багаж с размери 35см x 20см x 20см. По-голяма чанта с размери 55 см x 40 см x 20 см, която в момента е разрешено да бъде качена на борда на \"Райън еър\" ще пътува в багажното отделение безплатно. Право да се качат с две чанти на борда - всяка в рамките на посочените размери, от догодина ще имат само пътниците, които са платили допълнителна такса за приоритетно качване. Цената е 5 евро/5 паунда и се купува заедно с билета. Цената е малко по-висока, ако екстрата бъде купена по-късно, например при чекирането на пътника, но съществува и такава опция. От 15 януари влизат в сила и новите изисквания на компанията за чекиран багаж. За да насърчи хората да пътуват с по-големи куфари, а не с ръчен багаж, от \"Райън еър\" свалят доста цените на услугата - от 35 евро/паунда на 25 евро/паунда. Увеличава се и допустимото тегло на този вид багаж - 15 на 20 килограма от 6 септември 2017 г. От следващата година се въвежда и добавка от 10 евро/паунда за багажа при полетите на Великден, на Коледа и по дългите маршрути в някои периоди на пиково пътуване, става ясно още от съобщението на авиопревозвача.", "date": "2017.10.24", "title": "Отсрочка за новите правила за багаж в \"Райън еър\""}
{"url": "http://clubz.bg/59900-naj_mnogo_chujdenci_v_daesh_ot_rusiq_tablica", "text": "Повече бойци на \"Даеш\" (\"Ислямска държава\") в Сирия и Ирак са дошли от Русия, отколкото от Саудитска Арабия и Тунис. Данните са от доклад на Soufan Center, консултантска организация в сферата на сигурността, базирана във Вашингтон. Докладът ревизира оценка от 2015 г. Тогава тунизийските власти говореха за близо 6000 свои граждани, които се сражават за \"Ислямска държава\", но впоследствие обявиха два пъти по-малък брой. 11-милионната държава обаче остава най-големият \"износител\" на джихадисти на глава от населението. Данните на организацията от 2015 г. посочваха Саудитска Арабия като втора след Тунис с 2500 бойци, а Русия - трета с около 2400. България присъства, но скромно, в списъка на държавите, които имат граждани при джихадистите. Посоченият брой на отишлите е \"по-малък от 10\" - най-малката бройка, зададена в списъка. В графата \"задържани в, депортирани от, недопуснати в или поставени в списък за наблюдение от Турция\" фигурират числата 21/77. Липсва информация за оставащи или завърнали се. Данните за страната ни са към септември 2015 г.   Според доклада   на т. нар. Ислямска държава са се върнали обратно в родните си страни, след като ислямистите все повече губят позиции в Сирия и Ирак. 33 държави са обявили, че техни граждани са се завърнали през последните две години, отбелязва Soufan Center. Завърналите се - голяма част от които са в затвора или са изчезнали от поглед - ще продължават да представляват заплаха за сигурността и през следващите години. \"Даеш\" (Ислямска държава) загуби голяма част от територията, която наричаше \"халифат\" и обяви през 2014 г. Тогава хиляди джихадисти от цял свят се присъединиха към нейните редици.  Миналата седмица обаче подкрепената от САЩ коалиция на сирийски кюрди и арабски бойци обяви, че е взела контрола над ключовия град Ракка, който се смяташе за столица на джихадистите. Сред 5600 ислямисти, които са се завърнали в своети държави, се смята, че 400 са руски граждани, 760 от Саудитска Арабия, 800 от Тунис и 271 от Франция. Като се прибавят към неизвестен брой от други държави, според доклада те могат да представляват сериозна заплаха за сигурността на страните си, пише в доклада. Територията на \"халифата\" се свива все повече, но заедно с този процес е много вероятно лидерите на \"Даеш\" да търсят подкрепа в чужбина, включително и сред завърналите се, за да \"поддържат марката жива\". Завърналите се жени и деца представляват особено сериозен проблем, тъй като държавите все още не са открили формулата, по която най-добре да ги реинтегрират. писхологическа гружа и социална подкрепа ще са много важни особено за децата. Шефът на МИ5 Андрю Паркър, британското разузнаване, обяви миналата седмица пред Би Би Си, че по-малко от очакваните 800 британци, които се присъединиха към джихадистите, са се върнали наскоро, а около 130 са били убити. Завърналите се влизат в пет категории, според изводите на доклада. Всяка от тези групи представлява различно ниво на риск. 1. Тези, които напускат ислямистите след много кратък престой при тях и всъщност не се интегрират с тях. 2. Тези, които остават по-дълго, но не приемат всичко, което \"Даеш\" прави. 3. Тези, които нямат съмнения за своята роля и или тактиката и стратегията на ислямистите. 4. Тези, които са напълно отдадени на каузата на \"Даеш\", но са принудени от определени обстоятелства да се върнат обратно - например загуба на територия или са били заловени и насилствено върнати в страните си. 5. Тези, които нарочно са изпратени от \"Даеш\" като негови бойци, за да продължат битките на джихадистите на друга територия. Те са и най-опасните. \n\t ", "date": "2017.10.24", "title": "Най-много чужденци в \"Даеш\" - от Русия (ТАБЛИЦА)"}
{"url": "http://clubz.bg/59911-botev_ocelq_v_goleada_sys_7_gola_za_kupata", "text": "Носителят на Купата на България \"Ботев\" (Пловдив) спечели с 4:3 срещу столичния \"Царско село\" в осминафинал на турнира. \"Канарчетата\" и тимът от Втора лига трябваше да минат през продължения на стадион \"Славия\", където домакинстваха \"царете\". \"Канарчетата\" бяха пред отпадане, но стигнаха до 2:2 в 90-ата минута. Догонваха и в продълженията, но в крайна сметка стигнаха до пълен обрат. Йордан Минев откри резултата в 31-ата минута за гостите от Пловдив. Юноши на \"Литекс\" поставиха \"Ботев\" до стената. Георги Минчев изравни в 33-тата, а в 56-ата Реян Даскалов даде аванс на \"Царско село\". Течеше добавеното време на двубоя, когато Фернандо Виана спаси \"жълто-черните\" за 2:2.  Още във 2-ата минута на продълженията Светослав Диков вкара ново попадение за \"Царско село\" - 3:2. Радостта на игралите в розово обаче бе кратка - Виана изравни за 98-ата. Крайното 4:3 фиксира влезлият като смяна Стивън Петков в 115-ата минута. Мачове за Купата се играят днес, в сряда и четвъртък.", "date": "2017.10.24", "title": "\"Ботев\" оцеля в голеада със 7 гола за Купата"}
{"url": "http://clubz.bg/59912-mitnichari_hvanaha_12_kg_jivak_na_kapitan_andreevo", "text": "Митническите и граничните служители на ГКПП Капитан Андреево са задържали половин килограм нелегално пренасян живак в събота, съобщи агенция \"Фокус\", цитирайки пресцентъра на Агенция \"Митници\". Токсичното вещество е намерено в дамската чанта на жена, пътуваща с автомобил с българска регистрация от Турция за България. Шофьорът и петимата пътници заявили, че не носят нищо за деклариране. При щателна проверка живакът е намерен в стъклено шише, поставено в картонена капсула. Той се използва при изработка на бижута от благородни метали. Срещу жената е образувано досъдебно производство за контрабанда.", "date": "2017.10.24", "title": "Митничари хванаха 1/2 кг живак на Капитан Андреево"}
{"url": "http://clubz.bg/59907-puchdemon_gotov_da_svika_sam_izbori_v_katalunq", "text": "Регионалното правителство на Каталуня обсъжда възможността само да свика предсрочни избори. Това заяви пред в. \"Ел Мундо\" Карлес Риера. Той е депутат от сепаратистката партия Кандидатура на народното единство (КН) - коалиционен партньор на \"Заедно за \"Да\", оглавявана от каталунския премиер Карлес Пучдемон. Вероятно това ще бъде опит на Пучдемон да избегне задействането на член 155, което се очаква да бъде гласувано от испанския Сенат на 27 октомври. Той предвижда временно отнемане на автономията на Каталуня и също свикване на избори, но под контрола на централното правителство в Мадрид. Решено: Мадрид поема власт в Каталуня, иска нови избори Малко по-рано испанският министър на правосъдието Рафаел Катала заяви, че свикването на избори от страна на каталунското правителство не е достатъчно. Катала повтори думите на испанския премиер Мариано Рахой, че Пучдемон трябва да се откаже от едностранно обявяване на независимост, каквото може да направи регионалният парламент в Барселона. Като извънредна мярка Сенатът предложи Пучдемон да се яви там на 26 или 27 октомври и да организира дебат между него и правителството. Това съобщи зам.-председателят на горната камара на испанския парламент Педро Санс.", "date": "2017.10.24", "title": "Пучдемон готов да свика сам избори в Каталуня"}
{"url": "http://clubz.bg/59890-zaharieva_balkanite_sa_nash_dylgosrochen_prioritet", "text": "Тя е във Франция по покана на колегата си Жан-Ив льо Дриан, предаде агенция Фокус.", "date": "2017.10.24", "title": "Захариева: Балканите са наш дългосрочен приоритет"}
{"url": "http://clubz.bg/59908-nikolaj_vasilev_byudjetyt_na_gerb_e_po_dobyr_ot_tozi_na_bsp", "text": "Бившият министър от НДСВ Николай Василев коментира пред бТВ, че бюджетът, изготвен от правителството е по-добър от алтернативния, направен от БСП. Според него сега страната е във фаза \"добри новини\". Социалният бюджет на ГЕРБ - по-високи заплати, същия ръст на икономиката Според него е много лошо да се говори против плоския данък. Ако той бъде отменен държавата щяла да събира по-малко данъци и ще загуби единственото си предимство като инвестиционна дестинация. Той определи бъдещия бюджет като \"бюджет на раздаването\". И допълни, че той е по-социален, отколкото икономисти като него искат да видят. Според него проблем е, че в публичната сфера реформи няма, но няма и антиреформи. Василев се обяви против идеята държавата да плати всички дългове на болниците. Той се обяви за агресивна демографска политика. И даде пример с Унгария, където има мощна финансова подкрепа за семейства с по-висок образователен ценз и резултатите били много добри, защото има много семейства с по 3-4 деца. Бюджетът на БСП: За хората прогресивен данък, за фирмите си остава 10% Бюджетът на БСП: За хората прогресивен данък, за фирмите си остава 10%", "date": "2017.10.24", "title": "Николай Василев: Бюджетът на ГЕРБ е по-добър от този на БСП"}
