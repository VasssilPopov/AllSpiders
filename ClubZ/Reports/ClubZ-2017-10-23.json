{"url": "http://clubz.bg/59866-grigor_dimitrov_otkaza_turnira_v_avstriq", "text": "Григор Димитров няма да играе на тенис турнира от АТП 500 във Виена, съобщава tennis24. Първата ни ракета получи \"уайлд кард\" от организаторите и бе поставен под номер 3 в схемата. Григор започва с австриец във Виена Във вторник или сряда той трябваше да се изправи срещу квалификанта Денис Новак. Най-добрият ни тенисист и щабът му обаче са решили, че е по-добре през тази седмица той да си вземе почивка от мачове, а само да тренира. От следващия понеделник Димитров ще играе на \"Мастърс\"-а в Париж, а по-късно през ноември са финалите за годината в Лондон, на които ще участва за първи път. Напоследък хасковлията бе влязъл в тежка серия от турнири всяка седмица - след Шанхай и Пекин, той игра на финала в Стокхолм, където загуби от Хуан Мартин дел Потро. Отказът му от надпреварата във Виена ощастливи загубилия на квалификациите Томас Фабиано, който ще излезе срещу Денис Новак.", "date": "2017.10.23", "title": "Григор Димитров отказа турнира в Австрия"}
{"url": "http://clubz.bg/59842-batkoto_na_angys_i_malkylm_ot_acdc_pochina_na_70_g", "text": "На 70 г. почина по-големият от братята Йънг - Джордж. Фамилията от шотландски преселници в Австралия, разбира се, е най- известна с Малкълм (род. януари 1953 г.) и Ангъс (род. март. 1955 г.), които основават динозаврите на рока AC/DC Джорджг Редбърн Йънг е роден на 6 ноември 1946 г. С баща си Уилям и майка си Маргарет емигрират на Зеления континент през май 1963 г. Друг по-голям негов брат е Стивън, който навремето остава в Шотландия. Именно негов син пък е Стиви Йънг, който се присъедини като ритъм китарист към \"фамилната фирма\" през 2014 г., когато Малкълм окончателно спря да концертира заради деменция.  Джордж Йънг е човекът-музика. За истинсикте фенове на AC/DC той има иконичен статус, защото се вярва, че е огромна заслугата му за старта и последвалия успех на бандата, станала завинаги национална гордост на Австралия. Ранният Джордж обаче свири ритъм китара в The Easybeats, а с колегата си Хари Ванда са авторите на световни хитове като Love Is In The Air  (после продуцират Джон Пол Йънг, който я изпълнява) и Friday on My Mind.   Истинската сила на Джордж обаче освен композиране и свирене се оказва продуценството. Заедно с Хари Ванда и бизнесмена Тед Албърт основават в Сидни през 1973 г.  . Точно те помагат на младите Ангъс и Малкълм с техния проект, наречен шантаво \"променлив ток-прав ток\". Джордж всъщност бил доста скептичен за бъдещето на цялата тая история... Макар и зад кадър, той става истински световно познат, копродуцирайки освен AC/DC и Роуз Татуу, Джон Пол Йънг, The Angels и др. Името му стои в ранните албуми  ,  ,  ,   и  , и дори е свирил малко като басист, когато това се наложило в ранната им кариера. Той се завръща на пулта и копродуцира през 2000 г. и Stiff Upper Lip. Почина Джордж Мартин, петият бийтълс Не е пресилено да се каже, че Джордж, заедно с разни титани като адаша си Джордж Мартин или Фил Спектър, са едни от най-известните \"хора в сянка\" в музиката. Ако AC/DC са ви достатъчно познати, но не знаете това - да добавим още, че Йънг & Ванда са въведени в \"ARIA Зала на славата\" през далечната 1988 г., а с  Easybeats - през 2005 г. Списанието Australian Musician окачествява срещата между Джордж Йънг и Хари Ванда в един евтин хостел през 1964 г. като  Толкоз. В последните години след оттеглянето си от активия музикален бизнес, Джордж Йънг е живеел със семейството си основно в Португалия. ", "date": "2017.10.23", "title": "Баткото на Ангъс и Малкълм от AC/DC почина на 70 г."}
{"url": "http://clubz.bg/59847-byudjetyt_na_bsp_za_horata_progresiven_danyk_za_firmite_si_ostava_10", "text": "Без съществени изненади в проекта за \"алтернативен бюджет\" на БСП - въвеждане на необлагаем минимум, отмяна на плоския данък и въвеждане на прогресивна ставка, ръст на данък \"дивидент\" - това са част от предложенията, представени от левицата днес.  Социалистите обаче предлагат да няма промяна в корпоративния данък - налогът върху печалбата остава 10%. Проектът бе представен на \"Позитано\" 20 от лидерката на партията Корнелия Нинова, ръководството на партията и експерти от партийната централа.  По думите й целта на БСП е в промяна на модела, тъй като и сега се наливат милиони в сектори като здравеопазване и образование, но това не пречи да фалират болници, а деца да не ходят на училище. Ето част от предложенията на левицата: Въвеждане на необлагаем минимум от 510 лв. - тоест в размера на минималната работна заплата. Ръст на максималния осигурителен доход до 3300 лв. За заплати от 510 до 3300 лв. - данък върху доходите от 10%, за заплати над 3300 лв. - 15% облагане, за заплати над 10 000 лв. - 20% данък върху дохода. Корпоративният доход да остане 10%, но да се промени данък \"дивидент\" с въвеждане на прогресивна ставка, която започна от 10% и следва стъпките на ръст при данъците на физическите лица. Според изчисленията на БСП промените ще доведат до това, че данъците ще се увеличат за около 120 000 работещи хора, но ще се намалят за 2 829 626 от официално 2 956 541 души, които работят - според официалната статистика за заетостта.  Социалистите са изчислили, че окло 2 890 000 работещи получават средно 670 лв, докато 8 600 дущи в страната са с доход 25 000 лв. и разликата е 37 пъти, но плащат еднакъв процент от дохода си В левицата вярват, че промените ще оставят у хората 1,3 млрд. лв. повече, което ще стимулира потреблението, но няма да се събират по-малко пари в бюджета, а дефицитът ще остане в рамките на 1,4%. Болниците оттук нататък да не бъдат търговски дружества, а да бъдат регистрирани по Закона за лечебните заведения. Според Корнелия Нинова това ще прекрати практиката лекари и директори на болници, принудени от политиците, да си представят лечението на пациентите като \"трупане на дълг\". Първата стъпка е плащане от държавата на всички задължения на болниците в размер на около 500 млн. лв. Промяна на принципа \"парите следват ученика\", за да няма повече директори на улилища, принудени да водят \"по списък\" деца, които не посещават часове, само за да не бъдат закривани учебни заведения и паралелки.  БСП предлага създадането на два държавни фонда с капацитет от 100 млн. лв. годишно. Първият е за \"Регионално развитие\", който да насочва средства за Северозападна Бълтария и Странджа-Сакар, а вторият е фонд “Индустрия” - който да подпомага съществуващи и да финансира нови предприятия само в региони с изостанало икономическо развитие. Очаквайте подробности.", "date": "2017.10.23", "title": "Бюджетът на БСП: За хората прогресивен данък, за фирмите си остава 10%"}
{"url": "http://clubz.bg/59848-shefyt_na_kabineta_na_radev_nqma_da_byde_razsledvan_za_shifrogramata", "text": "Това съобщиха от прокуратурата по повод сигнала на бившия вече депутат срещу Иво Христов, смятан от мнозина за \"сивия кардинал\" зад президента Румен Радев. Антон Тодоров говори вместо ДАНС: Има унищожени документи в президентството В сигнала си Тодоров е посочил, че при изпълнение на възложените му функции в качеството му на член на „Временната комисия за проучване изпълнението на процедурата по избор на нов тип боен самолет“, се е запознал със секретна шифрограма от Посолството на Р България във Вашингтон. Шифрограмата била адресирана до началника на кабинета на президента Румен Радев –  а последният няма достъп до секретна информация, установено от ДКСИ. По този сигнал прокурор от Софийска градска прокуратура е извършил лична проверка, при която е установено следното: От държавното обвинение още веднъж подчертават, че в администрацията на президента са спазени всички изисквания на Закона за защита на класифицираната информация, правилника за прилагането му и не са установени нарушения при обработването и съхраняването на класифицирана информация, както и условията и реда за предоставяне на достъп до нея. Депутати от ГЕРБ питат Цацаров текат ли тайни от президентството Това обаче стана, преди Антон Тодоров да си \"ритне столчето\", гаврейки се сизчезналото столче на Ани Цолова от Нова тв. От \"тв тандема\" им с Валери Симеонов прокуратурата само преди дни отряза и вицепремиера, отказвайки да разследва Елена Йончева за \"нещо като държавна измяна\" - че показала снимки с  липсващата половин ограда по границата. Депутати от ГЕРБ питат Цацаров текат ли тайни от президентството", "date": "2017.10.23", "title": "Шефът на кабинета на Радев няма да бъде разследван за шифрограмата"}
{"url": "http://clubz.bg/59849-byudjet_2018_po_malko_prihodi_po_malko_razhodi_po_visoki_akcizi", "text": "Приходите в бюджета намаляват, а финансирането на публичните разходни политики се ограничават. Акцизите и минималната работна заплата обаче се повишават. Това съобщиха от Министерството на финансите във връзка с публикуването с проекта на бюджет за 2018 г. Социалният бюджет на ГЕРБ - по-високи заплати, същия ръст на икономиката Актуализираната средносрочна бюджетна прогноза за периода 2018-2020 г. предвижда увеличаване на размера на минималната работна заплата от  Осигурителната политика за периода 2018-2020 г. предвижда запазване на съотношенията на осигурителните вноски за фондовете на държавното обществено осигуряване. За 2018 г. се повишава размерът на осигурителната вноска за фонд „Пенсии” на ДОО с един процентен пункт. За периода 2018-2020 година се увеличава минималният осигурителен доход за самоосигуряващите се лица, съответно за 2018 година в размер на 510 лв.; за 2019 година – 560 лв.; за 2020 година – 610 лв., като отпада скалата за определяне на диференцирани минимални осигурителни доходи, съобразно облагаемия доход. От началото на 2018 г. се предвижда и увеличение на минималния месечен размер на осигурителния доход за регистрираните земеделски стопани и тютюнопроизводители от 300 лв. на 480 лева. По отношение на пенсионната политика в периода 2018-2020 г.   Необходимият осигурителен стаж за придобиване право на пенсия и за двата пола продължава да се увеличава с по 2 месеца всяка година до достигане на  . Минималната възраст за пенсиониране на работещите в сектор „Сигурност” продължава да се увеличава с по 2 месеца до достигане на 53 години и 6 месеца през 2020 г. Приходната част на бюджета в средносрочен план е с тенденция на намаление от 36,2 % от БВП за 2018 г. до 35,5 % от БВП през 2020 г.   През периода 2018-2020 година правителството ще продължава да насочва своите усилия в подкрепа на запазване на икономическата и финансовата стабилност, както и за създаване на условия за икономически растеж. Бюджетът на БСП: За хората прогресивен данък, за фирмите си остава 10% Основните параметри на бюджетната рамка за периода 2018-2020 година показват реалистичност на фискалните цели при спазване на установените фискални правила.  Политиката по приходите е ориентирана към поддържане на икономическия растеж, подобряване на бизнес средата и насърчаване на инвестициите, чрез запазване на ниски нива на данъчните ставки на корпоративните данъци и данъците върху доходите на физическите лица, ограничаване на данъчните измами и повишаване на макроикономическата и фискална устойчивост в дългосрочен план.  В средносрочен план не се предвиждат значителни промени при данъците. С цел достигане на минималните нива на акцизните ставки в ЕС е прието поетапно увеличаване на акцизната ставка на цигарите за достигане на  Продължава стартиралото през 2017 г. увеличение на възнагражденията на педагогическия персонал в системата на средното образование с цел постигане двойно увеличение на размера на средствата за възнаграждения до 2021 г. Ще се извърши промяна в системата на делегираните бюджети, като финансирането няма да зависи само от броя на децата и учениците, а и от броя на паралелките, от спецификата на региона, в който се намира училището, а в по-дългосрочен период и от качеството на образователния процес. В социалната сфера от 1 януари 2018 г. е предвидено увеличение на обезщетенията за отглеждане на малко дете от една до две годишна възраст. В сферата на здравеопазването за 2018 г. е предвидено допълнително право на разходи в размер на 400 млн. лв. по бюджета на НЗОК. Като приоритетни направления и дейности остават спешната медицинска помощ, електронното здравеопазване, майчиното и детско здравеопазване, асистираната репродукция, лечебните заведения за болнична помощ, както и лекарствената политика. През 2018 г. се планира поемането на нов вътрешен държавен дълг под формата на ДЦК в размер до 1,0 млрд. лв. за частично покриване на предстоящите погашения по дълга на обща стойност от 1,6 млрд. лв., в т.ч. 1,2 млрд. лв. падежи на държавни ценни книжа на вътрешния пазар и 0,4 млрд. лв. погашения по външни държавни заеми. Останалата част от 0,6 млрд. лв. ще бъде покрита със средства, спестени от осигуреното финансиране на планирания дефицит за 2017 г. поради очакванията за балансирано бюджетно салдо към края на годината. Реализирането на отрицателно нетно дългово финансиране се очаква да доведе до намаление на държавния дълг до 23,5 млрд. лв. към края на 2018 г. или 22,3 % от прогнозното ниво на БВП. При намаляващо съотношение на държавния дълг към прогнозния БВП през тригодишния период се очаква към края на 2020 г. дългът да възлезе на 23,8 млрд. лв. или 20,0 % от БВП, което се обуславя от подобрената бюджетна позиция на страната. Бюджетът на БСП: За хората прогресивен данък, за фирмите си остава 10%", "date": "2017.10.23", "title": "Бюджет 2018: По-малко приходи, по-малко разходи, по-високи акцизи"}
{"url": "http://clubz.bg/59855-80_ot_noviq_parlament_na_qponiq_iskat_istinska_armiq", "text": "Над 80% от новите депутати в долната камара на японския парламент са за промяна на конституцията. Това показва анкета на Асахи Шимбун, съобщиха от най-тиражния японски ежедневник. Заедно с изследователите от екипа на Масаки Танигучи, професор по политически науки в Токийския университет, Асахи Шимбун е анализирал отговорите на всички новоизбрани народни представители в японските избори, които се проведоха вчера. 97% от депутатите или 436 души са отговорили на въпросника. 359 от тях, или 82%, са заявили политическа подкрепа за промяна на пацифистката японска конституция, която не позволява на страната да има активна войска. На вчерашните избори партията на досегашния премиер Шиндзо Абе - Либералната демократическа партия, заедно със своя малък коалиционен партньор \"Комейто\" спечели 310 от 465-те места. Така те имат две трети мнозинство, които, както е и у нас, са нужни за промяна на основния закон. Премиерът на Япония иска да променя статута на армията Абе заяви желание да промени Конституцията още в първия си мандат. Голямата изборна победа затвърждава намеренията му. Япония няма официална армия от 1947 г. След Втората световна война, тежките репарации и годините американска намеса в местната политика, японците се отнасят крайно негативно към идеята за активна войска. Поради тази причина след войната се образува т.нар. Японски сили за самоотбрана - които на практика са армия, но имат по-ограничен правен статут и са едва 24 000 души - т.е. приблизително колкото българската армия в момента, но в страна със 139 млн. население. Ким: Ще потопим Япония, САЩ ще потънат в пепел и мрак От години се говори за това статута на Силите за самоотбрана да се промени, но досега нямаше нужното конституционно мнозинство. Напрежението от последните години заради Северна Корея обаче доведе до все по-ентусиазирана подкрепа за тази идея и по всичко изглежда, че това ще е един от първите въпроси, който ще обсъжда новият японски парламент тази зима. Ким: Ще потопим Япония, САЩ ще потънат в пепел и мрак", "date": "2017.10.23", "title": "80% от новия парламент на Япония искат истинска армия"}
{"url": "http://clubz.bg/59846-dojde_vtoriqt_novinarski_potok_na_facebook_explore_feed", "text": "Тази седмица вторият новинарски поток на социалната мрежа Facebook стана достъпен за потребители по цял свят. В новият Explore Feed ще намираме постове, които не са от приятели и страници, които харесваме, но според алгоритмите на социалната мрежа може да са интересни за нас. През последните няколко месеца новата функция бе първо тествана в ограничени брой държави, после - само в мобилната програма на Facebook. Сега вече е достъпна по цял свят. Да намерите Explore Feed-а е малко сложно - трябва да го потърсите надолу в лявото меню на социалната мрежа, под събитията, страниците, снимките и други неща, които хората на Зукърбърг ни предлагат да разглеждаме. Целта на Facebook е да намали потока в основния News Feed, който и без това е натоварен - вече твърде много хора имат твърде много приятели, фенове са на твърде много страници, и така често до тях не достига много от съдържанието, което харесват.  2 000 000 000 души вече са във фейсбук Не навсякъде обаче има един и същи Explore Feed - в Словакия, Шри Ланка, Сърбия, Боливия, Гватемала и Камбоджа компанията тества друг вариант, съобщи словенския журналист Стефан Струхарик в Medium.com. Там всички постинги на страници отиват в Explore Feed-а, а в News Feed остават само постове от приятели и реклами. Това е довело до драматичен спад на органичния обхват в социалната мрежа - тоест способността на страниците да достигат потребителите без реклама. 60 от най-големите медийни страници в Словакия имат 4 пъти по-малко интеракции (харесвания, коментари, споделяния) от преди. Подобни ефекти има и в другите държави. От Facebook твърдят, че това е само тест и че ще приключи, но много хора се притесняват дали това няма да стане предпочитана политика на социалната мрежа. В такъв случай всякакви компании ще трябва да плащат постоянно реклама на Зукърбърг, ако искат да достигнат потребителите си.", "date": "2017.10.23", "title": "Дойде вторият новинарски поток на Facebook - Explore Feed"}
{"url": "http://clubz.bg/59853-9_godini_zatvor_za_romskiq_baron_hristo_vasilev_ico_papata", "text": "Специализираният наказателен съд наложи 9-годишна ефективна присъда, 8000 лв. глоба и конфискация на 1/3 от имуществото на Христо Василев, обвинен като ръководител на организирана престъпна група за изнудване, действала в София и Костинброд. Според прокуратурата, която постигна присъдата, бандата ръководена от ромския барон, известен и като вуйчото на певеца Азис, е била активна от януари 2010 г. до април 2012 г. Още по-тежко наказание - 11 години затвор и 5000 лева глоба, получава участникът в групата му Борис Маринов заради извършени от него други престъпления. Станка Върбанова, дъщеря на Василев, получи 2-годишна условна присъда с 5 години изпитателен срок и глоба от 2500 лева. Специализираната прокуратура предаде на съд Василев и участници в групата му на 30 декември 2015 г., затова, че изнудвали конкретни лица да платят за суми между 3000 лв. и 500 000 лв., за да не бъдат предизвикани дела срещу тях и техни близки чрез лъжливи показания на подставени \"свидетели\". Обвинението установи, че суми са били искани дори от името на прокурор, който уж бил \n\tблизък на Христо Василев. Василев и Върбанова бяха задържани от служители на ГДБОП в дома им на 6 април 2012 г. в момент на получаване на 15 000 белязани лева. Тогава Върбанова опита да скрие парите под дънките си в областта на слабините и да се отърве от тях впоследствие. В съдебното дело е потвърдено, че групата е използвала \"свидетели\", които са давали неверни показания срещу набелязани от Василев жертви. След получаване на поне част от исканите суми „свидетелите“ оттегляли лъжливите си показания. 300 000 лв. са поискани от Василев през януари 2012 г. само по един случай - от близките на мъж, задържан и обвинен дни преди това в опит за убийство над самия Василев, на лидера на \"Евророма\" Цветелин Кънчев и на прокурор от ВКП. Василев възлагал на членовете на групата конкретни задачи за изпълнение, контролирал ги и разпределял придобитото от измамите, съобщават още от Специализираната прокуратура  Доскоро Папата, сочен за един от най-известните ромски барони в държавата, излежаваше 6-годишна присъда за изнудване в Софийския затвор. По нея е осъден затова, че през 2009 г. искал 165 000 евро от бившия ръководител на \"Гражданска защита\" ген. Никола Николов, за да не извади компромати срещу него. По същото дело подсъдим бе и ромският лидер Цветелин Кънчев - Дон Цеци.", "date": "2017.10.23", "title": "9 години затвор за ромския барон Христо Василев-Ицо Папата"}
{"url": "http://clubz.bg/59852-grigor_zapochva_s_avstriec_vyv_viena", "text": "Маратонът от турнири за Григор Димитров продължава с пълна сила. Първата ни ракета вече е във Виена, където ще участва в надпреварата от категория АТП 500. Димитров, който е поставен под номер 3, ще стартира срещу тръгналия от квалификациите представител на домакините Денис Новак. Мачът ще е във вторник или сряда, по-вероятно утре. Новак е под номер 291 в световната ранглиста, където българинът запазва осмата си позиция. Ако той преодолее австриеца, следващият му съперник на осминафиналите ще бъде далеч по-сериозен - Кайл Едмънд или Давид Ферер. Водач в схемата във Виена е Александър Зверев, следван от местния любимец Доминик Тийм, Григор Димитров и т.н. Григор преклони глава пред Дел Потро на финала в Швеция Първата ни ракета загуби на финала в Стокхолм от Хуан Мартин дел Потро в неделя. След Виена той ще играе в Париж и ще завърши годината на финалния \"Мастърс\" в Лондон.", "date": "2017.10.23", "title": "Григор започва с австриец във Виена"}
{"url": "http://clubz.bg/59850-myj_nahlu_v_ehoto_na_moskva_i_naryga_s_noj_jurnalistka", "text": "Мъж нахлу в редакцията на руското радио \"Ехото на Москва\" и рани с нож в гърлото журналистка. Това съобщиха от самата медия. Ранена е Татяна Фелгенгауер - водеща и зам. главен редактор на радиото. \"Ехото на Москва\" е една от малкото медии в Русия, които отразяват и представителите на опозицията. „Эхо Москвы\" иска охрана за Юлия Латинина от „Газпром-Медиа“ Нападателят е задържан от охраната на радиото и предаден на полицията. Няма опасност за живота на пострадалата журналистка. Тя е настанена в болница и ѝ е поставен катетър, след което е оперирана. Според първоначалната версия причина е личен конфликт между нападателя и Татяна Фелгенгауер. Двамата се познавали. В началото бе съобщено, че мъжът е чужденец на възраст 40-45 г. \"Кремъл стои зад нападението срещу Татяна Фелгенгауер\" По-късно бе съобщено, че нападателят се казва Борис Гриц, роден в Грузия. Той е живял през последните години в Израел и вероятно е гражданин на тази страна. Разпространен бе и видеозапис от разпита му. Нападателят очевидно се държи като невменяем. Той твърди, че познава Татяна Фелгенгауер още от 2012 г., когато между двамата бил установен \"телепатичен контакт\". И именно чрез този контакт журналистката се домогвала вечер сексуално до Гриц. Той дори предупреждавал нея и родителите й за нейните попълзновения.     Подобни твърдения били открити и в предполагаем негов блог. Съвсем на друго мнение обаче е Сергей Пархоменко - колега на Татяна Фелгенгауер и водещ от \"Ехото на Москва\". Пархоменко обвинява холдинга \"Газпром-медиа\", който е собственик на \"Ехото на Москва\", че не е осигурил никаква сериозна охрана на редакцията. Тази мярка не била взета нито след редица отправени срещу радиостанцията заплахи, нито след нападенията срещу Юлия Латинина и други журналисти. Следственият комитет на Руската федерация (СКРФ) възбуди наказателно дело срещу Борис Гриц за нападението срещу Татяна Фелгенгауер. Татяна Владимировна Фелгенгауер (32 г.) е водеща на сутрешни предавания в ефира на \"Ехото на Москва\". Участвала е на практика във всички интервюта с Михаил Горбачов. През 2010 г. печели наградата на Москва за журналистика. Фелгенгауер участва през 2011 г. в протестите в Москва срещу фалшифицираните според опозицията избори за Думата. Тогава тя предава на живо в ефир. Неин доведен баща е известният военен журналист Павел Фелгенгауер. \"Кремъл стои зад нападението срещу Татяна Фелгенгауер\"", "date": "2017.10.23", "title": "Мъж нахлу в \"Ехото на Москва\" и наръга с нож журналистка"}
{"url": "http://clubz.bg/59860-zashto_plenenata_dyrjava_se_vyzproizvejda", "text": "Когато държавните институции са в „захвата” на частни интереси, говорим за „пленена държава”. Ние днес сме точно в тази демократична хипотеза. Под „захват на държавата” в България се има предвид овладяването на държавни институции – регулатори, агенции, а дори понякога и основни органи на съдебната власт, както и правителството, а дори парламента – от мощни икономически интереси, които ги използват за собствени цели. Аферата КТБ е добър пример за такъв захват: регулаторните и контролните органи на държавата удобно „проспаха” създаването на пирамидата и най-вероятно са били инструментализирани пак от частен интерес при самото срутване на банката. Друг пример – толерираните монополи или квази монополи в горивата и медиите държат цените по бензиностанциите високи и развалят публичната среда. „Белене” е подобен друг проект, при който вече са платени милиарди (готвят се и още повече) без никаква обществена полза досега и без обоснован анализ за бъдещи ползи. Вярно е, че ГЕРБ доминират през последните десетина години, но те управляват в сложни коалиции без ясни мнозинства. В този смисъл моделът на захванатата държава не може да бъде обяснен само с наличието на Борисов и ГЕРБ в политиката, макар че отговорността на най-голямата партия за него е безспорна. Възпроизвеждането на модела на пленената, захваната държава   се дължи на следните фактори: . Този модел – с всичките му негови дефекти – има едно съществено предимство. Той е реален, съществува и хората вече знаят как работи и какво могат да очакват от него. Ниското доверие в политиката като цяло показва, че никой не харесват този модел особено. Но същевременно не се открива  алтернатива, която да убеди мнозинството, че друга уредба на нещата е възможна. Още Хюм е забелязал, че властта е приемлива не когато отговаря на високи идеали като този за „обществения договор”, а когато е сравнително ефикасна в сравнение с наличните алтернативи. В този смисъл тези, които искат разграждане на модела на захванатата държава, не трябва да се фокусират само върху неговата критика, а да предложат ясен план на работещ,  управленски проект. Проблемът не е разграждането на старото, а изграждането на нещо ново, по-добро. Ако такъв позитивен, убедителен план няма, дори при смяна на властта, захватът на държавата най-вероятно ще се регенерира, както е ставало досега;  Въпреки масовото номинално недоволство от пленената държава, този модел всъщност е подкрепян от мнозина. Тук просто ще изброим организирани структури на обществото, които се правят, че не забелязват как страната се управлява: профсъюзи, организации на работодатели, БАН, професионални общности (университети, магистрати, журналисти), организации на местно ниво… Защо е това мълчание? Отговорът е, че тези организации предпочитат да се договарят с правителството и да гарантират своите интереси на парче. В дългосрочен план те може да са губещи, но успяват да оцеляват и да печелят малки победи; Масовото убеждение, че реална алтернатива не съществува, е отчасти и съзнателно генерирана от медиите, които крепят модела. Идеята тук не е да се убедят хората, че моделът е добър, а че тези, които са срещу него са маскари. Затова е и тази кална медийна среда и пределната персонализация на публичната сфера;  Възпроизвеждането на модела зависи и от способността му да генерира фалшиви алтернативи, които да обират недоволството. Сидеров, Бареков, Марешки са се появявали на сцената като критици и борци с модела, за да станат негови части – било то основни или резервни; Захватът на държавата често се крие зад други теми. Стабилност, патриотизъм, имигрантска заплаха, европейско председателство – всичко това на моменти се изтъква като причина за запазването на модела такъв, какъвто си е; . Моделът успява да кооптира и представители на опозицията срещу себе си. Някои стават лични приятели на премиера, други го правят по прагматични причини, но резултатът е един и същ – разпад на опозицията и размиване на нейните послания; . Моделът се научи да мимикрира реформи. Рецептата тук е проста – институционални промени се предлагат в началото на мандата. Например, да се направи нова агенция от стари три. Минават година-две, докато „реформата” мине. Още година време е необходимо, за да „заработи” новата структура. И тук мандатът обикновено приключва, идват нови избори и нови „реформи”. В крайна сметка смисълът на институционалните реформи е да освободят държавата от захвата на определени групи. Много „реформи” обаче се правят, за да се укрепи този захват. Републиката – публичната власт в интерес на всички – не е естествено състояние на управлението. Захванатата държава е много „по-естествена”, защото нейното осъществяване е въпрос на силно мотивирани, икономически силни и организирани малцинства. Републиката – обратно – изисква самоорганизация на големи маси от хора, мотивацията на всеки един от които не е толкова голяма. Обикновеният човек не очаква от демокрацията да се сдобие с банка, с „Булгартабак” или с цяла медийна група например. А печелившите от модела „пленена държава” имат точно такива очаквания. За да се преодолее тази асиметрия, са необходими силни, републикански по дух и демократични по маниер партии, които да успеят да наложат обществения интерес над интереса на силно мотивираните малцина. Затова и „освобождаването” от захвата на държавата не е еднократен акт, като спечелване на избори. Това е необходимо, но не достатъчно условие. Изграждането на републиката и нейното поддържане е спешна, но и дългосрочна задача.", "date": "2017.10.23", "title": "Защо пленената държава се възпроизвежда"}
{"url": "http://clubz.bg/59861-grozdan_karadjov_horata_gi_interesuva_zashto_ne_uspqhme_predishniq_pyt", "text": "Най-важното е десницата да си извлече поуките от Реформаторския блок (РБ). Това заяви пред бТВ Гроздан Караджов, председател на Сдружение \"Граждански съвет\". Той коментира и инициативата за ново обединение на партиите от демократичната общност. Според него партиите трябва да си направят оценка дали влизането на РБ във властта е било успешен ход и как се е отразило напускането на управлението. Според него Гражданският съвет на Блока е бил гарант партиите да не се изкористят във властта, коректив и своеобразен надзор. ", "date": "2017.10.23", "title": "Гроздан Караджов: Хората ги интересува защо не успяхме предишния път"}
{"url": "http://clubz.bg/59851-autsorsing_industriqta_v_bylgariq_s_dvucifren_ryst", "text": "За седма поредна година аутсорсинг индустрията бележи двуцифрен ръст и вече представлява 3,6% от БВП на България. Това се посочва в \"Доклад за българската аутсорсинг индустрия 2017\", изготвен от Българската аутсорсинг асоциация (БАА). Делът на сектора на изнесените услуги в БВП отбелязва стабилен растеж през последните години, като за 2014 г. той е 2,8%, a за 2015 г.  – 3,4%. Редица са факторите за запазване на положителните тенденции, но най-основните са наличие на квалифицирана работна ръка, активно взаимодействие между бизнес, образование и държава, както и запазването на плоския данък и разширяване пакета за насърчаване на чужди инвестиции. Това коментира Светослав Иванов, изпълнителен директор на БАА в интервю за Bloomberg TV.  Индустрията на изнесените услуги се развива не само в София, но и в по-големите градове като Пловдив, Бургас и Варна. Основните характеристики, които трябва да притежава едни град, за да бъде атрактивен за аутсорсинг компаниите, продължават да бъдат наличие на необходимия човешки ресурс и учебни заведения, добре развита инфраструктура, подходящ клас офис сгради и стратегическо географско разположение.  България е водеща аутсорсинг дестинация в Европа и света, позиционирайки се сред първите 10 най-желани държави на глобално ниво. Редица международни компании са изградили офиси у нас и продължават да разрастват дейността си. Наблюдава се навлизане и на нови инвеститори на българския пазар. Основните предимства на страната ни са географското й положение, плоският данък, който е много атрактивен за инвеститорите, и не на последно място, добре развитият човешки ресурс по отношение на езикови познания и подготовка по информационни технологии.", "date": "2017.10.23", "title": "Аутсорсинг индустрията в България с двуцифрен ръст"}
{"url": "http://clubz.bg/59856-korneliq_ninova_otnovo_katastrofira", "text": "Лидерът на БСП Корнелия Нинова отново претърпя катастрофа. Това се случило, докато тя пътувала към централата на \"Позитано\" 20, съобщи Нова ТВ. Това е втората катастрофа с Нинова за по-малко от два месеца. И при предишния инцидент колата на соцлидерката бе ударена в центъра на София, докато председателката на партията пътуваше към ценралата. И тогава сред участниците в катастрофата имаше такси. Катастрофата е станал на кръстовището между ул. \"Княз Борис I\" и \"Денкоглу\". Двамата водачи не са викали екип на \"Пътна полиция\", а са уредили формалностите с двустранни протоколи. Тогава Нинова получи мозъчно сътресение от камшичния удар. Лекарите й сложиха шина на врата, която тя носи в продължение на 2 седмици.", "date": "2017.10.23", "title": "Корнелия Нинова отново катастрофира"}
{"url": "http://clubz.bg/59858-shte_byde_li_pokazan_filmyt_za_milcho_leviev_rejisoryt_otkazva", "text": "Има ли сила, която да спре филм, ако един от неговите автори не иска той да бъде показан? Точно това се опитва да направи режисьорът Андрей Чертов, заснел суровия материал за филма „Silent Movie“, посветен на 80-годишнината на джазмена Милчо Левиев. Под заглавие „Една легенда на 80“, през ноември филмът ще бъде показан пред публика в Пловдив и в София. Проектът за документален филм, посветен на Левиев, печели субсидия от Националния филмов център и екипът започва снимки през 2014 г. Чертов лично снима кадрите за филма. Той е сценарист, режисьор и оператор на филма – тоест носи авторските права над материала. По думите на Чертов, по време на работния процес от него е била открадната работната версия на филма „Silent Movie“, а след това е била монтирана от друг режисьор –  Затова Андрей Чертов настоява прожекциите на филма „Една легенда на 80“ да бъдат спрени  За нарушените си авторски права Чертов е сигнализирал в Министерството на културата и в Националния филмов центъра, но все още не е получил отговор. „Площад Славейков“ потърси позицията на Боил Банов и попита дали в управляваното от него ведомство са получили сигнала от Андрей Чертов – и ако е така, какви мерки са предприети от Министерството на културата. Търсим мотивите и на продуцента на филма Иван Тонев. Помолихме за мнение също и адвокат по авторски права.", "date": "2017.10.23", "title": "Ще бъде ли показан филмът за Милчо Левиев? Режисьорът отказва"}
{"url": "http://clubz.bg/59859-kremyl_stoi_zad_napadenieto_sreshtu_tatqna_felgengauer", "text": "  - Това, което мога да ви кажа в този момент, че тя е на операционната маса. Състоянието й е със средна тежест. Няма опасност за живота й.  - Точната причина на този етап не мога да кажа. Но мога да ви кажа, че агресията срещу журналистите от \"Ехото на Москва\" напоследък се засили. Колата на колежката ни Юлия Латинина бе подпалена през септември и тя реши да емигрира в чужбина. Най-редовно нашите журналисти ги причакват срещу входа на сградата, където се намира редакцията. Замерят ги с камъни, яйца, домати. Мъж нахлу в \"Ехото на Москва\" и наръга с нож журналистка - Това се подгрява и подстрекава от държавната пропаганда. Например на 12 и 16 октомври по държавната телевизия \"Россия 24\" бе излъчен репортаж в две части, озаглавен \"Ехото на Държавния департамент\". Т.е. те си правят игра на думи с названието на нашата радиостанция. Филмът, обявен за разследване, е именно срещу Татяна Фелгенгауер и колегата й Александър Плюшчев. Жирналистите са обвинени, че се занимават с подривна дейност в полза на САЩ, че незаконно контактуват с американски неправителствени организации. Ето ви резултата. Отдавна се води война срещу опозиционните медии в Русия. Освен това тази телевизия е сред най-гледаните. Милиони хора я гледат. Аз не мога да знам какво има в главите на всички зрители. Не бих се учудил, ако тази агресия е предизвикана от този филм. У нас има немалко такива хора. У нас официалната пропаганда насъсква хората срещу критично мислещите – не само журналисти, изобщо срещу всички несъгласни с управниците. - Да. Зад нападението срещу Татяна Фелгенгауер стоят Кремъл и държавната пропаганда.", "date": "2017.10.23", "title": "\"Кремъл стои зад нападението срещу Татяна Фелгенгауер\""}
{"url": "http://clubz.bg/59845-koj_kakyv_post_iska_v_novoto_pravitelstvo_na_merkel", "text": "След общите избори, проведени в Германия на 24 септември т. г, преговорите по същество за съставяне на правителство още не са започнали, а от Съюз90/Зелени и либералите от Свободната демократическа партия (СвДП) вече имат претенции за постове. Зелените настояват за двама вицеканцлери, а либералите искат министърът на финансите да е от техните редици. Германия след вота: Червените линии на либералите и „зелените“ Малко уточнение. За пръв път в Германия се очертава тройна управленска коалиция – между консервативния лагер ХДС/ХСС (партята на Меркел Християндемократически съюз и баварския Християнсоциален съюз, които се наричат Съюзът и винаги са зедно на избори, в управление и опозиция), зелените и либералите. Такава коалиция във ФРГ наричат \"Ямайка\" по партийните цветове, които са и в националния флаг на тази държава – черно (консерваторите), зелено (на екопартията) и жълто (на либералите). Коалиционните преговори по същество започват в сряда, след като утре се конституира новоизбраният парламент – Бундестагът. Още на първите сондиращи разговори обаче зелените са настояли за двама вицеканцлери. Михаел Келнер от екопартията днес заяви: Има обаче една непреодолима пречка. Конституцията в чл. 69 предвижда само един вицеканцлер: Искането на либералите в новото коалиционно правителство да излъчат финансов министър среща съпротива сред консерваторите на Меркел. Технят експерт по бюджетни въпроси Екард Рееберг оповести: Малко отклонение. Очаква се Шайбле утре да бъде избран за председател на германския парламент – Бундестага, който ще се конституира месец след общите избори. Ден по-късно, в сряда, започват преговорите между ХДС/ХСС, Съюз90/Зелени и СвДП по съставяне на управленска коалиция. Заместник-председателката на ХДС и приближена на Меркел Юлия Кльокнер изрази съмнения по сформирането на правителство \"Ямайка\": Пододобно мнение изрази и \"зеленият\" Михаел Келнер: Разбира се, че всеки от потенциалните партньори в едно ново правителство прави всичко възможно да наложи свои искания в коалиционния договор. Ясно е също, че всеки трябва да направи разумни компромиси. А и никой не иска нови избори. Първо - защото политическите сили в Германия неизменно са зачитали народния вот и се смятат за задължени да управляват според волята на суверена, изразена пред урните. Второ – при евентуални нови избори евроскептиците и крайнодесни от Алтернатива за Германия биха спечелили още по-голяма подкрепа. На вота на 24 септември те излязоха трета сила с 12,6 на сто от бюлетините. За тях гласуваха 5,7 милиона избиратели и така за пръв път в Бундестага ще имат 92-ма депутати. В деня след изборите самата Ангела Меркел призна, че един милион избиратели, които досега са гласували за нейния ХДС, са пуснали бюлетина за Алтернатива за Германия.", "date": "2017.10.23", "title": "Кой какъв пост иска в новото правителство на Меркел"}
{"url": "http://clubz.bg/59857-15_aresta_v_izrael_zaplashvali_arabi_koito_izlizali_s_evrejki", "text": "Израелската полиция е задържала 15 еврейски екстремисти след дълга операция под прикритие, разследвала група, която преследва и заплашва арабски мъже, излизащи с еврейски жени, съобщи в. \"Дейли Мейл\". Става дума за крайно-дясната група \"Лехава\", чиeто име е съкращение за \"Превенция на асимилацията на Свещената земя\". Те станаха известни през 2010 г, когато изпратиха открито писмо на израелския супермодел Бар Рефаели, в което я призоваха да скъса отношения с приятеля си по това време - Леонардо Дикаприо. Това е основната цел на групата - те са твърдо против отношенията между евреи и представители на други религии, особено арабите. През 2014 г поддръжници на организацията направиха митинг, в който бяха развявани немалко откровено расистки и пълни с език на омразата лозунги, като \"Смърт за арабите!\". В Израел: ястие на половин цена, ако го изядат евреин и арабин Арабите обаче са около 17,5% от 8-те милиона население на страната Повечето са наследници на палестинците, останали на тази територия след създаването на Израел през 1948 г. В специалната операция е арестуван и един от основните лидери на организацията - Бензи Гопщайн. Арести и проверки са били извършени едновременно на редица адреси в Йерусалим, както и в други градове в северен и южен Израел. И обяснява, че е бил арестуван, само защото е изказал мнение - казал е на еврейка, че не трябва да излиза с арабин.  По-голямата част от арестуваните са пуснати, Гопщайн е задържан за постоянно. Досега е имало няколко опита \"Лехава\" да бъде забранена, но местните обвинители не са успявали да представят достатъчно доказателства за това. Групата действа внимателно на ръба на закона. Не помага, че и много от местните евреи, особено над средната възраст, симпатизират на идеите им.", "date": "2017.10.23", "title": "15 ареста в Израел - заплашвали араби, които излизали с еврейки"}
{"url": "http://clubz.bg/59844-sasht_anuliraha_vizata_na_bil_braudyr_top_klienta_na_magnitski", "text": "САЩ анулираха визата на Уилям Браудър, най-известния клиент на починалия в затвора руски адвокат Сергей Магнитски. Новината съобщи в туитър самият Браудър.     Веднага след това към американския президент Доналд Тръмп и Държавния департамент се обърна бившият посланик на САЩ в Москва Майкъл Макфол. Той също писа в туитър: Вчера стана ясно, че Русия е внесла едностранно името на Браудър в базата на Интерпол за издирвани лица. Той е собственик на фонда Hermitage Capital. Интерпол отказваше да вкара името му в базата си, но Москва се възползва от \"Вратичка\" и го стори. Вашингтон отне на Браудър статута на участник в програмата Global Entry, позволяваща по-лесно влизане в САЩ. Русия издирва най-известния клиент на Магнитски чрез Интерпол В Русия бизнесменът бе осъден на 9 години затвор задочно за укриване на данъци. Негов адвокат бе Сергей Магнитски, който бе арестуван и почина в затвора, вероятно заради изтезания и отказана медицинска помощ. Заради смъртта на Сергей Магнитски първо САЩ, а по-късно и Канада приеха закони, носещи неговото име. Те предвиждат санкции срещу руски длъжностни лица, извършили тежки нарушения на човешките права. Как станах враг №1 на Путин (ОТКЪС) САЩ бе приет и Глобалният закон \"Магнитски\", предвиждащ санкции срещу държавни чиновници от цял свят. Защита по този закон търси и българският банкер беглец Цветан Василев. Наскоро и в България излезе книгата на Браудър \"Заповед за арест\", в която той разказва как властта в Русия е насочила цялата си мощ срещу него, един от най-големите инвеститори там, как са правени поредица от опити да бъдат откраднати негови фирми и инвестиции. Цветан Василев търси закрила от САЩ по закона \"Магнитски\" Как станах враг №1 на Путин (ОТКЪС) Цветан Василев търси закрила от САЩ по закона \"Магнитски\"", "date": "2017.10.23", "title": "САЩ анулираха визата на Бил Браудър, топ клиента на Магнитски"}
{"url": "http://clubz.bg/59854-socialniqt_byudjet_na_gerb_po_visoki_zaplati_syshtiq_ryst_na_ikonomikata", "text": "Социален бюджет, в който се набляга на повече разходи за образование, здравеопазване и социални плащания, на повече пари в сектор \"Сигурност\" - пак основно за заплати, но и на никакви приходи от приватизация, например. Такъв ще е бюджетът за 2018 г., става ясно от публикувания проект в сайта на Министерството на финансите, придружен от актуализирана средносрочна бюджетна прогноза за периода 2018-2020 г. На фона на това кабинетът не предвижда по-висок ръст на икономиката, става ясно от разчетите за периода 2018-2020 г. По отношение на безработицата прогнозните данни показват, че за 2017 г. се очаква коефициентът да е 6,5, за 2018 г. - 6,2, а за следващите две години съответно 5,9 и 5,6 на сто. От макроикономическите показатели става ясно още, че се очаква годишната инфлация догодина да е 1,4%. Държавата не очаква никакъв ръст на преките чуждестранни инвестиции и те остават на нивото от прогнозата за тази година - 2,1% от БВП за догодина, както и за 2019-а.   За  парите ще са с 490 млн. лв. повече спрямо 2017 г. и е обезпечено повишението на учителските заплати. Делът от БВП за сектора е отново в рамките на 3,6%, но в пари сумата набъбва до 3,3 млрд. лв. В   ще бъдат дадени 500 млн. лв. повече в сравнение с миналага година. За НЗОК са отделени 400 млн. повече в сравнение с текущата година. Повишението обаче е за сметка на прогнозата за повече приходи от осигуровки, а ръстът там ще дойде от повишението на минималната работна заплата и осигурителните прагове. Над 19 млн. лв. ще отидат за увеличение на заплатите в спешната помощ, а с други 25 млн. лв. ще се компенсира увеличението на минималната заплата и осигурителните прагове в този бюджетен сектор.  Ръстът на плащанията в   е със 740 млн. лв. Управляващите предвиждат повече пари за втората година от майчинството от 340 на 380 лв., но то няма да достигне прага на минималната работна заплата, както настоява опозицията в лицето на БСП. Детските надбавки ще се увеличат като размер – за едно дете сумата става 40 лв. (увеличението е с 5 лв.), за две деца сумата става 90 лв., а за семейства с 3 или 4 деца, които попадат в критериите за подпомагане според дохода - съответно надбавките ще са по 135 лв. и 145 лв. Ръст има и при минималното обезщетение за безработица - от 7,20 лв. на 9 лв. на ден. Промяма обаче има в критериите - ползвателят на обезщетението трябва да е работил преди това в продължение на година и половина, а не в продължение на 9 месеца, както е сега. Предвижда се и повишение на всички пенсии от 1 юни 2018 г. с 3,8 на сто. През 2018 г. максималната пенсия остава 910 лв., а максималният осигурителен доход – 2600 лв. Минималната заплата скача до 510 лв. догодина - число, което е известно отдавна.  Все пак - въпреки социалния характер на проектобюджета, като дял от БВП за социални плащания има спад - от 13,3 на 12,4 на сто. В   повишението на разходите е с 280 млн. лв., като 100 млн. лв. от тях ще са за повишение на заплатите на военнослужещите, става ясно още от документите. 55 млв. лв. ще отидат за ръст на доходите в системата на МВР.  През 2018 г. разходите на държавата са планирани да бъдат с 3,3 млрд. лв. повече в сравнение с миналата година. През 2018 г. ще бъдат похарчени 38,2 млрд. лв. през бюджета на държавата. През 2017 г. заложената и очаквана сума е 34,9 млрд. лв. Според документите обаче най-голям дял в планираните разходи в повече се пада на тези за строителство и ремонти - или \"капиталови разходи\". Тъй като основна част от приходите там е от еврофондове, и през 2018 г. заложеният разход по това перо е 6,2 млрд лв., но очакваното изпълнение за тази година е едва 4 млрд. лв. Приходната част на проектобюджет 2018 също е интересна. В документа за актуализираната средносрочна прогноза например е записано, че се очаква ръст на приходите от концесии, като той се дължи на намерението на правителството да реализира концесията на летище \"София\". Ако това стане, се очаква еднократно плащане от страна на бъдещ концесионер в размер на 480 млн. лв. На годишна база до 2020 г. приходът от тази концесия би бил 11,4 млн. лв., става ясно още от разчетите. Държавата планира да събере 3,3 млрд. лв. повече догодина като данъчно-осигурителните приходи се очаква да бъдат с 1,9 млрд. лв. повече от тези през 2017 г. Ръстът при прогнозната събираемост на ДДС е с 550 млн. лв. повече от ДДС, от корпоративен данък - 150 млн. лв., от данъка върху доходите на физическите лица (и заради повишената минимална заплата - б.р.) - 220 млн. лв.  Правителството обаче явно е твърдо решено да не се занимава с приватизация, както вече обеща и икономическият министър Емил Караниколов, според когото \"приватизацията е изиграла своята роля\", а и не е вярно, че държавата е лош собственик. Затова заложеният приход от евентуално раздържавяване е едва 7,4 млн. лв. за 2018 г.  Превъоръжаване на армията може би все пак ще има, ако се съди по разчетите на правителството по това перо в актуализираната бюджетна рамка за 2018-2020 г. Предвидените за модернизация на въоръжените сили пари са в размер до 1,191 млрд. лв., разпределени по години, както следва:  (по 226 млн. лв. годишно) и   (по 171 млн. лв. годишно). Макроикономическите показатели показват очаквания държавният дълг в края на 2017 г. да достигне 23,6 млрд. лв., а догодина да се свие до 23,5 млрд. лв. или 22.3% от БВП.", "date": "2017.10.23", "title": "Социалният бюджет на ГЕРБ - по-високи заплати, същия ръст на икономиката"}
{"url": "http://clubz.bg/59862-seksualniqt_tormoz_dobre_poznat_i_v_evropejskite_institucii", "text": "Сексуалният тормоз не е чужд на Брюксел и Страсбург. След скандала с продуцента Харви Уайнстийн в Холивуд, все повече жени споделят за преживяно насилие с хаштага # . Десетки жертви на тормоз в кулоарите на европейските институции разкриват своите истории от години, но рядко някой обръща внимание на това, пише \"Политико\".   досега са разказали историите си пред изданието. Сред тях са дами, на които са предлагани  , млади жени, които са изпращани в заведения и на официални вечери да предлагат  . Служител в офиса на евродепутат е бил принуждаван да  . Новият най-популярен хаштаг #Me too Жан Понте, студентка от Франция, която работи като асистент на евродепутата Едуар Мартен разказва пред френското издание  за 50 случая на неприлично поведение, на които е била свидетел в европейските институции. Репортер на \"Съндей таймс\" пък разкрива сексуален тормоз върху 25-годишна асистентка от 71-годишният евродепутат и бивш министър на околната среда на Франция Ив Коше. Той вдига скандал на помощничка на свой колега защото тя отказва покана за вечеря, а по-късно й казва, че иска да сподели с нея \"страстта си, сънищата и фантазиите си\". Уди Алън натъжен от обвиненията срещу Харви Уайнстийн Друга служителка а Европарламента пък разказва за случай, когато се озовава с евродепутат в асансьор. Той остава евродепутат, а сред жертвите му са над десет жени, които работят в Европейския парламент, които разказват историите си пред английкото издание, но държат да останат анонимни. Проблемът е сериозен и се простира извън сградите на Европарламента. Почти половината от историите, за които \"Политико\" получава информация, са преживени от работещи в частния сектор и неправителствени организации. Изданието предлага  , която дава възможност на жертвите на сексуален тормоз и сексуално насилие в Брюксел да разкажат историите си. Уди Алън натъжен от обвиненията срещу Харви Уайнстийн", "date": "2017.10.23", "title": "Сексуалният тормоз - добре познат и в европейските институции"}
{"url": "http://clubz.bg/59843-instagram_prezidentyt_na_sloveniq_otiva_na_balotaj", "text": "Досегашният словенски президент Борут Пахор не успя да спечели изборите още на първи тур и да бъде преизбран, каквито бяха първоначалните прогнози. Той отива на балотаж срещу бившия комедиен актьор и настоящ кмет на Камник Мариян Сарец. Пахор има голяма преднина на първия тур от 47%, съобщи избирателната комисия на 2-милионната държава. Така малко не му достигна за победа без балотаж. Сарец взе 25 на сто от гласовете. Вторият тур на изборите ще е на 12 ноември, отбелязва \"Блумбърг\". Преди шест години Пахор трябваше да напусне правителството, след като избирателите отхвърлиха педложението му за справяне с финансовата криза, по-късно обаче 53-годишният политик се върна обратно като беше избран за президент. При това се радваше на голяма популярност, сочеха проучванията на общественото мнение. Пахор е бивш модел, сега е много активен в социалните мрежи - фейсбук, туитър и особено инстаграм. Голяма част от кампанията му мина оттам. По време на своята кампания той измина 700 км на стоп, беше в различни части на страната, прекарвайки голяма част от времето в разговори с потенциални избиратели, като всичко това беше подробно документирано в профилите му в социалните мрежи, където е следван от десетки хиляди души. Бившият модел и настоящ политик е и хит в социалните мрежи с 40 000 последователи в инстаграм и още повече в туитър, като световните медии го наричат „инстаграм президент“. Неговите противници обаче го наричат „Барби“, а първият словенски президент Милан Кучан дори го обвини в това, че омаловажава ролята на държавен глава и използва позицията си за самореклама. „Използвам туитър, за да изразя своята политическа позиция, а инстаграм – за да покажа по-лична страна от себе си, което по мое мнение е неговата основна цел“, твърди Пахор. \n\tНо и това не се оказа достатъчно за победа на първия тур. Според опонентите му по-ниският от очакваното резултат отразявал нежеланието му да заеме позиции по тежки проблеми като здравната система и кризата в антикорупционната комисия на страната. Сарец нарече Пахор \"празен костюм\", който се страхува от поемане на решения. Пахор се защити като обясни, че президентът има ограничени правомощия и не може да се намесва в проблеми, \"които само задълбочават различията\". \"Твърдя, че ще спечеля изборите на втория тур след три седмици\", обяви Пахор пред журналисти в Любляна. \"Вярвам, че моят политически опит и моята роля у дома и в чужбина ще надделеят\", добави той.", "date": "2017.10.23", "title": "Инстаграм президентът на Словения отива на балотаж"}
{"url": "http://clubz.bg/59864-slavi_trifonov_naglite_sa_v_kabineta_i_v_ministerstvoto_na_finansite", "text": "Слави Трифонов реагира с остро обръщение на публикуването на проекта за държавен бюджет за 2018 г. Повод за реакцията му е предвидената и за следващата година държавна субсидия за политическите партии в размер на 11 лева годишно за получен глас на последните парламентарни избори. Шоуменът припомня, че на 6 ноември 2016 г. на проведения национален референдум 2 516 791 българи гласуваха субсидията за партиите да стане 1 лев за получен глас. Вотът обаче не бе задължителен, защото броят на гласувалите не достигна броя на гласувалите на последните избори. Социалният бюджет на ГЕРБ - по-високи заплати, същия ръст на икономиката Слави Трифонов припомня и сумите, които се полагат на парламентарните партии за 2018 г., като ги сравнява с евентуалния размер на субсидията, ако тя бъде намалена на 1 лев на глас. ГЕРБ - 12,6 млн.лв. вместо 1,150 млн.лв. БСП - 10,5 млн.лв. вместо 955 000 лв. Обединени патриоти - 3,5 млн. вместо 320 000 лв. ДПС - 3,5 млн. вместо 315 000 лв. „Воля“ - 1,6 млн. вместо 145 000 лв.   Ето пълния текст на обръщението на Слави Трифонов: \n\t", "date": "2017.10.23", "title": "Слави Трифонов: Наглите са в кабинета и в Министерството на финансите"}
{"url": "http://clubz.bg/59865-nova_bitka_valeri_simeonov_sreshtu_fandykova_i_svetiq_sinod", "text": "Валери Симеонов си намери пореден противник. Този път вицепремиерът иска официално обяснения от кмета на Столичната община и от Светия синод заради променен час на мероприятие с делегация от Унгария. Става дума за тържественото откриване на паметна плоча на Св. Иван Рилски в храма „Света София“, което било планирано за 11 часа на 20 октомври, но предишната вечер било изтеглено за 9:30 часа. Засега позицията на Симеонов не присъства на сайта на правителството, както се случи с ултиматума му до най-големите медии да му се извинят в рамките на 24 часа. Валери Симеонов: БНТ, БНР, бТВ и Нова имат 24 часа да ми се извинят За конкретното събитие, Валери Симеонов пише, че от Столична община отговорили, че \"промяната е утвърдена предния ден, по искане на Св. Синод\". Валери Симеонов реагира остро и заради това, че му се наложило да открие Фестивала на унгарските уникати в градината пред Народния театър от 15:00 ч. в петък, 20 октомври, \"когато всички гореизброени лица чакаха някой да открие форума\". Вицепремиерът е изпратил нарочни писма до Столична община и Св. Синод, с които настоява за „административни санкции спрямо виновните служебни лица\".   Ето пълния текст на поста на Валери Симеонов:", "date": "2017.10.23", "title": "Нова битка: Валери Симеонов срещу Фандъкова и Светия синод"}
