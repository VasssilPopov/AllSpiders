{"url": "http://clubz.bg/75489-amerikancite_vqrvat_poveche_na_makron_merkel_i_abe_otkolkoto_na_trymp", "text": "Американците имат повече доверие в лидерите на Франция, Япония и Германия, че ще постъпват правилно по отношение на световните дела, отколкото на собствения си президент Доналд Тръмп. Това показват резултати от сравнително проучване на центъра Pew. Мнозинството от гражданите на САЩ гласуват доверие на Еманюел Макрон, Шиндзо Абе, и Ангела Меркел, докато 48 на сто се доверяват на Тръмп. Все пак американците сред всички анкетирани от 25 държави са най-склонни да вярват, че Тръмп ще постъпи правилно в международните дела. Средно в 25-те държави едва 27 на сто от анкетираните казват, че имат доверие на американския президент. Американците са най-подозрителни към руския президент Владимир Путин като само 21 на сто от тях смятат, че той ще постъпва правилно в международните дела. Китайският президент Си Дзинпин и индийският премиер Нарендра Моди са с равни проценти - 39 на сто от американците имат доверие в тях. Мненията на американците за седемте световни лидери варират според партийната ориентация. Например 88 на сто от привържениците на републиканците вярват, че Тръмп ще постъпи правилно по отношение на международните проблеми. Но при демократите и клонящите към демократите този процент е само 16 на сто. Сред републиканците процентът на доверие в Путин и в Абе е по-висок. Две трети, или 67 на сто от демократите вярват на Меркел, при републиканците процентът е 47 на сто. Наскоро Меркел обяви, че напуска председателското място при християндемократите и че няма да повече да се кандидатира за канцлер. Демократите като цяло имат повече доверие на лидерите на Франция, Германия, Япония, Индия и Китай, отколкото на своя собствен президент. Американците по принцип имат ниско доверие в Путин - това е тенденция в изследванията, проведени през последните 15 години. Сривът е особено силен след анексирането на Крим през 2014 г. Тогава само 16 на сто от американците са обявили, че вярват на Путин. През следващите години процентът остава около 20 на сто, т. е. всеки пети американец вярва на Путин. Доверието на американците, че президентът на САЩ се справя и взема правилните решения в международната политика, варират през годините в зависимост от личността на обитателя на Белия дом. През 2003 г. 78 на сто изразяват доверие в Джордж Буш-младши, но войната в Ирак срива популярността му. Към края на втория му мандат само 37 на сто от американците изразяват доверие в способностите на Буш на международната сцена. Все пак действията му навън са по-високи оценявани от политическите му решения в страната. Същият модел се проследява и при Барак Обама, въпреки че неговият рейтинг е по-висок и по-стабилен. След избирането му 74 на сто от американците имат доверие, че той ще действа по правилния начин в международните дела, 56 на сто му имат доверие за работата му вътре в страната. Тези проценти намаляват след първата му година в управлението, но все пак 60 на сто от анкетираните запазват доверие в Обама в международен план, а във вътрешен план решенията му събират одобрение от над 45 на сто. През 2018 г. 48 на сто от американците се доверяват на решенията на Тръмп във външната политика, 39 на сто за решенията му във вътрешните работи.  ", "date": "2018.11.10", "title": "Американците вярват повече на Макрон, Меркел и Абе, отколкото на Тръмп"}
{"url": "http://clubz.bg/75680-nova_koaliciq_makron_i_aliansyt_na_liberalite_trygvat_zaedno", "text": "Нова европейска коалиция за изборите за Европейски парламент догодина е обявена на конгреса на Алианса на либералите и демократите в Европа (АЛДЕ) в Мадрид днес, предаде Франс прес, цитирана от БТА. А това даде и отговор на дългоочакван въпрос - как ще се яви на вота догодина партията на френския президент Еманюел Макрон - \"Република, напред\".  Формацията на френския лидер и АЛДЕ ще се съюзят за изборите през май 2019 г. Конгресът на либералите прие програмна декларация за  , каза заместник-председателят на АЛДЕ испанецът Луис Гарикано, цитиран от БТА. В този съюз ще влезе и \"Република, напред\", въпреки че формацията на Макрон не членува от европейското либерално семейство. Новата коалиция има за цел да приеме  , по-специално от консерваторите от Европейската народна партия и социалдемократите, които са съответно първата и втората най-голяма група в сегашния Европейски парламент. Целта е  , каза депутатът от \"Република, напред!\" Пиер-Александър Англад. Европейските либерали освен това отказаха да издигнат свой кандидат за председател на Европейската комисия, както вече направи и Партията на европейските социалисти (ПЕС), и европейската десница (ЕНП). Първите излъчиха холандеца Франс Тимермарс за поста на Жан Клод Юнкер, а водещият кандидат на вторите е баварецът Мавхред Вебер.", "date": "2018.11.10", "title": "Нова коалиция: Макрон и Алиансът на либералите тръгват заедно"}
{"url": "http://clubz.bg/75676-na_10_noemvri_leninski_sybotnici_kirki_i_lopati_vmesto_plakati", "text": "Въвеждане на ленински съботници спрямо „соросоидите“, протести с кирки и лопати вместо с плакати, закони, а не слободия. За всички тези неща призова в неподражаемия си стил бившият министър на културата, сега депутат от ГЕРБ и председател на парламентарната комисия по култура и медии Вежди Рашидов в днешния си десетоноемврийски разговор в ефира на Нова тв. Повод Рашидов да прати „соросоидите протестъри“ на извънреден безплатен труд в полза на обществото стана въпросът защо всяко нещо се превръща в скандал – от ремонтите на центъра на София и настилките по „Граф Игнатиев“, през сделката за придобиването на активите на ЧЕЗ в България и бонусите на чиновниците по време на срива на Търговския регистър, до поисканите тази седмица от главния прокурор шест депутатски имунитета и няма ли протестите и скандалите да се превърнат в емблема на кабинета „Борисов 3“. Вежди Рашидов: Борисов има една \"вина\" - толерира свободата на словото И тук скулпторът подхвана любимата си тема – тези, които не са съгласни за всичко с властта. След което разказа как си направил експеримент – сутрин пускал телевизорите и отварял сайтовете и „отврат – катастрофи, убийства, кървища, нещастия“. И посочи виновниците за „омърсяването“ на строителната фирма, очевидно препращайки към гражданската организация „Спаси София“, която сигнализира за нередности при ремонта на столицата. След което разказа как докато под неговото ръководство шестима известни архитекти правели Ларгото,  , констатира бившият министър. Рашидов пита трима министри: Написахте ли вече медийния закон? На въпрос как управляващите ще крепят парламентарното мнозинство като не могат да съберат кворум след като БСП и ДПС отказаха да се регистрират в зала и поставиха ултиматум – оставката на вицепремиера Валери Симеонов заради изказванията му по адрес на протестиращите майки на деца с увреждания и не е ли време за правителство на малцинството, Рашидов се обяви против и обвини опозицията в безотговорност. След което доразви тезата си за Валери Симеонов, но през призмата на собствените си изказвания през годините, предизвиквали бурни обществени реакции. Рашидов за Теодор Ушев: Няма оскари и сезари, бе хора! И аз съм бил номиниран През юли 2016 година той се включи в ефир, за да посъветва Ангелов да не критикува държавата в лицето на Министерство на културата, защото тя му плащала заплатата като кадър на обществената телевизия. Тази седмица парламентът прие на първо четене Закона за филмовото изкуство, покрай който се разшумя заради изказване на депутата от медийната комисия Тома Биков (ГЕРБ), чийто смисъл бе, че ако държавата ще финансира кино, то трябва да й изгражда позитивен имидж. Репортаж от заседанието на комисията, на което Биков направи изказването си се появи във в. „Сега“ и след него на Биков му се наложи да опровергава написаното. \"Великолепният век\" на българското позитивно кино се отлага След което един вид сам се опроверга: На въпрос за прясно приетите изменения, добили популярност като медийния закон „Пеевски“ заради един от съавторите му – Делян Пеевски, Рашидов попита: След което разясни защо е добре медиите да оповестяват собствеността и финансирането си, както гласят поправките:“ Рашидов за оркестрантите: Пари да не се дават на калпак, за отглеждане Рашидов се съгласи с контстатациите на водещата, че медийната среда е мътна и кална, че има медии, които клеветят и такива, които сеят пропаганда. И по повод 10 ноември – 29 години от началото на прехода, каза в заключение: Рашидов пита трима министри: Написахте ли вече медийния закон? Рашидов за Теодор Ушев: Няма оскари и сезари, бе хора! И аз съм бил номиниран \"Великолепният век\" на българското позитивно кино се отлага Рашидов за оркестрантите: Пари да не се дават на калпак, за отглеждане", "date": "2018.11.10", "title": "На 10 ноември: ленински съботници, кирки и лопати вместо плакати"}
{"url": "http://clubz.bg/75666-shef_v_twitter_kachestvenite_bezplatni_novini_otivat_v_istoriqta", "text": "Качествената безплатна информация ще остане в историята, заяви в интервю за Франс прес Ив Уилямс, един от основателите на \"Туитър\" и създател на платформата \"Медиум\". Той отбеляза, че така е станало с телевизията, музиката и видеоигрите, които  . Това, по думите му, ги е направило по-качествени. Уилямс смята, че когато потребителите плащат на медиите директно, вместо това да правят рекламодателите, ще се повиши качеството на предлаганата информация. Уилямс признава, че медиите винаги са функционирали по този начин, но не и в такава степен, както е сега. Според него пикът на това явление е масовото произвеждане на \"фалшиви новини\". Интернет предприемачът каза, че с онлайн търговията и с дигиталната реклама рекламодателите предпочитат да привлекат вниманието на точно определени аудитории във фейсбук и гугъл, а не да рекламират продуктите си в списания и по телевизията.", "date": "2018.11.10", "title": "Шеф в Twitter: Качествените безплатни новини отиват в историята"}
{"url": "http://clubz.bg/75681-pak_sblysyci_v_barselona_snimki", "text": "Стотици каталунски сепаратисти влязоха в сблъсъци с регионалната полиция по време на демонстрация в Барселона, предадоха ДПА и Асошиейтед прес. \n\tОколо 400 души от просепаратистките Комитети за защита на Републиката бяха организирали контрапротест на митинг от 1500 души от силите на реда, които настояваха за по-високи заплати. Полицията се опита да държи двете демонстрации разделени и използва палки за отблъскване на сепаратистите, съобщи БТА. През септември подобен протест на сепаратисти срещу шествие на полицията завърши отново със сблъсъци, при които 14 души бяха ранени, а шестима - арестувани. Испания е в политическа криза от октомври миналата година, когато каталунски депутати сепаратисти направиха неуспешен опит за отделяне на тази област от Испания. Допитванията и неотдавнашните избори показват, че живеещите в богатата област 7,5 милиона души са разделени почти поравно по въпроса за независимостта на Каталуния.  ", "date": "2018.11.10", "title": "Пак сблъсъци в Барселона (СНИМКИ)"}
{"url": "http://clubz.bg/75596-iztochna_i_zapadna_evropa_mitologiq_i_postkolonialni_travmi", "text": "Едно скорошно изследване на американския център \"Пю\", проведено в 34 европейски държави, разбуни духовете. И както често става у нас, повечето видяха вътре предимно онова, което искаха да видят – неща по-скоро куриозни и любопитни. Едни извадиха от изследването данните, че българите са трети по магии и суеверия в Европа (55% от анкетираните сънародници вярват в \"лошо око\" и проклятията – дял, съпоставим с Латинска Америка). Нещо, което донякъде обяснява защо у нас все се \"чука на дърво\", като за по-голяма убедителност някои хлопат с юмрук по главите си. Други останаха изненадани, че българите прекомерно се гордеят с културата си (69%) – поне в съпоставка с италианците (47%) или с французите (36%). А истината е, че изследването на центъра \"Пю\" си поставя доста по-различна цел: да опише и открои светогледните различия вътре в Стария континент, три десетилетия след вдигането на Желязната завеса, разпростряла се по времето на комунизма от Шчечин до Триест. Фокусът на изследването са националните идентичности, религиозните възгледи и отношението към малцинствата, задаващи фундаменталните разлики между Западна и Източна Европа. Става дума за \"ценностно изследване\", проведено с участие на 56 000 пълнолетни лица от 34 държави в периода 2015-2017 г., което наистина потвърждава редица питания, витаещи в Европа още след 1989 г. Спомням си, че тогава сп. \"Шпигел\" изкара на корицата си две сестри (дали не бяха близначки?), които не се бяха виждали близо половин век, живеейки съответно във ФРГ и ГДР. Поразяващото беше да се види съпоставката на тези две лица – толкова подобни и едновременно толкова различни. Едната жена бе силно състарена и угрижена (тази в ГДР), другата (във ФРГ) – далеч по-подмладена и оптимистична. Много различен бе жизненият опит, отпечатан върху бръчките на тези сродни лица – там, където времето пише историята си. Връщам се към тази снимка, която може би ще бъде препечатана около трийсетгодишнината от обединението на Германия, защото тя изразява много неща, дори като метафора. В нея се крият и различни отговори за \"носталгията\", за бляновете по \"светлото комунистическо бъдеще\" в източните немски провинции. Тоест за различната \"сглобка\" на най-голямата страна в ЕС, която в момента изживява (включително поради тази причина) сериозни политически трусове. В изследването на центъра \"Пю\" обаче данните за Германия са дадени \"осреднени\" – нямаме \"източни\" и \"западни\" отговори, така че не можем да проверим хипотезата си. А би било интересно. Доколкото това би откроило \"профила\" на Европа в област, в която географията спира, за да отстъпи място на историята. И където най-ясно се открояват причините, водещи до различията между \"източните\" и \"западните\" европейци. Т. С. Елиът формулира този проблем съвсем ясно в едно свое прочуто есе (Бележки по дефинирането на културата, 1948 г.): образите от миналото са тези, които структурират настоящето. Искаме или не искаме. Всяко настояще се самосъзерцава или във въображението на собствената си история, или в минало, което заимства от други култури. Във втория случай, пише Елиът, неговата идентичност също е поставена на изпитание, тогава тя се замества с разказ за бъдещето или за прогреса. И тук стигаме до проучванията на центъра \"Пю\" за значението на националната идентичност и на националния език в Западна и Източна Европа. И трябва да кажем, че нещата изобщо не са еднозначни. Ако в анкетите за това бихте ли приели чужденец в семейството си (мюсюлманин, евреин и т.н.) скандинавските страни водят рязко в толерантността си с близо 80-90 на сто (а България е в средата на класацията), то при националния език нещата са по-различни. Тук изведнъж Дания, Финландия, Норвегия и Холандия излизат начело в списъка, следвани от Португалия и Швеция. Едва след това се нареждат България, Естония и Румъния. Обясними ли са тези страхове за застрашеността на \"малките езици\" в глобалния свят. Най-малкото се абсолютно понятни. И те се потвърждават от втората графа в допитването – изискването чужденците, постоянно пребиваващи в страната, да говорят нейния език, където северните страни отново водят в класацията. По въпроса за националната идентичност нещата са по-сложни. Затова центърът \"Пю\" е направил разбивка по възрасти: излиза, че за западноевропейци над 35 години (датчани, финландци, немци) е далеч по-важно дали някой е роден в страната им, отколкото за по-младите поколения (най-вече – 18 годишните). В това отношение румънците и българите обаче водят в Европа, дори изпреварвайки поляци, португалци и чехи. Спецификите на националните балкански истории веднага проличават. И което е още по-любопитно: руснаците са в златната среда на всички класации. Ако се вярва на социологическите данни, те са умерено толерантни и почти са в дъното на класацията на страните, придаващи съществено значение на националния си език (което направо не е за вярване). И което е още по-интересно: в класацията за вярата в Бога (оглавявана от Грузия и Армения) Русия е отново почти в средата (75%), зад България (77%) и Литва (76%). С други думи, социологията казва много неща, без да е в състояние да разкрие всичко. Тя разкрива идеално-осреднени представи, които, както настоява философът Джордж Стайнър, обикновено отвеждат европейските народи във \"въображаемата градина на тяхната култура\", такава, каквато е изобразена в книгите и картините от деветнайсетото столетие – от Дикенс до Реноар. Проблемът е там, че тъкмо тази \"картина\", формирана в общественото мнение в периода 1820-1915 г., бива рязко пометена в Западна Европа вследствие на две световни войни. И това не е само балкански, нито само източноевропейски проблем. И втората разлика, която също не е за пренебрегване: зад Желязната завеса \"източноевропейската градина\" е съхранила живи много от тези митични представи, далеч загубили яркостта и привлекателността си днес в западната част, добавила и постколониалните си травми към своята обща виктимология. Изобщо напасването на жизнени светове е трудна, че и почти невъзможна работа. Почти толкова невъзможна, колкото в \"западноевропейската градина\" е разказът за случилото се, да кажем, в границите между битката на Ватерло и сраженията на Вердюн. Тъй както продължават различията между Европа като \"място\" и Европа като \"съдържание\" – съществен проблем за днешния ЕС. При това не от сега, а още от бащата на демокрацията Аристотел. Нали именно той в своята \"Политика\" (VII,7,1327в) категорично разграничава Гърция и гърците от Европа и Азия. Затова и според него Гърция е някъде между Европа и Азия: Европа е твърде студена, а населенията ѝ са твърде разпалени и неуправляеми, докато Азия, напротив, е твърде гореща, но населението там е лениво и подвластно на деспотия. Гърция, заради умереността си, смята Аристотел, е родината на политическата свобода. Интересното е, че в класациите на центъра \"Пю\" Гърция, въпреки днешните си проблеми, е наистина в златната среда на всички питания по националната идентичност и езика и излиза на предна (6) позиция само в класацията на вярата в Бога (след Грузия, Армения, Молдова, Румъния и Босна). Липсват обаче питанията за политическата свобода. Интересно би било да видим как от тази перспектива изглежда \"източноевропейската градина\" и какви биха били отговорите на българите тогава. Дали те имат също толкова основания да са горди с политическата си свобода, колкото с националната си култура. Въпрос, който все по-често ще си задаваме, защото е доста съществен. И неговите отговори не се крият в тракийските златни съкровища, богатствата на книжовното ни наследство или в гения на Боянския майстор. А в самите нас.", "date": "2018.11.10", "title": "Източна и Западна Европа. Митология и постколониални травми"}
{"url": "http://clubz.bg/75678-kmeticata_na_rim_e_nevinna", "text": "Кметицата на Рим Вирджиния Раджи бе оневинена в дело за лъжесвидетелство за спорно назначение в общината, предадоха Ройтерс и ДПА. Раджи, която е представител на управляващата популистка партия \"Движение 5 звезди\", бе обвинена, че е излъгала, когато е заявила, че бившият началник на кабинета й Рафаеле Мара не е повлиял на решението й да назначи брат му Ренато на висок пост в общината. Прокуратурата искаше 10 месеца затвор за Раджи. \n\tЕтичният кодекс на \"Движение 5 звезди\" изисква членовете на тази партия на изборна длъжност да подадат оставка, ако получат съдебна присъда.  Рим - хаос, дупки, лош транспорт, занемарени паркове Развоят на съдебноо дело обаче не отменя проблемите - и на Раджи, и на управлението в Рим. На 27 октомври хора се събраха пред кметството на изградения по проект на Микеланджело площад \"Кампидолио\" и издигаха транспаранти с лозунги като \"Великото сметище\" - намек за заглавието на филма \"Великата красота\", носител на \"Оскар\" за 2014 година. Раджи заклейми протестиращите като самозабравили се левичари или \"псевдо интелектуалци, които никога в живота си не са се качвали в автобус\" и каза, че е прекарала последните две години \"давайки всичко от себе си, ден и нощ, за да опита да оправи един опустошен град\".  Тя е изправена пред още по-трудни задачи.  Само като пример - потребителското сдружение \"Кодаконс\" установи през юни, че по улиците на Рим има 60 хиляди дупки и че градската компания за обществен транспорт ATAC е в процедура за фалит след като е натрупала дългове за близо 1,3 милиарда евро. Римляните са призовани да гласуват в референдум, който също може да бъде заплаха за кмета. Става въпрос за либерализацията за превозите с автобус и метро за сметка на монопола на ATAC. Кметът е против референдума, защото иска да остави обществените услуги в публични ръце, а поддръжниците на референдума твърдят, че външни играчи може да съумеят да подобрят ужасните услуги на ATAC.  Очаква се референдумът да се провали поради слабо участие, но въпреки това натискът върху Раджи няма да спадне.  Срещу кметицата на Рим има напрежение и в управляващата Италия коалиция. Неотдавна Раджи бе атакувана от вътрешния министър и крайнодесен лидер Матео Салвини, чиято партия \"Лига\" оглавява националното правителство в коалиция с \"Пет звезди\". Той се хвана за станалото изнасилване и убийство на младо момиче в центъра на Рим, за да осъди \"черните дупки\" в сигурността на града. Ходът му беше възприет като кампания срещу действащия градоначалник.", "date": "2018.11.10", "title": "Кметицата на Рим е невинна"}
{"url": "http://clubz.bg/75620-kakvo_specheliha_i_kakvo_zagubiha_demokrati_i_republikanci_sled_izborite", "text": "Няколко дни след приключване на изборите в САЩ струва ми се няколко основни въпроса останаха неизяснени. Президентът и демократите като победители в изборите -- до колко това е вярно? Има ли \"синя\" вълна след изборите? Има ли криза в американската политическа система? Президентът Доналд Тръмп е прав, че това е вероятно най-доброто представяне на президентска партия на първите междинни избори след спечелването на надпреварата за Белия дом в продължение на повече от 100 г. Истината е, че президентската партията обикновено претърпява катастрофално представяне на първите междинни избори 2 г. след президентските избори поради редица обективни и субективни предпоставки. Обикновено нивото на мобилизация на президентските поддръжници е с около 10-15% по-ниско от това на противниците му, което води до колосални загуби на федерално и местно равнище. На тези избори се очакваше тази разлика да бъде още по-голяма поради личния стил на президента Тръмп и неговото ниско равнище на популярност от избирането му. Вместо това републиканците увеличиха мнозинството си в Сената, който е стратегически по-важен за изпълнителната власт. Те ще му гарантират така необходимата подкрепа за назначаване на съдии във Върховния съд и във федералните съдилища, а също така ще одобрят всяка негова номинация за висш дипломат или член на кабинета. Така Тръмп най-после ще може да се отърве от Сешънс, Розенщайн и Мюлер и ще сложи край на омразното “измислено“ разследване за вмешателството на Русия в президентските избори от 2016 г. Оставката на Джеф Сешънс ден след изборите на 6 ноември е само началото на това „прочистване.“ Победите в Индиана, Мисури, Флорида и Северна Дакота, някои от които само с няколко хиляди гласа гарантират на републиканците стабилно мнозинство и сериозни възможности за запазване на контрола върху тази камара и след 2020 г., което означава гаранции, че Тръмп няма да може да бъде отстранен от длъжност чрез импийчмънт. Тръмп уволни министъра на правосъдието Републиканците спечелиха и „епичната битка за Тексас,“ където харизматичният кандидат на демократите Бето О‘Рурке похарчи над 100 мил. долара за неговата кампания срещу републиканеца Тед Круз – най-скъпата надпревара в историята на всички избори за Сенат в САЩ, а и в световен мащаб. Освен федералните избори, републиканците се представиха силно на местно равнище, спечелвайки повече от очакваните надпревари за губернатори във Флорида, Охайо, и Аризона. Истината е, че новото мнозинство на демократите в Камарата на Представителите е забележително постижение от няколко гледни точни: Първо, тази победа беше постигната благодарение на „синя вълна“ от гласове за демократите в ключови градски и крайградски райони на двете крайбрежия на САЩ и в Средния Запад. Това са заможни гласоподаватели, често жени, които гласуваха за Тръмп и републиканците през 2016, г, но сега ясно показаха, че са свалили доверието си от президента. Второ, демократите трябваше да водят кампания в неблагоприятни условия – силното представяне на икономиката в последните две години при управлението на Тръмп и районирането на избирателните окръзи на много места по начин, който облагодетелства републиканците (т.нар. gerrymandering),та представляваха значими препятствия пред тях. Въпреки това те водиха дисциплинирана, единна и силно фокусирана кампания „на терен“ и в крайна сметка успяха да постигнат исторически успехи. Трето, новите депутати в Камарата на Представителите гарантират най-широко представителство на всякакви групи и малцинства на основание на пол, раса, религия и етнически произход в тази камара от основаването на Съединените щати до днес. Контролът върху Камара на представителите дава при преговорите им с президента. Първо, те могат блокират приемането на федералния бюджет, вкл. финансирането на строителството на стената с Мексико, което означава, че сега президентът трябва да прави по-големи отстъпки като например приемането на закон за даването на статут на нелегалните емигранти пристигнали в САЩ като деца (т.нар. DACA), за да може да получи финансиране от Конгреса за неговите противоречиви политики. Иначе, алтернативата при липса на съгласие за бюджет е затваряне на федералното правителство. Второ, мнозинство в камарата на представителите гарантира на демократите право да упражняват контрол върху изпълнителната власт. Част от този контрол включва разследвания на президента и неговия екип, вкл. за намесата на Русия в изборите от 2016 г. Така, дори Тръмп да уволни Розенщайн и Мюлер, разследването за връзките между Тръмп и Русия съвсем няма да приключи. Сега демократите могат да изпратят призовки на президента и целия му екип да свидетелстват под клетва пред комисиите по национална сигурност, по международни отношения и други. Освен това демократите могат да поискат данъчни декларации, а дори и да започнат процедура по импийчмънт, макар и да знаят, че тази процедура е обречена когато стигне до гласуване в Сената. Затова още ден след изборите президентът постави едно категорично условие за сътрудничество с новото мнозинство на демократите – това да получи гаранции, че няма да бъде разследван. Отговорът на новия председател на комисията по национална сигурност, демократът Адам Шиф, не закъсня – той ясно заяви, че няма как това да се случи, защото неговата комисия вече планира да изпрати призовка на Доналд Тръмп-младши за свидетелстване под клетва във връзка с контактите му с представители на Кремъл от лятото на 2016 г. Данните от избирателната активност показват действително, че имаше голяма мобилизация от страна на демократите, но нейният ефект беше отчасти компенсиран с висока степен на мобилизация сред републиканците, особено сред „ядрото“ на електората на Тръмп. Затова се получи и рекордната за междинни избори активност от 100 мил. подадени гласа (или около 50% от всички, които имат право да гласуват). За високата степен на мобилизация сред републиканците, които компенсираха протестният вот на демократите, спомогнаха няколко неща. Първо, Президентът се ангажира лично с воденето на кампанията. За два месеца той организира над 50 митинга (своеобразен рекорд в такива избори), като някои от ключовите щати (например Флорида, Охайо, Индиана, Мисури, Тексас) той посети 2-3 пъти. Именно там мнозинството от кандидатите на републиканците за сенатори и губернатори спечелиха, често с крехко мнозинство от 2-3% разлика. Второ, президентът не се поколеба да използва всякакви похвати за мобилизиране, включително всяване на страх сред американците, че страната ще бъде превзета от „орди“ от нелегални емигранти и вклинени терористи, идващи с т.нар. „керван“ от Централна Америка, или пък това, че демократите са шайка, която се готви да се разправи с него и неговите съюзници, ако спечели изборите. Както и през 2016 г., тактиката на всяване на страх даде положителни резултати за мобилизиране на електората. Трето, екипът на Тръмп разбра отрано, че няма как да запази позициите на републиканците, извоювани в изборите от 2016 г и затова проведе целенасочена, борбена и стратегически добре организирана кампания, целяща минимизиране на загубите и запазване на контрол върху ключови позиции на федерално и местно равнище. Което по-скоро може да се окачестви като успех. По-конкретно Тръмп запази доверие сред гласоподавателите в малките населени места, селските райони, части от Средния Запад (т.нар. ръждив пояс), както и много от южните щати. В същото време той загуби доверието на домакинствата с високи доходи, които живеят в предградията на големите градове и са добре образовани, но традиционно гласуват за републиканците, особено на жените в тези домакинства. Гласоподавателите в щатите със значително емигрантско население (над 15%) и някои от старите индустриални центрове също отхвърлиха Тръмп и неговата политика. Какви са изводите от изминалите избори? Първо, както отбеляза преди три десетилетия бившият говорител на Камарата на представителите, Тип О‘Нийл, резултатите показаха, че междинните избори в голяма степен имат местен и личностен характер. Щати, където президентът Тръмп спечели с разлика от 20% и повече, сега бяха спечелени от кандидати на демократите (напр. сенатските надпревари в Монтана и Западна Вирджиния), макар тези кандидати да са много по-центристки от повечето демократи. Второ, изборите потвърдиха, че американското общество е дълбоко разделено - също както в средата на 19 век. на Севера срещу Юга, а има много повече измерения. Сега разделението е между различните поколения гласоподаватели, между мъжете и жените, между необразованите и образованите, между тези, които живеят в малките градчета и тези, които живеят в предградията на големите мегаполиси. Трето, в момента наблюдаваме крайна поляризация на обществото, при която всяка група възприема другата за „враг на народа,“ „шайка“ или „банда престъпници“, чиято основна цел е да унищожи техния начин на живот. Четвърто, тези избори бяха отново съпътствани с все по-ожесточена политическа борба, все по-крайна реторика и абсолютна липса на съгласие по основни въпроси за развитието на обществото. В този смисъл, високата избирателна активност е не чак толкова силен показател за силно гражданско участие, а по-скоро свидетелства за задълбочаваща се криза в обществото. Американското общество все повече наподобява на разделените общества или общества в преход, където политическите елити мобилизират гласоподаватели под предлог, че ако не гласуват за тях,  опонентите ще им отнемат фундаментални права. Няма по-добър пример за кризата в американското общество от Година след касапницата в Лас Вегас и ден след като 12 американци бяха застреляни в кънтри бар в Калифорния, равносметката е, че нито една от двете политически партии не проведе смислена национална кампания как да се реши проблемът с огнестрелните оръжия. Републиканците капитулираха пред оръжейното лоби и предложиха още повече оръжия в ръцете на въоръжени гардове в училищата, домовете, моловете и на обществени места като отговор на този бич. Демократите ясно заявиха, че трябва да се наложат ограничения до достъпа на определени видове опасни огнестрелни оръжия, но пък нямаха куража да водят национална кампания по този въпрос, за да не загубят много от гласовете на поддръжниците на втората поправка в конституцията, която гарантира правото на гражданите да носят оръжия. Новото разпределение на силите във Вашингтон, при което част от законодателната власт е контролирана от едната политическа партия, докато другата контролира изпълнителната власт, не е изключение – подобна ситуация сме имали в САЩ в 60% от случаите след Втората Световна Война. Това обаче ще бъде първото такова управление в „ерата на Тръмп.“ В този смисъл възникват няколко важни въпроса. Първо, какви са шансовете такова разделение на властта да работи ефективно? Отговорът е минимални, което означава, че Конгресът няма да може да приеме значими закони следващите няколко години. Това не винаги е лоша новина. Напротив – \"Уолстрийт\" реагира доста оптимистично на тази новина, защото това означава предсказуемо управление с минимални регулации, което е мечта за инвеститорите. Второ, как новият Конгрес ще взаимодейства с изпълнителната власт? Предишните подобни случаи на разделено управление показват, че Конгресът или се конкурира с изпълнителната власт, или заема позиция на „стратегическо изчакване.\"** Предвид на това, че демократите нямат контрол върху Сената, по-скоро би следвало да очакваме изчаквателни позиции, стратегически пазарлъци и взаимни отстъпки с минимални постижения. Трето, ден след изборите както президентът, така и новият говорител на Камарата на представителите г-жа Нанси Пелоси (Демократическа партия ) от Калифорния обявиха, че искат да следват политика на двупартийност и национален консенсус. Макар безпардонният стил на Тръмп поне привидно да изключва такава възможност, нека не забравяме, че този президент има много повече допирни точни с демократите, отколкото имат традиционно-консервативните републиканци. Например и двете страни имат интерес да прокарат закони, които да регулират цените на лекарствата, да защитят болните от дискриминация при покупка на здравна застраховка и да приемат регулации, целящи намаляването на вноските и разходите за здравеопазване. По същия начин много от привържениците на демократите, както и тези на президента Тръмп, искат законодателство, което да осигури средства за ремонт и поддръжка на националната пътна и комуникационна инфраструктура. Не на последно място, президентът може да намери неочаквани съюзници сред демократите по въпроси на търговската политика, митата и двустранните икономически спогодби.", "date": "2018.11.10", "title": "Какво спечелиха и какво загубиха демократи и републиканци след изборите?"}
{"url": "http://clubz.bg/75679-erdogan_pratil_zapisi_za_smyrtta_na_kashogi_na_nqkolko_dyrjavi", "text": "Турция е предала записи, свързани с убийството на саудитския журналист Джамал Кашоги, на няколко държави, сред които САЩ, Великобритания, Германия, Франция, Саудитска Арабия, съобщи Би Би Си, цитирайки турският президент Реджеп Ердоган. Той повтори, че според него Саудитска Арабия знае кой е отговорен за убийството. По думите му досега нито една от споменатите страни не е коментирала съдържанието на тези записи. Критик на Рияд убит и нарязан в саудитското консулство в Истанбул Журналистът, който бе критик на управляващите в родината си, бе убит в консулството на Саудитска Арабия в Истанбул на 2 октомври 2018 г. Властите в Риад признаха, че Кашоги е намерил смъртта си в дипломатическото представителство, но отрекоха управляващата фамилия да има нещо общо с деянието.  Нарязали Кашоги, за да го разтворят по-лесно в киселина Все още няма финална версия как точно е загинал Джамал Кашоги. Той е посетил мисията на страната си в Истанбул, за да уреди брачни документи. Преди седмица Турция обяви, че журналистът е бил удушен веднага след влизането си в консулството, а по-късно тялото му е било нарязано на части по предварителен план. Трупът обаче до момента не е открит. Появиха се и версии, че тялото е било разтворено в киселина. Рияд отказа да екстрадира своите граждани, обвинени за убийството на Кашоги Нарязали Кашоги, за да го разтворят по-лесно в киселина Рияд отказа да екстрадира своите граждани, обвинени за убийството на Кашоги", "date": "2018.11.10", "title": "Ердоган пратил записи за смъртта на Кашоги на няколко държави"}
{"url": "http://clubz.bg/75677-nishto_novo_cherno_more_pak_ogorchi_levski", "text": "Кошмарът на \"Левски\" отново е добре познат - \"Черно море\". След като преди броени дни елиминираха \"сините\" за Купата на България, днес \"моряците\" биха един от кандидатите за титлата и за първенство  - 1:0. \"Черно море\" и дузпи пак препънаха \"Левски\" за Купата (СНИМКИ) Има още едно дежа вю за \"Левски\" - попадението падна от вратарска грешка. В 22-ата минута стражът на столичния тим Мартин Полачек сбърка при изнасянето на топката, поднасяйки я в краката на съперник, вместо на Давид Яблонски, който е \"съавтор\" на гафа - подведе своя съотборник. Кълбото стигна до Жоржиньо, който простреля Полачек. Това се оказа единственото попадение.  Нататък \"Левски\" създаде малко положения, за да стигне поне до точка. Те станаха повече, на пръв поглед парадоксално, след изгонването на Жерсон Кабрал заради втори жълт картон в 68-ата минута за симулация в наказателното поле на \"Черно море\". Така преди паузата заради националните отбори \"Левски\" остана с 34 точки - една по-малко от ЦСКА-София и \"Лудогорец\", който утре приема \"Берое\". \"Черно море\" се изкачи на шесто място с 21 т. По-рано днес \"Ботев\" (Пловдив) трудно пречупи \"Септември\" с 2:0. До гола на Жоржиньо нямаше чисти голови ситуации. След като поведоха пък домакините имаха преимущество с по-опростения си и по-директен стил на игра. В тези минути освен повече настроение, те демонстрираха и хъс. Имаха и прилични ситуации за 2:0. \"Левски\" пропусна в 33-тата, когато Паулиньо и Станислав Костов последователно се разминаха с изравняването.  След почивката \"сините\" взеха инициативата, но отново трудно стигаха до чисти възможности - варненци добре затваряха празните пространства, улеснени от липсата на скорост в действията на гостите си. В средата на второто полувреме Радослав Василев не бе далеч от втори гол за \"Черно море\". А \"Левски\" започна да напипва играта си с десет души. В 75-ата минута вратаят Благой Макенджиев ефектно изби топката при силен удар на Хали Тиам. Почти веднага влезлият като смяна Серджиу Буш не успя да порази целта.  В последните минути \"Черно море\" удържа натиска на \"Левски\" и отново излезе победител в сблъсъка. Към негативните резултати на \"сините\" срещу \"моряците\" този сезон прибавяме и 2:2 на \"Герена\" в началото на първенството.", "date": "2018.11.10", "title": "Нищо ново: \"Черно море\" пак огорчи \"Левски\""}
{"url": "http://clubz.bg/75673-ot_bivoly_vyrnaha_nagrada_na_sbj_ne_jelaqt_da_sa_do_agent_dimityr", "text": "Журналистът Димитър Стоянов от \"Биволъ\" отказа да получи награда за журналистически електронен сайт от Съюза на българските журналисти на церемония, състояла са снощи. Причината е присъдената най-голяма ежегодна награда . Кратко съобщение към снимка на БТА гласи: В сайта \"Биволъ\" засега няма информция за случката, но техен пост има на фейсбук страницата на разследващата медия. А в репортаж за празничното събитие на сайта на СБЖ четем: Оттам става ясна и първопричината: Другата предложена за същия приз бе Даниела Кънева - също с минало съпричастно със службите на комунистическата ДС, което предизвика полемики в обществото още при обявяването на номинациите в началото на ноември. Маринов за \"Биволъ\": Арестувани са лица, които с фенерчета ровят на местопрестъпление Димитър Стоянов е един от двамата журналисти, които бяха задържани в Радомир, след като присъствали - по думите на сайта - на горене на документи, свързани с \"Джи Пи Груп\" и обществените поръчки. Как \"Джи Пи Груп\" ремонтира \"Графа\" с по-евтини и шумни плочки След това премиерът Бойко Борисов нареди \"изваждане\" на компанията от еврофондовете, а вицето Томислав Дончев подаде сигнал да прокуратурата срещу фирмата, свързвана традиционно с боса на \"Лукойл\" България Валентин Златев. Именно сайтът \"Биволъ\" публикува през 2014 г. запазените едва 28 страници с имена на знакови български интелектуалци, оцелели от досието на \"агент Димитър\" - Кеворк Кеворкян. Иначе то е унищожено през 1990 г. Как \"Джи Пи Груп\" ремонтира \"Графа\" с по-евтини и шумни плочки", "date": "2018.11.10", "title": "От \"Биволъ\" върнаха награда на СБЖ - не желаят да са до \"агент Димитър\""}
{"url": "http://clubz.bg/75669-cvetanov_gerb_izpylni_mechtite_na_demokratichnata_obshtnost", "text": "ова декларира зам.-председателят на партията Цветан Цветанов навръх 10 ноември пред журналисти. Контекстът на казаното - това, че партията направила нужното, за да се отворят досиетата на Държавна сигурност, а в настоящия си трети управленски мандат вкарва комунизма в учебниците по история. По думите на Цветанов ако отварянето на досиетата е било направено преди повече от 15 години, сега щяло да е различно и нямало да сме свидетели как две поколения не знаят нищо за периода. 29 г. по-късно основите на българската демокрация са критично застрашени На въпрос за обръщението към нацията от президента Румен Радев в навечерието на 10 ноември, в което се говори за риск за демокрацията и връщане на практики от времето на \"партията-държава\", Цветанов отвърна:  Последва изброяване на успехите на ГЕРБ във властта. Държавният глава бе обвинен, че взима решения \"на тъмно\" - като приведените примери бяха как е номинирал кандидата си за Конституционния съд Атанас Семов. След медийни публикации преди ден прокуратурата обяви, че се прави проверка заради прекратено разследване срещу Семов преди време.  Прокуратурата удари човека на Румен Радев в Конституционния съд Шефът на изборния щаб на ГЕРБ обяви и каква ще е целта на партията за европейките избори през май догодина.  Подготовката за изборите щяла да започне не с \"Визия за България\" (проект на БСП - бел. ред.), защото ГЕРБ изпълнява предизборната си програма, а с граждански диалог \"Европа е нашият дом\", каза Цветанов. Заместникът на Бойко Борисов прогнозира още, че при  при успех на европейския вот догодина - не вижда причина правителството на ГЕРБ и \"патриотите\" да падне от власт предсрочно. В коментар за оправдателната присъда на Алексей Петров и останалите от мегаделото \"Октопод\", започнало когато той беше вътрешен министър, зам.-шефът на ГЕРБ обяви как  Цветанов припомни осъдителни присъди по други шумни дела като \"Килърите\" и обяви, че е горд със свършеното в МВР.  Прокуратурата удари човека на Румен Радев в Конституционния съд", "date": "2018.11.10", "title": "Цветанов: ГЕРБ изпълни мечтите на демократичната общност"}
{"url": "http://clubz.bg/75663-bratyt_na_djonsyn_sdelkata_za_brekzit_e_ujasna_greshka", "text": "Братът на Борис Джонсън подаде оставка като министър в кабинета на Тереза Мей, пише във водеща статия британския вестник \"Гардиън\". Надеждите на британския премиер Тереза Мей да спечели подкрепата на парламента за споразумението за напускане на ЕС се сринаха, след като Джо Джонсън подаде оставка от правителството и я обвини, че предлага на депутатите избор между \"васалство и хаос\", съобщава \"Фокус\". Четири месеца след оттеглянето на Борис Джонсън като външен министър, брат му като привърженик на оставането в ЕС, министър на транспорта заяви, че не може да подкрепи споразумението, което Мей се очаква да представи в парламента в рамките на седмици, и вместо това ще насочи енергията си за втори референдум. Той заяви, че на обществото се предлага   или Брекзит без споразумение, който  . \"Представянето на нацията на избор между два дълбоко непривлекателни изхода, васалство и хаос е провал на британската държава в мащаб, невиждан след Суецката криза\", пише в \"Гардиън\".  Мей губи подкрепата на северноирландците за Брекзит Паундът падна на чуждестранните борси след оставката на Джонсън с почти 0.7% спрямо долара, за да падне под 1.30 лири за долар. Джонсън каза, че лошото споразумение го е обединило с брат му Борис, който през юли се оттегли като външен министър след плана на Тереза Мей от „Чекърс“ . Бившият заместник министър-председател Майкъл Хезълтайн, който подкрепя кампанията за нов референдум, заяви:", "date": "2018.11.10", "title": "Братът на Джонсън: Сделката за \"Брекзит\" е ужасна грешка"}
{"url": "http://clubz.bg/75667-joncheva_vadi_dokument_za_pytq_do_svoge_ne_vqrva_che_prokuraturata_e_buhalka", "text": "Констативен протокол от експерти на община Своге от 20 юни 2017 г., със задължително предписание пътят към града, където загинаха 20 души в катастрофа, да бъде незабавно ремонтиран, показа в ефира на бТВ депутатката от БСП Елена Йончева. Още една жертва от Своге, починалите са вече 20 Преди 2 дни главният прокурор Сотир Цацаров поиска, а тя сдаде имунитета си заради разследване за \"пране на пари\" от фалиралата банка КТБ през фирми, в които е участвала. Вчера пък лидерката на БСП Корнелия Нинова заяви пред БНТ, че журналистката и народен представител работи по разкриване на корупционна схема в строителството и затова прокуратурата я \"удря\". Нинова не даде никакви подробности. Йончева обаче разкри в ефир какъв документ е получила преди 3 дни.  Констативният протокол от 20 юни миналата година е бил изпратен до Агенция \"Пътна инфраструктура\" още тогава. В него на базата на експертиза са изброени в 7 точки проблеми с пътя, където загинаха хора, като в първите две пише, че е установено износване на горния слой на асфалта и лошо сцепление, както и рисков завой с голям вираж - точно в участъка, в който стана катастрофата. Документът, изпратен до пътната агенция, съдържа \"задължително предписание\" -  Тя разказа, че започнала да получава документи, след като БСП поиска от АПИ да й разреши да доведе независими лаборатории от чужбина, които да направят проверка на качеството на най-големите инфраструктурни проекти - магисталите \"Тракия\", \"Хемус\" и \"Струма\", както и Околовръстния път на София са в списъка. Още не е ясно дали това ще ъде разрешено, а заради въпросното искане от Строителната камара настояха за оставките на Йончева и нейни колеги, защото \"уронват престижа\" на бранша. Имаше и заплаха за \"граждански протести\" в противен случай. Депутатката припомни, че и бившият строителен министър Николай Нанков е заявил официално, че има влагани недопустими материали в асфалтовата смес при ремонта на пътя. Това каза Елена Йончева на въпроси за искането за разследване за пране на пари от КТБ чрез фирми, в които е участвала.  Цацаров поиска да разследва шестима депутати Тя разказа, че през 2007 г. от ТВ7 (която вече не съществува - б.р.) сая поканили да прави филми. Юристите на телевизията пък дали съвет да се сключи договор с въпросната фирма, Така и се случва, а Йончева участва, но всички плащания са били по банков път. Освен това и закупената техника, и направените от Йончева са факт - затова тя не си обяснява репликата, дошла от представител на държавното обвинение, че \"не е ясно за какво да използвани тези пари\".  Йончева зададе и риторичен пъпрос.   Цацаров поиска да разследва шестима депутати", "date": "2018.11.10", "title": "Йончева вади документ за пътя до Своге, не вярва, че прокуратурата е бухалка"}
{"url": "http://clubz.bg/75672-chestit_90_i_rojden_den_na_enio_morikone", "text": "Прочутият композитор на филмова музика Енио Мориконе навършва днес 90 години. За юбилея италиански телевизии са подготвили специални програми, посветени на творческия път на музиканта. Утре той ще бъде гост на популярно предаване по националния канал РАИ заедно с режисьора Джузепе Торнаторе, с когото сега работи по нови проекти. Първият голям професионален успех на Мориконе е плод на сътрудничеството му със Серджо Леоне и неговите \"спагети уестърни\". Той е автор на музиката към култови филми като \"Имало едно време на Запад\" ( , 1968) на Леоне, \"Недосегаемите\" ( , 1987) на Брайън де Палма и \"Ново кино \"Парадизо\"\" ( , 1988) на Торнаторе. Едва през 2007 г. е удостоен с първия си \"Оскар\" за цялостно творчество, а през 2016 г. получава втората си академична награда за музиката към \"Омразната осморка\" (The Hateful Eight, 2015) на Куентин Тарантино.  Да послушаме Мориконе за празника му:  \n\t \n\t \n\t", "date": "2018.11.10", "title": "Честит 90-и рожден ден на Енио Мориконе"}
{"url": "http://clubz.bg/75671-es_ne_priznava_izborite_v_lugansk_i_doneck", "text": "ЕС смята за незаконни насрочените за утре избори в самообявилите се Луганска и Донецка народни републики (ЛНР и ДНР) в Украйна и няма да ги признае. Това заяви в декларация от името на Съюза върховният му представител за външната политика и сигурността Федерика Могерини. Кой уби Захарченко? Версии Изборите в управляваните от проруски сепаратистки републики бяха насрочени през септември. Украйна и Западът протестираха, като заявиха, че това е нарушение на конституцията на бившата съветска република. Местните управници обаче твърдят, че това е конституционно право на населението на тези територии. Тя припомня, че Минските споразумения позволяват провеждането на местните избори според украинското законодателство и съгласно стандартите и поднаблюдението на Организацията за сигурност и сътрудничество в Европа (ОССЕ). Всичко това прави т.нар. вот, насрочен за утре, нишожен и невалиден. ЕС очаква Русия да да използва изцяло значителното си влияние върху сепаратистите, които подкрепя. Съюзът подкрепя усилията на Франция и Германия в „нормандски“ формат, както и Тристранната работна група и ОССЕ за улесняването на прилагането на Минските споразумения.", "date": "2018.11.10", "title": "ЕС не признава изборите в Луганск и Донецк"}
{"url": "http://clubz.bg/75498-zapalki_ushi_i_chervei", "text": " застъпва на поста вътрешен министър през 2005 г., но  не изкарва целия си мандат. След скандал сдава поста през 2008-а. И отново – доклад за престъпността. В него МВР за пореден път признава, че обществото е изложено на голям риск от престъпност „заради лоша работа на цели звена в системата, слаба мотивация и корумпираност на голям брой служители на МВР“. Двата основни проблема, актуални от 1989 г. до днес – са свръхполитизацията и корупцията под пагон. Злоупотребата с теснопартийни интереси е причината на ръководни постове в МВР да бъдат назначавани хора без нужната подготовка и със съмнителни връзки в сивата и черната икономика“, констатират анализаторите на вътрешното министерство. В доклада „Петков“ се цитират данни, според които размерът на сиво-черната икономика у нас стига 10-15 милиарда лева годишно. Признава се, че в някои сектори като строителство, производство и търговия с акцизни стоки в някои години делът извън закона е стигал до 70%. В доклада черно на бяло остава и признанието, че тези средства се вливат в белия бизнес и оттам успяват да влияят на най-високи политически равнища. МВР признава за първи път, че у нас консумацията на кокаин е нараснала драстично. И че по разпространението на новата дрога реално не се работи. Докладът признава, че средните и високите нива при наркоразпространението остават незасегнати и обществото усеща, че хората с прякори са недосегаеми. Изненадващо в документа се съдържа и признанието, че МВР среща сериозни трудности в работата си срещу производството и разпространението на синтетични наркотици. Отново заради корупционни обвързаности между полицаи и дилъри. Екипът на Петков е отбелязал като свой плюс затварянето на безмитните магазини и удрянето на групите на Маргините и Митьо Очите. Пише още, че съществуват корупционни схеми на високо равнище и се осъществява политически чадър. Защитавани са престъпници, които докладът нарича „дискретни работодатели“ на нелоялни полицейски служители. Няма прозрачност, отчетност и контрол до такава степен, че се стигало до подвеждане на политическото ръководство, както и до престъпна симбиоза между отговорни антимафиоти и техните реални и потенциални клиенти. Изненадата \"Борисов\" и някои от най-знаковите убийства на прехода В приложението към доклада, в което са изброени всички правителства и законодателни промени, свързани с МВР, които са се случвали през годините, се припомнят дадени и неизпълнени обещания. Има десетки такива от всички периоди. Така например през 1995 г. има решение за подобряване на информационно-техническата база на МВР да бъдат отпуснати 50 милиона лева. Тези пари никога не са отпуснати. Изчислено е, че са необходими 625 милиона лева за капиталови разходи. Авторите на анализа за МВР отбелязват, че с тези темпове парите, които засягат само опаковката на силовото министерство, ще бъдат усвоени за 48 години. Когато подава оставка, Румен Петков признава, че е допуснал кадрови грешки. А премиерът Сергей Станишев я приема с удоволствие, след като вече е съдействал за създаване на цяла служба ДАНС, с която да се създаде паралелна власт извън влиянието на  МВР. Ерата „Петков“ се помни с ареста на Маргините и Митьо Очите, с убийствата на Емил Кюлев, Иван Тодоров–Доктора и писателя мутра Георги Стоев, със стрелбата по Манол Велев и с разстрела на Борислав Георгиев от „Атоменергоремонт”. Остават и две емблематични фрази – „Маджо Вика Румен“ като забавно тълкувание на абревиатурата МВР. И „тишината на една спалня ражда безумия“, като отговор на Румен Петков към критиките на тогавашната му съпартийка Татяна Дончева. Румен Петков е активно в политиката от 1991 г. Математик по образование, музикант по душа, Петков е едно от откритията на Андрей Луканов. Реално конфликтът между Валентин Петров и Илия Илиев (и двамата са главни секретари в различни периоди), роден в самото начало на мандата, води  до краха на Румен Петков. Духът от бутилката излиза от контрол покрай скандала „Куйович”, чрез който се смята, че сметките с Илиев са разчистени. Илия Илиев не замълча, не замълчаха и други. И за първи път в пространството се чу твърдението, че Петров толерира бизнеса със синтетична дрога. Скандалът „Куйович” и арестът на зам.-шефа на ГДБОП Иван Иванов изваждат наяве всички конфликти в МВР и провокират изслушване на Ваньо Танов във вътрешната комисия, където се чува  същински важната информация. Така  става ясно, че Румен Петков е наричан Запалката от хора, разработвани за контрабанда, които твърдят в подслушани разговори, че „Запалката им урежда нещата“. Разговорът е на митичната фигура от „Монтерей“  Виктор Вълков с митничари от бюро „Горубляне“. Танов изважда на бял свят и шокиращата информация за среща на Румен Петков с Братя Галеви. На закрито заседание на вътрешната комисия става ясно, че Ангел Христов и Пламен Галев са разработвани без резултат по линия на наркотици от 2004-а. В края на 2006 г. при главния секретар на МВР Илия Илиев постъпва разнопосочна информация за отношенията в средите на организираната престъпност. Според единия източник имало опасност от ескалиране на конфликта между Баретата и Галевите, а според друг източник Галевите търсели посредник, който да им помогне да се разберат със Златко за организация на по-изгоден трафик на хероин и синтетични наркотици. Така се стига до срещата на басейна „Спартак“ в края на декември 2006-а. Официалната версия е, че целта е да се предотврати ескалация на напрежението в престъпния свят в навечерието на влизането на България в ЕС. Същинската тема на разговора никога не става ясна. Румен Петков се среща с Братя Галеви в присъствието на служител на Националната служба „Сигурност“. А шефът на ГДБОП Ваньо Танов „изпуска“ името на агента – Алексей Петров. Така е осветен Алексей Петров, но никога не се разбира за какво са си говорили всъщност. Става ясно, че срещата е снимана по искане на ГДБОП, но съдържанието не е свалено и по-късно е унищожено. От доклада на Вътрешната комисия, писан две години след срещата, става ясно, че в същия период в МВР като дясна ръка на главния секретар е назначен човек, близък до Галеви, който им е изнасял цялата информация, която ги интересува. Повдигането на покривката над тайните на МВР осветлява и контакти на ген. Валентин Петров с разработвани лица, изнасяне на информация от ГДБОП, проваляне на разработки… И всичко това дава повод на председателя на вътрешната комисия Минчо Спасов да каже: „Ако бях на мястото на вътрешния министър, щях да подам оставка.“ Румен Петков подава оставка и казва, че никога не е бил предател, но е бил предаден.  Станишев я приема с облекчение. Петков пази достойнството на премиера си поне публично. И на въпрос в комисията вярно ли е, че по делото „Топлофикация“ е замесен  личен съветник на министър-председателя, отговаря: „Нямам спомен!“ „Сега боли ли? Боли ли, боли ли, като ви вадят зъбите? Така ще бъде. Да знаете как се чувстваха хората, които мачкахте, на които откраднахте бизнеса, на политици, на общински съветници, на зам.-кметове, които разхождахте по полиция, съдилища.” Това е една от последните публични реплики на бившия заместник-председател на Народното събрание от ДПС Христо Бисеров. Емоционалното обръщение е към  . Самият Цветанов не е подозирал и в най-големите си кошмари, че ще се превърне в екскурзиант по коридорите на съдилищата. И че ще бъде викан за снемане на пръстови отпечатъци като част от криминалния контингент. Преди да усети силата на  репресивната машина върху себе си обаче, Цветан Цветанов я прилага многократно. А пресцентърът на МВР, превърнал се в „МВР пикчърс“, прави публични не един и два специално заснети ареста. И въпреки че Цветанов иска да бъде запомнен с акциите срещу „Килърите“ и „Наглите“, в публичното пространство отекват скандалите за подслушване и разправа с политически опоненти. Алексей Петров е един от първите, които „падат“. В прекия и преносния смисъл. През декември 2009 г. бившият съветник в ДАНС пише писмо до финансовия министър Симеон Дянков, в което предлага: По това време КТБ вече набира скорост, както и тандемът Делян Пеевски–Цветан Василев. Отборът напредва с мълчаливата подкрепа на управляващите от ГЕРБ. И въпреки че Пеевски е депутат от опозицията ДПС, ще се окаже, че в следващите години е посещавал доста често МВР и кабинета на Цветанов. В един от случаите – с бъдещия главен прокурор Сотир Цацаров. След писмото за банките, случайно или не, Алексей Петров е арестуван показно, проснат на земята. Акцията е наречена „Октопод“, а записът, за който се твърди, че арестантът е връщан неколкократно, е разпространен до всички медии. Алексей Петров – съветник на бившия директор на ДАНС Петко Сертов, бивша барета, шеф на застрахователна компания „Спартак“, станала по-късно „Лев инс“, доктор на икономическите науки, преподавател по корпоративна сигурност в  УНСС, е обвинен за лидер на „йерархично изградена организирана престъпна група, занимаваща се с изнудване, силово събиране на рекет, предлагане на платени сексуални услуги, незаконно придобиване на финансови средства от „Кремиковци“ АД, неплащане на ДДС, търговия с влияние, пране на пари и други престъпни дейности“. Групата, обявява Цветан Цветанов,  е функционирала повече от 10 години. Цветанов е човекът, който принизява Петров до прякора Трактора и е убеден, че делото „Октопод“, което трябва да олицетворява мафията, ще издържи в съда. Спецсъдът напълно оправда Алексей Петров за \"Октопод\"-а Сред задържаните е и Антон Петров–Хамстера. Той е и сред първите арестувани покрай отвличанията, като от МВР се твърди, че „шапката“ на „Наглите“ е именно Алексей Петров. В крайна сметка нито Хамстера, нито Петров са обвиняеми за отвличанията. А  в следващите години „Октопод“ се разпада. Подобен е развоят и с „абсолютния престъпник“ Николай Цонев, бивш военен министър от НДСВ, арестуван показно в коридорите на Военна болница. Кадрите как е поставен на колене, с насочено дуло на пистолет към главата, се леят от ефира. Чуват се унизителни заповеди с гласа на прокурора Роман Василев. По-късно Василев се хвали пред медиите как „разпнали трима за Разпети петък“. Цонев е обвинен, че е искал да подкупи следователя Петьо Петров–Еврото. Пет години след тази случка Еврото е изхвърлен от следствието, след като е употребен по още десетки разследвания, някои от които са част от войната Пеевски–Цветан Василев. А Николай Цонев е абсолютно оправдан. Същата е развръзката и с „бебето от фризера“. През декември 2010 г. Цветан Цветанов изчита от парламентарната трибуна разговор между лекари от болницата в Горна Оряховица, записан със СРС. След това отсича: „Едно живо бебе е било умишлено умъртвено и не му е даден шанс.“ Още тогава е ясно, че разговорът е записан по друг повод и няма как да се използва като доказателство по случая с бебето, а Цветанов така и не казва по подозрение за какво престъпление е позволено подслушването.  Две експертизи, петорна и деветорна, удостоверяват, че бебето е било мъртво родено и всички лекари са оправдани. Но историята с фризера всъщност е поредна серия от политическата разправа на Цветанов с конкуренти или опоненти на ГЕРБ.  Мишената е директорът на болницата в Горна Оряховица и лидер на СДС в града д-р Миролюб Кожухаров.  Твърди се, че подслушването е било опит Кожухаров да бъде уличен в злоупотреби и дискредитиран. „До скоро бях председател на СДС в Горна Оряховица, докато Цветанов не приватизира СДС“, казва Кожухаров в интервю за „24 часа“ две години след скандала. Съпартиецът му д-р Ваньо Шарков тогава допълва: По необясним начин се стига и до промяна в отношението на Яне Янев от РЗС към ГЕРБ. Янев, който тръби, че ще уволнява Бойко Борисов и изнася информация за това, че Цветан Цветанов има 6 апартамента, изведнъж започва да подкрепя опонентите си. МВР – начин на употреба (I част) Според съпартийци на вътрешния министър Цветанов внезапната любов на Яне се заражда, след като чува запис от свой интимен момент. Публично се знае, че един от сътрудниците му в РЗС е подал жалба за секс тормоз. От този момент нататък Янев забравя, че е наричан от Цветанов „политически рекетьор и измамник“. Забравя и твърдението си, че „тези думи на  Цветан Цветанов бяха скоро след като „Ред, законност и справедливост“ изнесе данни за имотното състояние на вътрешния министър и най-вече за доста странния и необясним начин, по който е напазарувал апартаменти и гаражи в дипломатическия квартал на София от фирма, близка до Движението за права и свободи“. Данъчни проверки удостоверяват, че Цветанов е чист, а към днешна дата Яне Янев е съветник на премиера Бойко Борисов по въпросите с корупцията. Темата за Цветанов и подслушването обаче не свършва дотук. Изненадващо министърът на земеделието Мирослав Найденов обявява в студиото на Би Ти Ви, че Цветанов подслушва и рекетира със събраната информация целия Министерски съвет. А през април 2013-а, след като ГЕРБ вече не е на власт, се появява и запис с разговор между Бойко Борисов, Мирослав Найденов и градския прокурор Николай Кокинов. От записа се разбира, че е направен през телефона на Найденов, но не е ясно дали е с негово знание. Срещата с Кокинов е по повод разследване за злоупотреби на земеделския министър. Когато Бойко Борисов влиза, Кокинов се оплаква, че е „репресиран“ и споделя, че иска да става апелативен прокурор. Разговорът „на високо равнище“ се случва, след като през март 2013-а Сергей Станишев подава сигнал в прокуратурата, че МВР начело с Цветан Цветанов е поддържало незаконна схема за подслушване на висши политици, бизнесмени, лидери на февруарските протести и обществено активни граждани. Схемата, според лидера на БСП, действала така – министър Цветан Цветанов давал нареждане на СДОТО за подслушване на конкретен човек. Това обаче се случвало без искане за специални разузнавателни средства, без разрешение на съда, без резолюция за свършената работа след това, без рапорти на служителите. Ръководителят на звеното спускал задачата на екип, който установявал клетката на мобилния оператор, към която е свързан съответният телефон. След това екипът установял контрол върху телефона. Ето какво каза тогава Станишев: Записите от тези прослушвания са предоставяни лично на Цветанов, няма доклади, не са оставени следи другаде. Официалната реакция на Цветанов е, че всичко е лъжа и че мобилната техника на МВР не може да записва.  По информация на лидера на БСП обаче сред подслушваните са президентът Георги Първанов, президентът Росен Плевнелиев – при съставяне на служебното правителство, еврокомисарят Кристалина Георгиева – при някои от посещенията й в България, Иван Костов – когато е критикувал Цветанов, Волен Сидеров – след като се е обърнал срещу ГЕРБ, Ахмед Доган, Сергей Станишев, Нели Куцкова, Симеон Дянков – периодично, както и бизнесмени като Иво Прокопиев, Георги Гергов, Цветелина Бориславова и Гриша Ганчев. Партията на Меглена Кунева също внася сигнал до главния прокурор. В писмото си от ДБГ настояват за проверка за достоверността на твърдения, че „обект на „проследяване“ и „разработка“ са били Меглена Кунева, секретарят на партията Людмила Елкова и членовете на Националния съвет Даниел Вълчев, Найден Зеленогорски и Тома Биков“. По този повод  Цветанов коментира, че  Според запознати някъде там, в сигналите за подслушване, които засега не намират потвърждение в съдебната зала, се крие и мотивът за сваляне на ГЕРБ от власт. Смята се, че един от подслушваните, нарочени от Цветанов, е Делян Пеевски. Друг слух, публикуван в „Капитал“, свързва разрива със среща на Станимир Флоров с главния прокурор Сотир Цацаров, на която Цацаров чул цитати от свои разговори.  Когато депутатът от ДПС разбрал, че е следен въпреки привидните добри отношения, започнала атаката. Досието „Буда“, свързано с евентуално агентурно минало на Бойко Борисов, е публикувано в сайта \"Биволъ\". Две седмици преди протестите, след които Борисов подава оставка, сайтът за секретна информация вади документи, от които става ясно, че на 9 декември 1996 г. Бойко Борисов е регистриран в оперативния отчет на ЦСБОП като информатор. Мотивът за вербовката е, че контактува с „оперативно интересни лица“. Според водещия офицер кандидатът Борисов има качества и перспективи за регистрация в по-горни категории – секретен сътрудник. Бойко Борисов излиза от ситуацията с версията, че делото за взрива на джипа на Цветелина Бориславова е било кръстено така. Вече никой не споменава Буда. Чистката продължава с отстраняване на най-близкия приятел на Цветанов – Станимир Флоров, от директорското място в ГДБОП. Прокуратурата образува досъдебно производство за даване на подкуп срещу Флоров, а поводът са сканирани копия от материали по старо оперативно дело. Станимир Флоров е назначен за директор на ГДБОП през 2009 г. от правителството на Тройната коалиция, а по това време министър е  . 10 години по-рано през 1999 г. срещу него започва разработка в НСС – „Високия“. Според оперативните данни от разпространените секретни документи Флоров е подозиран за покровителстване на наркотрафик и контрабанда. По това време той е редови служител на НСБОП в отдел „Наркотици“. Според източници от прокуратурата Флоров е проверяван за получени 20 хил. германски марки по време на разследването по делото „Опицвет“, завършило със съдебно решение, че 600 килограма могат да са за лична употреба.  „Бързо трябва да постигнем резултати в борбата с битовата престъпност“, заявява   дни след като влиза в кабинета си като министър на вътрешните работи. И за да подчертае, че е сериозен, веднага маха шефа на столичната дирекция на полицията Валентин Йорданов. Формалният повод е журналистическо разследване, което показва как роми продават контрабандни цигари на дребно на Женския пазар. Неофициално се твърди, че същинският мотив е близостта на Йорданов до Цветанов и позицията на висшия полицай за атентата срещу Ахмед Доган. Веднага след като Октай Енимехмедов два пъти не успява да произведе изстрел близо до главата на Доган, шефът на столичната полиция коментира пред журналисти, че това не е опит за убийство и че с този боеприпас Доган е можел да бъде стреснат и разплакан, но не и наранен. Констатацията на полицая е в разрез с тезата на ДПС. Така или иначе Йорданов е махнат, а след него са сменени и почти всички директори в страната. Присъствието на Цветлин Йовчев в кабинета на БСП и ДПС първоначално е изненада. До този момент Йовчев се смята за „човек на Борисов“. Той е бивш директор на ДАНС, съветвал е Бойко Борисов по сигурността и е шеф на кабинета на президента Росен Плевнелиев. Йовчев изненадващо напуска президентството с мотив „научна кариера“ в Библиотекарския институт и още по-изненадващо се появява като министър на Орешарски. Тогава предшественикът му Цветан Цветанов коментира, че Цветлин е „човек на Пеевски“. Йовчев отговаря на въпроса „чий е“ с думите: А делата в различните периоди от кариерата му са различни. Той работи в НСС от 1993-та. В края на 90-те години става началник на създадения по това време ключов сектор „Русия“. От началото на 2007 г. е зам.-началник на службата. Той е един от офицерите, подготвили доклада на НСС през 2000 г., в резултат на който Иван Костов маха няколко министри. В създадената през януари 2008 г. ДАНС Йовчев оглавява един от най-важните сектори – генерална дирекция „Контраразузнаване“. Напуска по свое желание през октомври 2008 г. след скандала с уволнението на зам.-директора и бивш директор на НСС Иван Драшков – заради разработката „Галерия“, по която са подслушвани политици и журналисти. Година по-късно – през август 2009 г., Йовчев поема  ръководството на ДАНС от  Петко Сертов. Тогава от службата изтича записът с Бойко Борисов и Ваньо Танов по темата „Мишо Бирата“. Йовчев подава оставка, а „Ало, Ваньо“ не разрушава доверието на Борисов и той е назначен за негов съветник. Всъщност Йовчев не оставя приятелства след себе си. Но тъй като е лаконичен, създава впечатление на умен и дискретен човек. Така тихо, с усмивка мести ГДБОП в ДАНС, а в МВР назначава на ключови постове десетки служители от контраразузнаването. Един от тях е главният секретар Светлозар Лазаров, зет на бивш зам.-министър в МВР Камен Пенков. Лазаров идва с опит в ресор „енергетика“ и е обявен за личен избор на Йовчев като „голям професионалист, който ще се справи“. Твърди се, че пак така тихо именно Йовчев е човекът, предупредил личностите на върха в ДПС за данните срещу Христо Бисеров. Бисеров подава светкавична оставка от всички постове в парламента и партията. Остава безмълвен и когато с доведения му син получават обвинения в пране на пари и укриване на данъци. Цветлин Йовчев така и не проговаря какво е наложило създаването на разработката „Галерия“ за подслушване на журналисти и политици. „Галерия“ се случва през 2008-а, когато Сергей Станишев е премиер, а срещу него, съветника в ДАНС Алексей Петров, бизнесмена Николай Гигов и президента Георги Първанов излизат дискредитиращи информации в сайта „Опасните“. Разработката е с мотив да се открие кой изнася тайни от службата. Резултатът е почти смъртоносен побой над журналиста Огнян Стефанов, който и до ден днешен остава неразкрит. И подслушване и проучване на журналисти, попаднали в кръга на заподозрените. Йовчев мълчи за „Галерия“, а Владимир Писанчев, който е изпълнителят на заповедта за създаването й, става председател на ДАНС, след като Делян Пеевски се отказва от поста. И докато Йовчев мълчи за подслушването по „Галерия“ и е силов вицепремиер в правителството „Орешарски“, службите спретват разработката „Червей“. Докато софийските улици са пълни с протестиращи срещу Пеевски, Цветан Василев и   правителството на Орешарски, СГС позволява пълен безконтролен  достъп до всички информационни системи на МВР за събиране на всякакви данни с неясен мотив. „Червеят“ рови в базата данни 300 дни. Проучването се прави в извънработно време на секретни сървъри на МВР в провинцията. Всичко, събрано в рамките на една година, не е в папките с разработката. Осъществяван е достъп до комуникации в интернет, следени са профили, вадена е информация за близките на „оперативно интересните лица“. Правителството на Орешарски си отива, а почти веднага след това зейва дупката, в която се е превърнало МВР. Вътрешният министър   заявява, че „по отношение на тези протестиращи на територията на цялата страна имаше някакви мероприятия, включително и от страна на службите“. Става ясно, че в рамките на разработката безконтролно са били източвани данни от целия информационен масив на МВР. Реално за 300 дни масивът може да е копиран изцяло. А и не е ясно дали и към днешна дата някой друг няма нерегламентиран постоянен достъп до информацията. А „стаята“ на МВР е празна. Вече. Веселин Вучков също вече не е министър. Само Цветлин Йовчев е спокоен. Според него „няма нищо нередно и скандално в разработката „Червей“. Тя е „маловажна“ и „обикновена“. Създадена с едно анонимно искане, с неясен мотив и с един подпис на регионален директор – фалшив. А Йовчев няма да е отговорен, както винаги. Той е дал устно съгласие, но разработката е водена от специален отдел в ДАНС. Според някои източници и на специална апаратура, която след това е продадена на частно лице.   През последните години МВР е статистик на престъпността, проводник на интереси, репресивна машина за утвърждаване на власт. Инструмент за контрол и влияние. Но не и източник за сигурност. Не и сигурност за обикновените граждани без участие във властта. След признанието, че никой не знае КОЙ държи съдържанието от масивите на службите. Някой друг държи ключа. А заедно с него и властта. Спецсъдът напълно оправда Алексей Петров за \"Октопод\"-а МВР – начин на употреба (I част)", "date": "2018.11.10", "title": "Запалки, уши и червеи..."}
{"url": "http://clubz.bg/75674-my_way_iskah_da_sloja_i_pesenta_no_ne_mi_pozvoliha", "text": "Опашката се вие из почти целия последен етаж на столичен мол и води към книжарница. Един от най-известните българи в най-новата ни история представя автобиографията си, наречена \"Моят начин\". Най-вероятно този човек - Димитър Бербатов, заради когото преди време \"Манчестър Юнайтед\" счупи трансферния си рекорд, изпокара се с един клуб и трябваше да води битка с друг, цял ден ще подписва книги и ще позира за снимки. Хората, които поне малко го познават, са наясно, че Бербатов наистина прави нещата по своя начин и по никакъв друг. Може да е всякакъв, но не и имитатор. Така играе футбол, така рисува, така е написал книгата си (издателство \"Сиела\", в съавторство с журналиста Найден Тодоров и Димитрина Ходжева, която движи фондацията му), така направи и презентацията си. По неговия начин. Отдели много малко време на журналистите, за да отдели повече на феновете. Онези, които в събота по обед, дойдоха в мола не само от София, а от цяла България. Те носят книги, албуми, снимки, фланелки на България, \"Юнайтед\" и на другите отбори, в които Берба остави неподражаемия си подпис на футболен творец. Поне докато си тръгнах в книжарницата нямаше президенти, министри, бизнесмени, легенди, лица от шоубизнеса. После може и да дошъл някой и друг ВИП. Но идеята на Бербатов беше да отдаде дължимото на почителите си \"от народа\". Така Митко отговори на въпрос за името на книгата. И ни накара да си припомним как през годините е казвал, че харесва Франк Синатра и може би най-емблематичната му песен. Той дойде по-рано и организаторите леко \"изтеглиха\" програмата - заради виещата се опашка. Както винаги учтив и сдържан, №9 благодари на медиите и поясни, че брифингът ще продължи кратко. Няма как да му се сърдиш, след като си си проправял път през хората, за да влезеш в книжарницата. Една от изненадите в томчето е авторът на предговора - сър Алекс Фъргюсън. Как го е убедил? Как гледа на това, че в една седмица той и Христо Стоичков представиха официалните си автобиографии? Най-трудната глава? За припомняне, описване и споделяне? Бербатов още се води \"активен футболист\", но е ясно, че краят е близо. Макар и той отново да не каза кога ще обяви край. А бъдещите планове? Краят беше с нещо лично. Бербатов пази личния си живот от външния свят, но поне това не спести. И тук не даде банален отговор.  И подписването започва. Едно сляпо момиче се приближи с майка си за автограф на книгата. Бербатов сдържа емоциите си и отдели специално внимание и повече време. Бързо идва време журналистите с техните книги да си тръгнат. Отвън чакат много хора. И стават все повече, а още няма и 13 часа.", "date": "2018.11.10", "title": "\"My way. Исках да сложа и песента, но не ми позволиха\""}
{"url": "http://clubz.bg/75662-trymp_e_mnogo_obiden_na_makron", "text": "Доналд Тръмп заяви снощи, че е \"много обиден\" на френския президент Еманюел Макрон заради изказването му, че Европа трябва да създаде своя армия, за да се брани от потенциалните си врагове, включително САЩ, предаде Ройтерс. Във вторник френският президент обяви, че Европа се нуждае от истинска армия, за да намали зависимостта си от САЩ в отбраната. Макрон: Европа има нужда от обща армия - да я пази от Русия и дори от САЩ Френският президент Еманюел Макрон ще разговаря днес в Елисейския дворец с държавния глава на САЩ Доналд Тръмп, предаде Франс прес. А следобед ще се срещне с германския канцлер Ангела Меркел на \"Поляната на примирието\" в Компиенската гора, на същото място, където през 1940 г. е подписан актът за капитулацията на Франция през Втората световна война.  Утре, на 11 ноември, когато е кулминацията на честването на стогодишнината от подписването на примирието, сложило край на Първата световна война, ще се проведе Парижкият форум за мир, който трябва \"да напомни за необходимостта от опазване и засилване на мултилатерализма\". На форума, на който се очаква да бъдат \"представени възможни решения за по-добра организация на планетата\", ще присъстват държавни ръководители, представители на международни организации, неправителствени организации, предприятия, синдикати и религиозни групи, но не и президентът на САЩ Доналд Тръмп. Събитието ще бъде закрито от Еманюел Макрон и генералния секретар на ООН Антониу Гутереш. ТАСС: Макрон отменил срещата Тръмп-Путин от ревност В Париж ще бъде и руския президент Владимир Путин. Той имаше насрочена среща с Тръмп, но по настояване на Макрон тя бе отменена. Сега двамата ще се видят само \"на крак\" за няколко минути. Президентите на САЩ и Русия ще имат по-късно тази година пълноценна среща в Аржентина. Макрон ще направи утре обиколка из Източна Франция по бойните полета на Първата световна война. Днес ще се състои породила противоречиви реакции церемония в чест на френските военни командири. В сряда френският президент заяви, че е редно сред тях да бъде и маршал Филип Петен, един от героите на Първата световна война, който обаче през Втората световна е сътрудничил с нацистите. Елисейският дворец се опита да потуши скандала, уверявайки, че на Петен няма да бъдат отдадени никакви почести ТАСС: Макрон отменил срещата Тръмп-Путин от ревност", "date": "2018.11.10", "title": "Тръмп е много обиден на Макрон"}
{"url": "http://clubz.bg/75659-marin_lo_pen_nqmame_nishto_obshto_s_%E2%80%9Eataka%E2%80%9C", "text": "Еврореализмът е точно обратното на европейското блаженство, религията на европейските елити, които преди 15 години ни продадоха една Европа, която не съществува – Европа на растежа и заетостта, на братството, на мощта. Европа обаче е слаба. Еврозоната е последна по растеж в света през последните десет години. Тя видя най-стръмното покачване на безработицата през последното десетилетие, както и най-голямото увеличаване на бедността. И тя е полето на истинска икономическа и почти психологическа война между нациите в наши дни. Гледат германците като егоисти, французите – като прахосници, гърците – като измамници. Цялата тази европейска утопия, дето ни продадоха, се разпада. Действителността е жестока. Европейският съюз е провал. Той е политически провал. Той е икономически провал. Той е социален провал. Реализъм означава, че когато установиш тези факти, казваш, че той не работи, следователно трябва да се разтури и да се построи друга Европа на сътрудничеството и суверенинтета,  която е свободно договорена. Не съм опонент на Европа, а на ЕС. Аз съм за Европа, която не е построена срещу националния суверенитет, следователно – срещу демокрацията. Ни най-малко. Има нации и държави, които са по-малки и по-малобройни от нас и които са по-добре икономически , защото имат три елемента, които са съществени за техния просперитет и защитата на интересите им: собствена валута, интелигентен протекционизъм, и икономически патриотизъм. Днес Франция не е по-малка отколкото вчера. Вчера обаче тя търгуваше с целия свят им имаше търговски излишъци. Не това е случаят обаче, откакто  приехме еврото. Бъдещето не принадлежи на дивата глобализация. То не принадлежина изчезването на нациите. Бъдещето принадлежи на завръщането на националните структури,  които са се доказали, които не са съвършени, но са изпитани и са най-добре действащите днес. Да, имаме някои неофициални контакти, разбира се. Още не знаем, дали ще имат избрани депутати в Европайския парламент и какви ще са техните позиции  Да, познавнам ги, но ние нямаме никакви контакти с „Атака“. За тях трябва да питате социалистите. Социалистите управляват с „Атака“. Не ние.  Не съм за контакти с „Атака“, или с движение като „Йобик“  , или със „Свобода“   Ние определено не искаме да работим с тези движения. Не, защото те са истински крайнодесни движения. Някои от тях използват словесно и физически насилствени методи. Това не е нашата политическа посока. Не всеки, който се нарича патриот е такъв. Вземете например „Златна зора“   Нямаме никакви връзки с тези хора, въпреки че те се наричат патриоти. Те имат поведение, което ние не искаме да допуснем. Там е работата. Те ни наричат крайна десница, защото това е осмиващо, защото водят семантична война срещу нас. Опитват се да ни дискредитират, като ни смесват с движения, които прибягват към насилие, използват милиции и пр. Ние сме патриотична партия. Истинският вододел днес е между тези, които вярват в нациите, в икономическите и цивилизационните структури и тези, които не вярват вече в тях и ги смятат за отживяло понятие и че трябва да вървим към европейско и дори към световно правителство. Аз съм на страната на нациите. И се противопоставям на тези, които искат те да изчезнат. Крайната десница и крайната левица във Франция рисуваха генерал Шарл дьо Гол като „болшевик“ и като „фашист“. Това доказва, че когато следваш права линия в защита на интересите на Франция, не можеш да се позиционираш политически. Това е така, защото ние нямаме идеологическо, а прагматично виждане за това, от което страната ни се нуждае. Защо ме тревожат? Защото българските и румънските граждани, които идват във Франция, са роми. Те пристигат с култура, която е много различна от нашата. Разпъват нелегални биваци, където живеят в абсолютно плачевни условия. Част от румънската и българската мафия идва с тях. Тя причинява значителна несигурност, в местата, където се установяват. Това не значи, че всички роми са престъпници. Има обаче групи от професионални престъпници с тях. Освен това има 5 милиона безработни във Франция. Какво да правя с тези чужденци? Къде да ги настаня? Няма достатъчно свободни жилища. Няма работа за тях. Здравната ми система не може да се грижи за тях. Няма средства да го прави. Имам бюджетен дефицит от 70 милиарда евро. И освен това има 9 милиона бедни хора във Франция. Те са моят приоритет. На тях съм длъжна да дам благата на солидарността. Не на румънците, нито на българите. Румънската и българската държава трябва да се грижат за своите граждани. Граници! Трябва да възстановим нашите граници. И след това да приложим политика, която обезкуражава имиграцията. Тоест да спрем всички „смукателни помпи“ за имигранти – безплатните училища за нелегални имигранти, социалните жилища, които трябва да са запазени за французите, различните видове социално подпомагане. С други думи – да направим Франция по-малко привлекателна за имигрантите. Да. Не споделям германската гледна точка да наемаш много евтина работна ръка, за да бъдеш по-конкурентноспособен. Това е краткосрочно мислене. Средносрочно и дългосрочно това създава конфликтни ситуации с населението, което наблюдава пристигането на хора с различна култура, норми и начин на живот. Аз виждам такова мултикултурно общество като мултиконфликтно. Искам да имам спокойствие в моята страна, да имам хармония. И какво от това? Знаете ли, когато вървите към ръба на пропастта, да продължавате в тази посока, не е напредък. Почти 84 на сто от французите виждат упадък на ценностите от тяхното време. И имат основание. Защото във времената, които споменавате, може би не веднага след Втората световна война, но през ерата на Дьо Гол, имаше работа, добри училища, професионална подготовка съобразена с икономиката, французите можеха достойно да отглеждат семействата си. Ако напредъкът означава да се отклоня от това, бих предпочела да спра да напредвам. И да се върна към здравия разум. Не, защо носталгия? Ако сте болен и беден, ще изпитвате носталгия по времената, когато сте бил в добро здраве и богат. Това е съвсем нормално и никой не би ви упрекнал. Изглежда ми съвсем легитимно. Виждам, че колкото повече напредваме в глобализацията, толкова повече тя носи страдания на хората. Тя носи финансова строгост и липса на надежда в бъдещето. При такива обстоятелства човек трябва да спре, да си направи сметката и да види, че управляващите са ни излъгали, или са се заблудили. Не, искам да я регулирам. Китай, САЩ, Канада, които се възползват от глобализацията, се предпазват от неблагоприятните ѝ последствия. А ние не го правим. И това ще убие нашите икономики и социални системи.", "date": "2018.11.10", "title": "Марин льо Пен: Нямаме нищо общо с „Атака“"}
{"url": "http://clubz.bg/75664-koj_e_veber_shpicenkandidatyt_na_enp", "text": "Дискретният баварец Манфред Вебер, избран в четвъртък за водещ кандидат на десницата - т.нар. шпиценкандидат, за европейските избори през май догодина, е голям познавач на институциите на ЕС, но няма никакъв управленски опит в Германия, пише Франс прес. \n\tВече 16 години 46-годишният Манфред Вебер, член на Християнсоциалния съюз от 16-годишен, е депутат в Европейския парламент от Европейската народна партия (ЕНП). Той се изкачи в йерархията и през 2014 г. стана ръководител на най-голямата политическа група в парламента, където той е един от най-влиятелните представители. На този пост, този човек с контакти успя да си създаде връзки с голяма част от европейските държавни и правителствени ръководители, членове на тази формация, като германската канцлерка Ангела Меркел. Някои обаче критикуват липсата на харизма и красноречие у този човек с деликатна външност, скромен ръст и леко олисяла глава. \n\tПротивниците му го упрекват също, че никога не е бил на висока длъжност в страната си, докато всички досегашни председатели на Европейската комисия са били министър-председатели или министри. Той е. Манфред Вебер е. Убеден европеец, Вебер, който е по-скоро усмихнат по природа и изслушва събеседниците си, все пак вярва в шансовете си и иска да се бори за ЕС, който да не е само проект на елитите и бюрократите.  \n\tТой знае, че ще му е трудно с популистите, които започнаха да заплашват единството на ЕС, както го показа случая с унгарския министър-председател Виктор Орбан, обвинен в погазване на ценностите на ЕС, по-специално независимостта съдебната власт, свободата на изразяване и правата на мигрантите. \n\tПрез септември Вебер гласува в подкрепа на извънредна процедура, започната от евродепутатите за осъждане на \"системната\" заплаха, надвиснала над ценностите на ЕС в Унгария. Той обаче не даде никакви указания как да гласуват евродепутатите от ЕНП, разделени по отношение на приемането на тази процедура, заради вътрешното напрежение, предизвикано от политиката на Виктор Орбан. \n\tПреди всичко, Вебер не иска засега да изключва от ЕНП партията на Орбан ФИДЕС. Макар да е работил 16 години в Европейския парламент в Брюксел и Страсбург, той показва силната си привързаност към родната Бавария, много богат регион, където има както селско стопанство, така и промишленост и чийто жителите са известни в Германия като най-големи традиционалисти и консерватори. На 16-годишна възраст Вебер се присъединява към ХСС, баварската сестринска партия на ХДС на Меркел, но се смята за умерен в тази формация, която е за по-твърда линия към имиграцията в сравнение с германската лидерка. \n\tПодобно на мнозина жители на Бавария, откъдето е и предишният папа Бенедикт XVI, Манфред Вебер показва вярата си на практикуващ католик. Църковен хорист като дете, той ходи на литургия всяка неделя и остава много ангажиран с църквата. \n\tДори да работи в Брюксел, основното му жилище остава във Вилденберг, село с 1300 жители между Мюнхен и Регенсбург, където е израснал. Женен е, но няма деца. Манфред Вебер - защитник на българското членство в Шенген и противник на \"Северен поток 2\" Преди да се посвети изцяло на политиката, в самото начало на професионалния си живот, този инженер по образование беше съосновател заедно със свои съдружници на две малки фирми - едната специализирана в техника за опазване на околната среда, а другата - в доболничната помощ. \n\tПрез свободното си време той практикува джогинг и продължава да свири на китара, след като 20 години е бил активен в рок група \"Пийнътс\", която свирела най-вече на сватби и панаири в Бавария. \n\tНо човекът, който има амбицията да наследи Жан-Клод Юнкер начело на Европейската комисия, слабо владее чужди езици. За разлика от люксембургеца Юнкер, който лекота преминава от френски на немски, после на английски - без да забравя люксембургския, Манфред Вебер говори само на немски и английски. Това може да се окаже недостатък, макар той да изтъква, че говори също... баварски, пише БТА. Манфред Вебер - защитник на българското членство в Шенген и противник на \"Северен поток 2\"", "date": "2018.11.10", "title": "Кой е Вебер - шпиценкандидатът на ЕНП"}
{"url": "http://clubz.bg/75647-v_kitaj_raboti_tv_vodesht_s_izkustven_intelekt", "text": "В Китай се появи телевизионен водещ с изкуствен интелект.  Първият в света водещ с изкуствен интелект (artificial intelligence, AI) направи своя \"дебют\" на петата Световна интернет конференция в провинция Джъдзян в източната част на Китай. Китай напредва с изкуствения интелект. Защо това е притеснително Новият модел водещ, базиран на най-новата AI-технология, има мъжки имидж с глас, изражения на лицето и действия на истински човек. \"Той\" научава думи от самите видео предавания и може да чете текстове естествено като професионален телевизионен говорител на новини. Водещият с изкуствен интелект е съвместна разработка на агенция \"Синхуа\", официалната държавна медия на Китай и китайската компания за разработване на двигатели Sogou.com. Изкуствен интелект отсъди: Най-красиви са светлокожите   Според агенция \"Синхуа\" \"той\" е станал част от екипа и може да работи 24 часа в денонощието в официалния си уебсайт и в различни социални медийни платформи, намалявайки производствените разходи за новини и подобрявайки ефективността. Освен това със сигурност няма да иска отпуск, няма да излиза в болнични или да иска повишения на заплатата. И ще прави каквото му кажат - абсолютна мечта за шефа. Новите технологии навлизат бързо в журналистиката. Трета година най-старата информационна агенция в света - Associated Press (АР), използва роботи за някои от материалите си, основно за финансова информация. Изкуственият интелект почти не допуска грешки. Отчетите на компаниите, движението на борсовите индекси и цените на акциите са досадни за журналистите - и освен това изискват изключителна точност и бързина. Затова и от АР са се обърнали към компанията Automated Insights и платформата Wordsmith за автоматично генериране на съдържание, която работи с предварително готови шаблони, където се попълва финансовата информация. Освен това има и архив с описание на всяко дружество. И други големи американски и британски медии използват подобни технологии - за експресно съобщаване на земетресения, новини по време на живи предавания или спортни новини. Изкуствен интелект отсъди: Най-красиви са светлокожите  ", "date": "2018.11.10", "title": "В Китай \"работи\" тв водещ с изкуствен интелект"}
{"url": "http://clubz.bg/75668-za_ds_ti_noemvri_%E2%80%93_sedem_klyuchovi_glasuvaniq_na_gerb_s_bsp", "text": "На 29-ата годишнина от падането на комунистическия режим на 10 ноември 1989 г. бившият депутат от десницата Мартин Димитров е преброил по кои важни теми управляващите от ГЕРБ и опозицията им от БСП са гласували заедно и консенсусно.  Димитров си играе и с произнасянето на датата \"десети\" и това на абревиатурата на тоталитарната \"Държавна сигурнос\" - ДС. Ето и пълния му списък с \"консенсусния вот\" на ГЕРБ и социалистите - \"ключови гласувания на ГЕРБ с БСП\":", "date": "2018.11.10", "title": "За ДС-ти ноември – седем ключови гласувания на ГЕРБ с БСП"}
{"url": "http://clubz.bg/75665-rim_haos_dupki_losh_transport_zanemareni_parkove", "text": "Преди две години популисткото Движение \"Пет звезди\" обеща да отърве италианската столица от корупцията и лошото администриране. Нещата сега едва ли изглеждат по-добре, но дали вината е на кмета Вирджиния Раджи? Едно предстоящо съдебно решение и един референдум могат да решат съдбата й, коментира ДПА.  \n\tСлед упадъка на Римската империя градът никога не е бил образец за добро управление. Но през последните години италианската столица, според мнозина нейни жители, е изпаднала в пълен хаос. Средният римлянин  , пише в поместен наскоро текст във влиятелния граждански блог \"Roma fa schifo\" (Рим е гаден).  Само през последните няколко месеца двайсетина градски автобуса бяха унищожени от пожари, дървета се стоварваха върху коли и сгради по време на бурите, ескалатор в метрото пропадна и нарани над 20 човека, а по улиците в жилищните квартали зейнаха кратери с дълбочина един метър. Освен това градът стана ловно поле за дивите животни, привлечени от несъбрания боклук. Сред тях са гигантските чайки, които обичат да отмъкват сандвичите на туристите, и диви прасета, виждани да бродят нощем по улиците.  И всичко това става пред очите на кмета Вирджиния Раджи от антисистемното Движение \"Пет звезди\". Избрана с голямо мнозинство през 2015 г. с платформа за \"чиста политика\" след големи корупционни скандали, дискредитирали политиците от преди управлявалите партии, самата Раджи след това бе замесена в подобен скандал по дело за предполагаема шуробаджанащина. В събота съдът трябва да реши дали Раджи е излъгала в показанията си, че нейният бивш началник на персонала Рафаеле Мара не е повлиял върху решението й да назначи брат му Ренато на висок пост в градския съвет. Ако бъде призната за виновна, Раджи ще трябва да подаде оставка, най-малкото по силата на етичния кодекс на Движение \"Пет звезди\". Но има предположения, че Раджи може да реши да упорства, за да избегне предсрочни избори, в които нейната партия вероятно ще претърпи поражение. На 2 ноември Раджи каза по тв канал \"La7\", че е \"много спокойна\" относно предстоящата присъда; тя съобщи, че \"много\" римляни й казват да продължи и изключи възможността за предсрочни избори. \"Междувременно продължаваме да работим\", каза тя. \n\tНе всички са въодушевени от перспективите.  На 27 октомври хора се събраха пред кметството на изградения по проект на Микеланджело площад \"Кампидолио\" и издигаха транспаранти с лозунги като \"Великото сметище\" - намек за заглавието на филма \"Великата красота\", носител на \"Оскар\" за 2014 година. Раджи заклейми протестиращите като самозабравили се левичари или \"псевдо интелектуалци, които никога в живота си не са се качвали в автобус\" и каза, че е прекарала последните две години \"давайки всичко от себе си, ден и нощ, за да опита да оправи един опустошен град\".  \n\tТя е изправена пред още по-трудни задачи.  \n\tСамо като пример - потребителското сдружение \"Кодаконс\" установи през юни, че по улиците на Рим има 60 хиляди дупки и че градската компания за обществен транспорт ATAC [букви -латински] е в процедура за фалит след като е натрупала дългове за близо 1,3 милиарда евро. В неделя, ден след като бъде произнесена присъдата срещу Раджи, римляните са призовани да гласуват в референдум, който също може да бъде заплаха за кмета. Става въпрос за либерализацията за превозите с автобус и метро за сметка на монопола на ATAC. Кметът е против референдума, защото иска да остави обществените услуги в публични ръце, а поддръжниците на референдума твърдят, че външни играчи може да съумеят да подобрят ужасните услуги на ATAC.  \n\tОчаква се референдумът да се провали поради слабо участие, но въпреки това натискът върху Раджи няма да спадне.  \n\tНаскоро тя бе атакувана от вътрешния министър и крайнодесен лидер Матео Салвини, чиято партия \"Лига\" оглавява националното правителство в коалиция с \"Пет звезди\". Той се хвана за станалото изнасилване и убийство на младо момиче в центъра на Рим, за да осъди \"черните дупки\" в сигурността на града. Ходът му беше възприет като кампания срещу действащия кмет. Преди две седмици министърът на държавната администрация Джулия Бонджорно, съюзничка на Салвини, каза пред вестник \"Стампа\": Спечелването на римското кметство ще укрепи позициите на Салвини на най-популярен политик в Италия. Но според блогъра от \"Рим е гаден\" Масимилиано Тонели една поредна промяна в ръководството няма да излекува Вечния град. Необходима е, твърди той, промяна в манталитета на обикновените римляни. Той ги дамгосва като \"невежа\" тълпа, която негодува срещу проблемите на своя град, но се противопоставя на решенията за решаването им. Например всеки се оплаква от несъбрания боклук, но е против изграждането на нови инсталации за обработка на отпадъци. Според Тонели такъв подход \"блокира всеки прогрес, голям или малък\", пише БТА.", "date": "2018.11.10", "title": "Рим - хаос, дупки, лош транспорт, занемарени паркове"}
