{"url": "http://clubz.bg/70021-ek_podozira_sabotaj_za_jelezopytni_proekti_v_bylgariq", "text": "Европейската комисия има съмнения за нарочни саботажи на обществени поръчки за железопътна модернизация с цел пари по оперативната програма \"Транспорт и транспортна инфраструктура\" да се пренасочан към пътна инфраструктура и други проекти. Това е заявил представителят на Комисията Аурелио Сесилио на заседание на Комитета по наблюдение на оперативната програма \"Транспорт\", твърдят в нарочна позиция от \"Демократична България\". От обединението са приложили и част от   от проведеното заседание. И предупреждават, че има риск България да загуби финансиране от 1 млрд. лева от оперативната програма. Според политическото извънпарламентарно обединение от проведено заседание на Комитета по наблюдение на Оперативна програма \"Транспорт\" става ясно, че  По същество това поставя под риск изпълнението на цялата Оперативна програма \"Транспорт\" в текущия програмен период, предупреждават от извънпарламентарната опозиция. Според тях представителят на ЕС Сесилио е бил категоричен, че ЕК няма да допусне цитираното пренасочване на средствата за железопътния проект към друго перо и  Представителят на ЕК нарича обжалването на търгове в сектора \"национален спорт\" и дава да се разбере, че комисията одобрява промените в Закона за обществените поръчки, с които бе ограничен кръгът от лица, които могат да оспорят обществени поръчки. Въведе се изрично изискване жалбоподателят да докаже пряк интерес в съответния търг, с чиито условия не е съгласен.  ГЕРБ спира \"саботажа\" на търгове, съд ще грози недобросъвестните Според \"Демократична България\"  националния и европейски интерес е страната ни приоритетно да развива основната европейска TEN-T мрежа, част от която е направлението Видин – София – Кулата като най-пряк път между големите контейнерни пристанища на Егейско море и Централна и Западна Европа.   се казва в позицията им. Изброени са и фактите, поради които проектът „Видин – Медковец“ е от ключово значение за страната ни: Във връзка с реалния риск България да изгуби сериозни средства по оперативна програма \"Транспорт\", „Демократична България“ настоява за следното:", "date": "2018.07.03", "title": "ЕК подозира саботаж за железопътни проекти в България"}
{"url": "http://clubz.bg/70015-karakachanov_gubi_populqrnost_valeri_simenov_pecheli_rejting", "text": "Томислав Дончев, Лиляна Павлова и Екатерина Захариева - така изглежда топ 3 на министрите с най-висок рейтинг.  Това сочат данните на \"Алфа рисърч\" от последното национално представително изследване, проведено между 17 и 25 юни, сред 1017 пълнолетни българи. Първите двама са обичайно присъствие, промяната е, че през юни външната министърка Захариева измества от третата позиция вицепремиера Красимир Каракачанов, който преди се радваше на сравнително високо одобрение. Лидерът на ВМРО и военен министър губи особено заради реакциите си след трагичния инцидент край Пловдив, при който след катастрофа с хеликоптер загинаха двама военни пилоти. От втора през март Каракачанов сега отстъпва чак на пета позиция. Пада одобрението, но расте и неодобрението към него.  Павлова и Захариева печелят от засиленото си медийно присъствие около европредседателството на България и свързаните с това външнополитически инициативи, както и срещата на върха за Западните Балкани. Военен хеликоптер се разби до Пловдив. Двама пилоти загинаха Каракачанов губи рейтинг, но неговият коалиционен партньор и вицепремиер Валери Симеонов е в обратната позииция - през юни е по-харесван. Симеонов напуска предпоследното място. През март той е харесван едва от 5,8 на сто от хората, през юни - от 11 на сто. Неодобрението към работата му пада - от 23 на сто на 17,5 на сто. Въпреки често противоречивите си инициативи и изказвания, Симеонов явно печели нови почитатели - и с предложението си за ограничаване на рекламата на лотариите, както и с битките си срещу проблемното строителство по морето. От друга страна доста активният вицепремиер се записа и с идея за либерализация на режима на пушене по заведенията, както и с будещи гнева на природозащитниците активности. Битката между Николина Ангелкова и вицепремиера Валери Симеонов на полето на рейтингите този месец обаче завършва в полза на министърката на туризма, която е две позиции над лидера на НФСБ. Законът за хазарта на Симеонов - удавен в евродирективите Има и друга промяна в оценките на министрите, резултат от актуални събития. Обществото най-накрая разбра кой е Бисер Петков. Социалният министър подаде оставка, но след реакции в негова подкрепа от майките на деца с увреждания, както и на синдикатите той беше върнат на поста си - с поръчение от премиера Бойко Борисов да се оправи с палатките пред парламента. В резултат на обществения шум одобрението към дейността на Бисер Петков нарасна. Борисов от Турция: Бисер Петков остава социален министър Другото раздвижване в рейтинга на член на Министерския съвет през юни спрямо март е с негативен знак. Сериозен спад е налице при вътрешния министър Валентин Радев, въпреки че проучването е провеждано на терен преди вота на недоверие. Радев губи не само от серията бягства на затворници, но и от своите изпълнени с колорит коментари. Така той например определи един от избягалите, който скочи от втори етаж, като \"смело момче, да е жив и здрав\". След залавянето на затворника: \"Така действа системата...\"   Законът за хазарта на Симеонов - удавен в евродирективите Борисов от Турция: Бисер Петков остава социален министър След залавянето на затворника: \"Така действа системата...\"", "date": "2018.07.03", "title": "Каракачанов губи популярност, Валери Сименов - печели (РЕЙТИНГ)"}
{"url": "http://clubz.bg/70022-gol_s_rikoshet_prati_shveciq_sred_naj_dobrite_osem_snimki", "text": "Швеция е поредният четвъртфиналист на Световното след победа над Швейцария с 1:0 в Санкт Петербург в най-скучния осминафинал. Програма на елиминациите на Световното Емил Форсберг реализира единствения гол в 66-ата минута, като при удара му от границата на наказателното поле топката рикошира в крака на Аканджи и влезе в мрежата. Личеше, че който вкара първи гол, ще спечели. Все пак скандинавците играха по-добре, имаха повече и по-опасни атаки. Най-важното - по-ясна идея как да спечелят според футболната си философия. В 90-ата минута (+2) съдията Дамир Скомина първоначално отсъди дузпа за Швеция и даде червен картон на Михаел Ланг, който избута откъсналия се Мартин Олсон. Беше информиран явно от \"видеостаичката\" в Москва, че нарушението е извършено пред пеналта. Така използва VAR и отмени решението си за дузпата, но изгонването на Ланг логично остана. Англичаните - в жълто море на Червения площад В Санкт Петербург два от оставилите добри впечатления отбори в първата фаза заложиха на предпазливост и водиха битка, подчинена на тактическо надлъгване и физически единоборства. Швейцария повече играеше с топката, ала не правеше нищо опасно с нея, докато Швеция изчакваше и действаше с типичния си директен стил. В 28-ата минута Маркус Берг направи поредния си пропуск на Мондиала - той стреля отблизо, а Ян Зомер изби.  В 41-ата и Екдал можеше да открие за \"Тре крунур\", но шутира в аут. Това бяха най-чистите възможности преди почивката. Швеция продължи да бъде по-организираният тим и след антракта. Така падна голът в 66-ата. На контраатаки \"жълто-сините\" имаха добри ситуации. Швейцария застраши шведската врата (пред нея тимът на треньора Яне Андерсон изгради истинска стена, в която се разбиваха акциите на \"часовникарите\") чрез Емболо и Сеферович, но само толкова. Скандинавците са на четвъртфинал за първи път от 1994 г., когато бяха полуфиналисти в САЩ. Любопитно е, че два от осемте отбора в топ 8 излязоха от \"българската група\" на квалификациите - Франция и Швеция. Англичаните - в жълто море на Червения площад", "date": "2018.07.03", "title": "Гол с рикошет прати Швеция сред най-добрите осем (СНИМКИ)"}
{"url": "http://clubz.bg/70003-da_go_kajem_konkretno_bylgariq_e_problem_za_es_neuspeshen_primer", "text": "Радвам се, че въпросът ми от сутринта след края на европредседателството за конструктивна и рационална оценка на резултатите и ефектите от тези шест месеца провокира нарочен отговор от Веселин Желев, и компетентна дискусия под самия пост. Това беше идеята и благодаря за този задълбочен отговор.  Made in Bulgaria Личното ми мнение и извод - има голяма разлика между крайното впечатление за свършеното от публичните лица на председателството (най-вече техните логични усилия да комуникират всичко пред средния български избирател) и свършената ценна, но слабо комуникирана дейност на чисто експертно ниво. За последното смятам, че е важно да бъде оценено и ще оставя да прочетете повече в статията и коментарите, където това е обяснено по точки и области.  В българските дискусии за европредседателството обаче има един хроничен дефект - те се фокусират само върху шестте месеца и не разглеждат въпроса от чисто европейска перспектива. Тя е доста по-различна - от гледна точка на ЕС и особено на “стара Европа” (разбирай основните нетни донори) България продължава да е най-проблемният нов член на ЕС, чиито задълбочаващи се трудности, основно в областта на върховенството на закона цели 11 години след приемането, са поставили трайна бариера пред бъдещото разширяване на съюза. За да съм конкретен и аз - нямам и най-малкото съмнение, че Албания, Македония и Босна и Херцеговина могат да излъчат, обучат и пратят при нужда в Брюксел 100, 1000 или 5000 добри експерти в областта на европейските политики и законодателство, които да вършат работа на европейско ниво, да разберат проблемите и процесите и когато се налага - да председателстват комисии, работни групи и конференции по начин, който да води до конкретни резултати чрез завършване на започнали процеси и процедури. Голямият въпрос е как ще станат изобщо членове след големия нерешен проблем на ЕС как ще промени начина на приемане на нови членове и ще подобри последващия мониторинг след неуспешния опит с България (и Румъния, но все по-малко втората) с нейното загубено десетилетие на безрезултатен мониторинг за върховенство на закона и липсата на резултати в борбата с корупцията. И да го кажем съвсем конкретно - България е проблем за ЕС. Неуспешен пример. Обица на ухото. Научен урок, ако щете.  Последното беше тема, която липсваше по време на европейското българско председателство. Както липсваше темата за създаване на европейска прокуратура, за ефективен контрол над еврофондовете, за правителствената намеса на медийния пазар (отново с европейски пари) и отново за огромния проблем с медийната свобода. България има много други идващи проблеми по европейска линия - този за данъчната конкуренция вътре в ЕС например. Аз не. България има хроничен и повтарящ се проблем с конкуренцията на европейските търговски вериги, които постоянно се оказват замесени във вътрешни политически дискусии. Имаше ли някакво българско приоритизиране и действия по въпроса през шестте месеца? Не. Половината концесионни договори за добив на подземни богатства са с европейски компании. Да питам ли за някакви действия тук, при всички местни и национални спорове, протести и нерешени проблеми?  Всичко направено, разбира се е далеч от провал, но и недостатъчно за промяна на общото цялостно впечатление за България, което прилича на това на слаб ученик по основните предмети в училище, стараещ се силно в часовете по спорт и трудово обучение и - за да бъде все пак аналогията по-честна - и някои от новите учебни предмети, за които не е фатално да си изпуснал първите десет години. Това, че ученикът може да извади веднъж на десет години екип, който да му помогне за организацията на училищното празненство, няма с какво да му помогне на матурата, нали?", "date": "2018.07.03", "title": "Да го кажем конкретно - България е проблем за ЕС. Неуспешен пример"}
{"url": "http://clubz.bg/70012-takova_chudo_nqma_v_evropa", "text": "Няколко важни момента в облагането на бездимните изделия: iQOS - по-малко вредни ли са за нас и околните? Текущата акцизна рамка е добра и отговаря на практиките в Европа – И.П.И участваше в нейното приемане преди точно една година. Тогава представихме  пред бюджетната комисия в парламента, което в огромната си част беше прието от депутатите. Днес предложението, без аргументи, е акцизната рамка да се обърне надолу с главата. Данъчната основа трябва да е върху количество тютюн, тъй като бездимните изделия са много различни по своя характер (някои са на късове, други са на капсули/тубички). На родния пазар тепърва ще навлизат различни продукти освен познатия вече iQOS. Това обуславя да се облага количеството тютюн в изделието, а не късовете. Такава е практиката в Европа (в т.ч. съседните Румъния, Гърция и Сърбия), така предложихме да е у нас и това беше прието преди година. ГЕРБ vs IQOS - акцизът за \"нагреваемите\" цигари да е като за обикновените Акцизната ставка трябва е чувствително по-ниска спрямо цигарите – бездимните изделия съдържат тютюн (за разлика от електронните цигари), но липсата на горене обуславя по-ниския здравен риск и съответно по-ниската акцизна ставка. В цяла Европа е нормално разликата между акцизната тежест върху цигара и бездимно изделие да е 3-4 пъти. Така например, отношението между акцизната тежест върху кутия цигари и кутия нагреваеми изделия (хийтс) е 3,8 към 1 в Румъния, 2,9 към 1 в Гърция, 8,2 към 1 в Сърбия. В България сега е 3,8 към 1, а предложението е то да стане 1 към 1 - такова чудо в Европа няма.  \"Те всички са комунисти\" Новото предложение на практика цели пълно ограничаване на навлизането на новите изделия на родния пазар. С новия акциз преминаването към бездимни изделия ще означава сериозно покачване на разходите за пушачите спрямо алтернативата – класическите цигари, което в местните условия би било непреодолима пречка. Разбира се тези, които вече имат устройството, ще си търсят евтини хийтс от Сърбия (тъй като разликата в цената би била двойна) и потенциално от Украйна (разликата в цената ще е 4-5 пъти). Менда Стоянова била лобист. За бюджета     ГЕРБ vs IQOS - акцизът за \"нагреваемите\" цигари да е като за обикновените \"Те всички са комунисти\" Менда Стоянова била лобист. За бюджета", "date": "2018.07.03", "title": "Такова чудо няма в Европа!"}
{"url": "http://clubz.bg/70013-joahim_lov_ostava_trenor_na_germaniq", "text": "Йоахим Льов остава начело на националния отбор на Германия, независимо от провала на Световното в Русия, съобщи футболният съюз на страната. Германия не бърза с решението за Йоахим Льов Йоахим Льов: Дали оставам? Утре ще говорим Льов е изразил желание да продължи да води \"маншафта\" и да обнови тима. Преди Мондиала той подписа нов договор до 2022 г., когато е Мондиалът в Катар. За решението на Льов са му повлияли хора от ръководството на ГФС, които са го подкрепили след злополучния мач с Южна Корея (0:2), коствал отпадането на 4-кратните световни първенци.  Auf Wiedersehen! Германия сдаде световната титла (СНИМКИ) Сега треньорът е изпълнен с ентусиазъм и в настоящия момент не планира да напуска отбора, добавя ГФС.  Германия завърши на четвърто място в групата си, в която бяха още Мексико, Швеция и Южна Корея и за първи път в историята не успя да прескочи груповата фаза на Мондиал. Йоахим Льов: Дали оставам? Утре ще говорим  Auf Wiedersehen! Германия сдаде световната титла (СНИМКИ)", "date": "2018.07.03", "title": "Йоахим Льов остава треньор на Германия"}
{"url": "http://clubz.bg/70014-bylgarski_syd_pripozna_braka_na_ednopolova_dvojka", "text": "Съпружеска хомосексуална двойка има право на пребиваване в България, ако единият в двойката е гражданин на ЕС, отсъди Административният съд в София. Става дума за Кристина и Мариама, двойка от Австралия и Франци, сключили брак на 1 юни 2016 г. във Франция. Там еднополовите бракове са легални от 2013 г. насам. Ще признае ли България еднополов брак, сключен в чужбина? Мариама, като гражданка на ЕС, има право да пребивава навсякъде в Съюза. Кристина получава позволение за пребиваване на основание Директива 2004/38/EC относно правото на свободно движение и пребиваване в Европейския съюз, тъй като макар да не е европейска гражданка, е съпруга на такава. През 2017 г. обаче дирекция \"Миграция\" на родното МВР й отказва правото на пребиваване, тъй като еднополовите бракове не са позволени според българската Конституция. Българският съд обаче реши, че според правото на ЕС не е позволено на държава-членка да откаже на гражданин на трета страна, встъпил в брак с гражданин на Съюза, право на пребиваване на територията на тази държава-членка по съображението, че нейното право не предвижда брака между лица от един и същ пол.  Еднополовите съпрузи със същите права на пребиваване навсякъде в ЕС като хетеросексуалните Подобно дело имаше наскоро и в Румъния, отбелязва адвокатката на френско-австралийската двойка Деница Любенова - случаят \"Коман\". То стигна до Европейския съд, който реши, че ържавите-членки „не могат да възпрепятстват свободата на пребиваване на гражданин на ЕС с отказ да се предостави на еднополовия му партньор, гражданин на страна, която не е член на ЕС, производното право на пребиваване на тяхната територия“. Еднополовите съпрузи със същите права на пребиваване навсякъде в ЕС като хетеросексуалните", "date": "2018.07.03", "title": "Български съд припозна брака на еднополова двойка"}
{"url": "http://clubz.bg/70006-rumen_radev_bylgariq_zatvyrdi_polojenieto_si_na_naj_periferna_za_es", "text": "Критики заради пропуснати теми и употреба от управляващите на европейското председателство за вътрешнополитически пиар. Признание за темата за Западните Балкани и придвиждането й в дневния ред на Европа, но и предупреждение, че непоставянето на темата за бъдещето на ЕС начело в този дневен ред. Вместо това има състезание на ротационните европредседатели за брой затворени досиета може да доведе до закриване на самия ЕС. \"Алфа рисърч\": Радев по-харесван от Борисов, но губи 5% доверие  За това говори президентът Румен Радев на конференция, озаглавена \"Българското председателство на Съвета на ЕС - време за равносметка\".  С тези думи завърши изказването на държавния глава - като обобшщение на казаното преди това в изложението му. Според него външната политика не може да бъде легитимация за бездействие по отношение на критично важни за българското общество теми. \" каза още Радев. По думите му в историята ще остане това, което се е случило с ЕС по време на председателството. Радев казва, че не иска да се впуска нито в критика, нито във хвалебствия. Той постави въпроса дали поставените от България приоритети са били значими в регионален и национален план и дари страната ни е реагирала адекватно на важни събития по време на това председателство. И призова да се  Според Румен Радев по време на европейско председателство на България са се случили критични за Европейския съюз събития и са налице са центробежни сили в Съюза, които поставят под въпрос досегашната му архитектура. А според някои - и съществуването му. Президентът смята, че приоритетът \"Западни Балкани\" безспорно е важен, но с времето е бил задминат критично важния проблем за обединена Европа, нейното единство, солидарност и бъдеще. Затова днес Европа говори за миграцията, която поставя на изпитание ценностите и бъдещето на Съюза. И продължи: Според Румен Радев за Румъния приоритет на европредседателство ще е бъдещето на Европейския съюз, а за съжаление  . Президентът отправи критика и заради това, че Дунавската стратегия не е намерила подобаващо място.  каза държавният глава.  Страната ни не е потърсила отговори по време на председателството си и за сигурността на Европа, особено на фона на отношенията със САЩ, каза още Румен Радев: Той критикува и начина, по който България не е защитила интереса си по отношение на договорките между Македония и ЕС в контекста на отношенията Македония - Гърция. Според Радев е проблем и безкритичното приемане на името Северна Македония за съседната ни страна.  Според президента въпреки че наред със Западните Балкани, друго постижение е това, че нашата администрация придоби познания в механизмите на функциониране на ЕС и на вземане на решения, от това България не е станала   ", "date": "2018.07.03", "title": "Румен Радев: България затвърди положението си на най-периферна за ЕС"}
{"url": "http://clubz.bg/70001-sydyt_vyrna_lili_marinkova_kato_direktor_na_programa_horizont", "text": "Две години след като новоизбраният генерален директор на БНР Александър Велев уволни шефката на програма \"Хоризонт\" Лили Маринкова, съдът я възстанови на работа. Това става ясно от решението на Върховния касационен съд (ВКС), публикувано вчера. Освен възстановяването на работа, националното радио трябва да заплати на Маринкова обезщетение в размер на малко над 15 500 лева, както и 600 лева разноски по делото и близо 600 лева държавни такси.  ВКС се позовава на чл. 344 от Кодекса на труда, според който \"работникът или служителят има право да оспорва законността на уволнението пред работодателя или пред съда и да иска възстановяване на работа\". Маринкова бе уволнена през юни 2016 г., малко след като Велев оглави БНР. с мотива, че е навършила пенсионна възраст, въпреки че не й достигаха две години трудов стаж. Уволнението бе мотивирано с чл. 328 от КТ - \"поради сключването на договор за управление на предприятието\".  Веднага след уволнението журналисти, преподаватели, медийни експерти настояха Маринкова да бъде върната в ефир.   Лили Маринкова: Познавам почерка на управляващите Тогава Лили Маринкова разказа пред Клуб Z: Маринкова е работила в БНТ и Канал 3. Носителка е на наградите \"Репортер на годината\", \"Сирак Скитник\" и на голямата награда на Българската медийна коалиция за цялостен принос към независимостта на медиите и утвърждаването на принципите на гражданското общество. Водеше предаванията \"Разговор с Вас\", \"Хоризонт преди всички\" и \"Неделя 150\". Лили Маринкова оглави програма \"Хоризонт\" Директор на \"Хоризонт\" стана през април 2015-а. Дали ще води пак предавания - зависело от генералния директор. Лили Маринкова оглави програма \"Хоризонт\"", "date": "2018.07.03", "title": "Съдът върна Лили Маринкова като директор на програма \"Хоризонт\""}
{"url": "http://clubz.bg/70008-docent_ot_plovdiv_ubit_ot_vbesen_myj_na_vechna_studentka", "text": "Невзети изпити и сексуален тормоз са в основата на убийството в Пловдив на 70-годишния   от Аграрния институт. 42-годишен мъж е задържан и се разследва за престъплението, съобщава бТВ. Мотивът за нападението, според предварителното разследване, е отношението на преподавателя към съпругата на задържания.  като твърди, че Нейков искал от нея сексуални услуги. Студентката, чийто съпруг е задържан, е искала да завърши образованието си, започнато още през далечната 2005 г., съобщиха от Окръжна прокуратура Пловдив. Тя и убитият преподавател са имали връзка още тогава, но междувременно младата жена прекъсва и се омъжва. Сега поискала да поднови образованието си и се свързала с доц. Стефан Нейков, за да й помогне. Той обаче започнал да я изнудва за секс, твърди в показанията си задържаният мъж. Това довело до  Именно там се стига до фаталния край. Извършителят твърди, че не искал да убива жертвата, а единствено да я сплаши. След това с лек автомобил транспортира убития до района на Военна болница. Нейков е открит снощи след 22 ч в безпомощно състояние именно до Военната болница. Още първоначално бе съобщено, че побоят е нанесен другаде. Предстои тройна съдебно медицинска експертиза, но предварителните данни от аутопсията показват, че Стефан Нейков има няколко счупени ребра и други тежки травми. Той е намерен умиращ буквално до колата му - скромен \"Фолксваген Поло\". Предстои повдигане на обвинение за предумишлено убийство. Дълги години доц. Стефан Нейков е работил в Института по растително генетични ресурси в Садово, специалност \"Зеленчуци\", където се е и пенсионирал, съобщава \"Дарик\". Бил е преподавател и в Аграрния университет в Пловдив.", "date": "2018.07.03", "title": "Доцент от Пловдив убит от вбесен мъж на \"вечна\" студентка"}
{"url": "http://clubz.bg/70019-anglichanite_v_jylto_more_na_cherveniq_ploshtad", "text": "Ако зависеше от феновете, тяхната численост и темперамент, Колумбия вече щеше да води убедително на Англия още преди началото на последния осминафинал на Световното. Двубоят е от 21 часа на стадион \"Откритие арена\" (\"Спартак\") в Москва.  Латиноамериканците ще се чувстват почти като у дома си. Както и в срещите от групата. Според пресата в Богота в Русия за Мондиала има около 50 хиляди запалянковци. Към 35 000 от тях ще са на трибуните на арената, чийто капацитет е 45 360 места, а на Мондиала се допускат максимум 44 190. Насреща им ще има около 6000 англичани, пише в. \"Дейли Мейл\". Програма на елиминациите на Световното Часове преди двубоя един от пратениците на изданието в Русия прави репортаж за атмосферата в столицата. Огромна част от феновете прекарва времето си до всеки двубой на Червения площад, където има фензона, може да се играе футбол на малко игрище и да се правят ред други неща. Британците се губят в жълто море, информира репортерът Адам Шерголд. И едните, и другите са много дружелюбни, поне засега. Пият заедно бира, снимат се, разменят фенски атрибути, общуват (тези, които могат)... Англия има най-малката фенска маса на Световно от десетилетия. По ред причини, включително и политически, покрай влошените отношения между двете страни заради случая \"Скрипал\". Също така в месеците преди първенството ентусиазмът към \"Трите лъва\" не беше особено голям. Така за първи път от доста време островитяните заминаха с \"малка  кошница\". След първия мач на Англия - в Русия всичко е спокойно (СНИМКИ) След прескачането на групата интересът се засили, но вече няма билети или се продават \"на черно\" на цени, които са в пъти по-високи. \"Борсаджии\" предлагат пропуски за минимум 685 паунда \"парчето\". Номиналната цена на евтините се равнява на 83 лири, а чрез сайт, който се занимава с прекупуване, могат да се намерят за 360. Има скъпи билети за хубави места на стойност 513 (177 паунда оригинална цена). В последните дни доста англичани заминаха за Русия - повечето от тях са без право на вход на стадионите. Разчитат да се сдобият с билети на място. След първия мач на Англия - в Русия всичко е спокойно (СНИМКИ)", "date": "2018.07.03", "title": "Англичаните - в жълто море на Червения площад"}
{"url": "http://clubz.bg/70010-69_na_sto_se_pritesnqvat_ot_riskovete_ot_aec_belene", "text": "Темата „Белене“ продължава да разделя българското общество. 30% са на мнение, че атомната централа задължително трябва да бъде построена, но за мнозинството икономическият фактор е решаващ – според 59% проектът си струва да се реализира само, ако е икономически изгоден. \"Борисов 3\" отмени решението на \"Борисов 1\" за спиране на АЕЦ \"Белене\"  Аналогична е ситуацията и по отношение на евентуални рискове, свързани със строежа на централата. 30 на сто са спокойни, но много по-внушително мнозинство от 69 на сто имт различни опасения. Парламентът извади АЕЦ \"Белене\" от гьола   Сред тях най-съществени са рисковете от аварии и екологично замърсяване (46%). Следват финансово икономическите (29%), геополитическите (23%), вътрешно-политическите (20%). По-младите хора, гледащи на проекта през призмата на по-дълъг житейски хоризонт, както и тези с по-високо образование,  са  много по-склонни да отчитат нивата на риск и да се въздържат от подкрепа за проекта, отчитат от \"Алфа рисърч\". Парламентът извади АЕЦ \"Белене\" от гьола", "date": "2018.07.03", "title": "69 на сто се притесняват от рисковете от АЕЦ \"Белене\""}
{"url": "http://clubz.bg/70011-izsledovatel_na_stalinizma_obvinen_v_iznasilvane_na_dyshterq_si", "text": "Следствените органи обвиниха руския историк и правозащитник Юрий Дмитриев в сексуално насилие над осиновената си дъщеря, предаде Нюз.Ру. Дмитриев (61 г.) е шеф на филиала на Общество \"Мемориал\" в руската автономна република Карелия. Организацията документира кървавите сталински репресии. Правозащитникът е обвинен за \"насилствени действия от сексуален характер към лице, ненавършило 14-годишна възраст\". Такова обвинение може да доведе до 20 години затвор. Изследовател на сталинските репресии стана вече и педофил Според следствието Дмитриев извършвал приписваните му действия в периода 2012-2016 г. Момиченцето се казва Наташа и в момента е на 13 години. Историкът е преследван, защото първото дело срещу него се провали, убеден е неговият адвокат Виктор Ануфриев. Следващото дело зепочва през август. Защитникът е убеден, че и то ще се провали. Ануфриев неведнъж е изтъквал, че клиентът му е преследван единствено за това, че е посмял да проучва престъпленията на сталинизма. Юрий Дмитриев бе арестуван на 13 декември 2016 г. Това стана малко, след като карелският \"Мемориал\" публикува имената на повече от 40 000 милиционери, участвали в сталинските репресии. Управляващият Сидеров: Време е да се признае Сталин като държавник... Наташа е осиновена от Юрий Дмитриев през 2008 г., когато е на 3 г. Оттогава социални работници непрекъснато го проверяват. След като възпитатели в яслата съобщават за белези по кожата на момичето, Дмитриев започва по нареждане на социалните служби да му прави голи снимки, за да има доказателства, че здравословното му състояние е добро. \"Белезите\" се оказват остатък от лейкопласт. Изследователят на сталинските репресии бе обвинен в производство и съхраняване на детска порнография. Социалните служби отнеха Наташа от Дмитриев и я дадоха на родната й баба, който дотогава изобщо не се е интересувала от внучката си. Първоначално прокуратурата искаше 9 години лагер за Дитриев. Съдът нареди и психиатрични тестове. Но те показаха, че историкът няма психически проблеми. На 5 април т.г. Дмитриев бе напълно оправдан. На 15 юни обаче Върховният съд в Карелия отмени оправдателната присъда и нареди ново дело. А на 29 юни съдът нареди арест за историка за два месеца по подозрение в педофилия. Мотивът бе, че той може \"да окаже вредно физическо въздействие върху детето\". А днес Дмитриев бе обвинен в изнасилване на Наташа. Самото Общество \"Мемориал\" пък бе обвинено през 2015 г. от руските власти в \"подкопаване конституционния ред на Руската федерация\" и създаване на \"негативно обществено мнение\" за действията на страната в Украйна. Министерството на правосъдието в Москва го обяви за \"чуждестранен агент\". Управляващият Сидеров: Време е да се признае Сталин като държавник...", "date": "2018.07.03", "title": "Изследовател на сталинизма обвинен в изнасилване на дъщеря си"}
{"url": "http://clubz.bg/70007-poslednata_nadejda_v_naj_bednata_dyrjava", "text": "Въоръжен с монета, 96-годишният Стоян Стоименов от малко селце близо до София търка и опитва своя късмет върху един лотариен билет. \"Казвам си: Ще спечеля отново. Не е много сигурно, но кой знае?!\", казва той. Стоименов е един от хилядите в България, обхванати от лудостта да търкат билетчета, завладяла най-бедната държава в ЕС в последните години, като някои вече се тревожат от опасно пристрастяване. Законът за хазарта на Симеонов - удавен в евродирективите През февруари Стоименов печели 5000 лева (2500 евро) - сума, която надвишава близо 25-пъти месечната му пенсия, и я разпределил между своите деца, внуци и правнуци. Те му благодарили, като му купили повече лотарийни билети за 96-тия му рожден ден на 6 май. В малкото кафене, където Стоименов е спечелил своята награда, масите са пълни с играчи като него. Продала съм повече лотарийни билети от каквото и да е друго, казва момичето зад бара. СЕМ предлага рекламата на хазарт да е след 22 часа Критиците твърдят, че законът не е успял да се справи с бума на хазартните игри, като дори децата могат да участват без възрастови ограничения. Едрият бизнес и големите медии в защита на статуквото в хазарта Според прогноза на финансовия седмичник \"Капитал\" през 2017 г. в страната с по-малко от 7 милиона население са продадени 100 милиона билета. Проучване на \"Галъп\" от април показва, че 57% от българите участват в някаква форма на хазарт. България е смятана от експертите за втората по големина хазартна индустрия в ЕС зад Малта. За особено доходоносния хазартен бизнес допринася и факът, че индустрията се радва на по-ниски данъчни ставки, отколкото например тютюневите изделия. А България е единствената страна от ЕС, където законът не изисква лотариите да даряват определена част от печалбата си за добри каузи. (Тук авторите грешат - изисква, но сумите са незначителни. Бел. р.) Футболният съюз и клубовете - в защита на хазарта и рекламата му Някои политици настояват за действия, които да ограничат този бум. Цветан Цветанов, заместник-председател на управляващата партия ГЕРБ, предупреждава за \"епидемия сред юноши и хора с нисък социален статус\". Пропуските в действащото законодателство са илюстрирани от правилата за реклама на хазарта. Телевизионните реклами на лотарии и билети са на практика забранени, но телевизионните оператори имат право да показват интервюта с победители, развълнувани от наградите си до 200 000 лева, и говорят за това как купуват билет всеки ден със сутрешното си кафе. Разпространението на билети в кафенета, хранителни магазини и вестникарски щандове накара вицепремиерът Валери Симеонов да заяви, че \"църквите са единственото място, където не можете да ги намерите\". По-рано тази година Симеонов предложи промени в законите за хазарта, които сега очакват одобрение от парламента. Те биха довели до забрана за обявяване на телевизионни лотарии, награди или победители, както и за забрана на продажбата на билети на малолетни и ограничаване на продажбите в специални павилиони. Но тласъкът за утежняване на законите за хазарта се натъква на някои силни противници. КРИБ, Федерацията на работодателите в България, предложи разводнена версия на промените, които биха принудили телевизиите да предупреждават за риска от пристрастяване. КРИБ каза, че се опасява, че промените на Симеонов ще имат \"тежки последици\" за медиите и спортните клубове, както и за 177 000 души, заети в хазартната индустрия. Според данните на Nielsen Admosphere хазартните компании са били най-големите рекламодатели в българските телевизии през 2017 г. Българският футболен съюз също изрази категоричната си опозиция, отразявайки факта, че клубовете получават голяма част от спонсорските си пари от онлайн платформи за залагания. Българската футболна звезда Христо Стоичков, който се е появил в реклами за платформи за онлайн хазарт, е особено гласовит защитник на индустрията, стигайки дотам да твърди, че плановете за ограничаването й ще означават \"убийството на спорта\". СЕМ предлага рекламата на хазарт да е след 22 часа Едрият бизнес и големите медии в защита на статуквото в хазарта Футболният съюз и клубовете - в защита на хазарта и рекламата му", "date": "2018.07.03", "title": "Последната надежда в най-бедната държава"}
{"url": "http://clubz.bg/70004-alfa_risyrch_radev_po_haresvan_ot_borisov_no_gubi_5_doverie", "text": "Плез юни електоралните нагласи за евентуален парламентарен вот се запазват без съществени промени. ГЕРБ постига ръст от 1,5% спрямо март и остава първа политическа сила (с 24,5%), следвана от БСП (20,1%). \"Обединени патриоти\" отбелязват лек спад (до 5%) и почти се изравняват с ДПС (4.9%). С 2,2% подкрепа \"Воля\" все така е под бариерата от 4 на сто. Със същата начална подкрепа от 2,2% стартира новосъздаденото обединение \"Демократична България\". Каракачанов губи популярност, Валери Сименов - печели (РЕЙТИНГ) Делът на нежелаещите да гласуват нараства до 34,6%. 6,1% търсят друга политическа сила. Високият дял на хората, усещащи се непредставени от настоящите парламентарни партии, показва, че въпреки неуспешните опити от последните години все още има потенциал за нови политически субекти, коментират от \"Алфа рисърч\". Президентът продължава да е политикът с най-висок рейтинг в държавата (54%), но спрямо март губи 5 процентни пункта. Отливът на подкрепа не се отразява на негативните мнения, които се запазват около 10 на сто, но се увеличава делът на разколебаните. Европейската перспектива за Западните Балкани и срещата на върха в София са сред най-високо оценяваните събития през последните месеци (55%). Мнозинството от българите (54%) са убедени, че регионът ни ще бъде по-стабилен и сигурен, ако ЕС има решаващо влияние в него. Като резултат второ поредно тримесечие одобрението за ЕС не слиза под едни от най-високите регистрирани стойности (60%). Ако на Западния фронт Борисов печели успехи, то на Източния своеобразното символно състезание между премиер и президент, поне за момента, е в полза на последния. Въпреки че нито един от двамата висши държавници не успя да посочи конкретни резултати от посещението си в Русия, 43% от българите са убедени, че Румен Радев е бил успешен и е постигнал позитивни резултати, докато за Борисов така смятат едва 26%. И при двамата обаче преобладават оценките, които са \"нито успешно, нито не\", което показва, че като цяло или публиката не е разбрала какво са постигнали, или посещенията им не могат да се похвалят с видими резултати.  Въпреки това около визитата на Радев и последвалото посещение на Борисов при Путин имаше много вълнения и надцаквания от двете страни на \"Дондуков\" - където са разположени Министерският съвет и президентството. Правителството запазва привържениците си практически без промяна (20% одобрение). Успешният край на европредседателството намалява критиците му с 2 на сто, но общественият отзвук след бягствата на затворници и убийството на един от тях, катастрофата с военния хеликоптер и протестите на майки на деца с увреждания му костват и 1% спад на привърженици. Подкрепата за кабинета се разколебава и от липсата на сериозни промени и резултати в базови за социалната инфраструктура сектори като здравеопазване, образование, правосъдие, сигурност. Конюнктурните решения неутрализират моментните напрежения, но оценките за работата именно в тези направления изпъкват с високата си критичност.  са тримата министри с най-висок рейтинг. През юни външният министър измества от тройката военния, който заради ръста на негативните мнения след трагичния инцидент край Пловдив минава на пета позиция. Подкрепата от майките на деца с увреждания за Бисер Петков води до леко подобряване на неговите позиции. Другата значителна промяна през юни е с негативен знак. Сериозен спад е налице при вътрешния министър Валентин Радев, въпреки че проучването е провеждано на терен преди вота на недоверие. Няма промяна в отношението към основните държавни институции. Главният прокурор, съд и полиция остават с критично ниски нива на доверие. Сотир Цацаров продължава да губи доверие. Негативните оценки към дейността му са се увеличили с 5 на сто спрямо март, положителните остават на около 10 на сто. Сред партийните лидери Бойко Борисов запазва най-високо доверие (37,2%, ръст  от 1,6%), следван от Красимир Каракачанов (25,2%) и Корнелия Нинова (23,3%). Както най-рейтинговият министър на \"Обединени патриоти\" обаче, така и лидерът на БСП губят популярност в сравнение с март. Традиционно ниският рейтинг на Волен Сидеров спада с още 2%. Единственият от националистите, който бележи ръст – и като министър, и като партиен лидер, е Валери Симеонов (16,4% - ръст от 5 на сто). Сумарно взето обаче, разногласията вътре между националистите, както и с големия коалиционен партньор, водят до отстъпление в електоралните им позиции, коментират от \"Алфа рисърч\".  ", "date": "2018.07.03", "title": "\"Алфа рисърч\": Радев по-харесван от Борисов, но губи 5% доверие "}
{"url": "http://clubz.bg/69998-iqos_po_malko_vredni_li_sa_za_nas_i_okolnite", "text": "С това изречение Phillip Morris International (PMI), един от най-големите производители на цигари в света, рекламира новото си творение iQOS по света вече 4 години. Макар \"нагреваемите\" цигари да се появиха в България едва през миналата година, те се появяват на японския пазар още през 2014 г. Там постигат сериозен успех - само за 2 години завземат над 15% от пазара за тютюневи изделия. Междувременно PMI започват активна кампания да вкарат своя модерен уред във всички големи цигарени пазари по света. Засега с немалък успех, iQOS и цигарите Heets се предлагат в 34 държави по света - Андора, България, Канада, Колумбия, Хърватия, Чехия, Дания, Франция, Германия, Гърция, Гватемала, Италия, Израел, Япония, Казахстан, Корея, Литва, Монако, Холандия, Нова Зеландия, Палестина, Полша, Португалия, Румъния, Русия, Сърбия, Словакия, Словения, Южна Африка, Испания, Швейцария, Кипър, Украйна и Великобритания. В повечето от тези държави PMI отбелязват впечатляващи успехи. За това помага както кампанията им, която предлага устройството на по-ниски цени, ако се включиш в изследвания за последствията от употребата им, така и видният ентусиазъм и задоволеност на клиентите. В един ключов пазар PMI обаче още няма успех - САЩ. И причината за това е FDA (Food and Drug Administration), Агенцията за контрол на храните и лекарствата, която трябва да даде зелена светлина за продажбата им в страната и която е известна със строгостта си към нови продукти. В подкрепа на iQOS са серия от изследвания, до едно обаче поръчани от производителя. С изключение на изследване от Университета в Берн от миналата година, което PMI не посрещат с бурни овации. Преди да се впуснем в разглеждане на данни за канцерогени, що е то горене и прочие, е важно да стане ясно как работи I Quit Original Smoking - това всъщност означава съкращението. Според PMI това е устройство, което нагрява, но не гори специален вид цигари с истински тютюн, и това води до отделяне на нужния никотин, но с много по-малко количество вредни вещества, които вдишваме при употреба на обичайните цигари. Същевременно, тъй като не се ползва никотинова течност, вкусът на Heets цигарите е много по-близък от този на т.нар. вейпърайзъри - електронните цигари, които ползват никотинова течност. Ключово за iQOS е нагряващото острие, което пробива малкото количество тютюн в специалните цигари и постепенно го нагрява до около 350 градуса Целзий. При тази температура няма запалване, но се отделят никотин и други вещества, които потребителят вдишва през два филтъра - стандартен, който намираме във всички видове цигари, и произведена от царевично нишесте полимерна камера, която служи за охлаждане на дима, който всъщност не е дим. \"Държачът\" има малка батерия, която издържа изпушването на една цигара, а след това трябва да се прибере в зареждачката, за да се зареди, което отнема около 4 минути. Самата зареждачка издържа за около 20 цигари или една кутия. Както се вижда от диаграмата, iQOS може да пази информация за употребата и тя да се праща на приложение през Bluetooth. Тази функция не е достъпна във всички страни - например не е опция в България. Чрез събиране на подобна информация в бъдеще PMI се надяват да разберат повече информация за навиците на употребяващите устройството. Според всички изследвания на PMI употребата на тютюн чрез нагряване е по-малко вредно, тъй като се отделят по-малко канцерогени. Дали обаче може да имаме доверие на производителя? Наистина ли iQOS не създава дим и е безвреден за околните?  Пред Ройтерс изследователи, работили по проучванията на PMI, отчитат множество грешки и неточности в изследванията. Независими учени от Университета в Берн пък  класическо изследване - сравнение между iQOS и нормалните цигари чрез равни дръпки от машина и отчитане на фините частици във всяка една. Те отчитат интересни резултати, а за финал отбелязват: Тезата на PMI е, че излизащият от iQOS цигарите аерозол всъщност не е \"дим\", защото няма горене, а само пиролиза - разграждане на вещества под висока температура. Учените от Берн отбелязват, че в науката няма строга дефиниция на \"дим\", но аерозолът съдържа същите частици като нормалните цигари, само че в по-малко количество - в повечето случаи. Ето какво показват техните данни спрямо стандартна цигара: Отляво са данните от цигарите iQOS, а вдясно - тези от обичайните цигари. Както се вижда, нагряваните цигари в някои случаи имат десети от процента вредни вещества спрямо нормалните. В други случаи обаче са много близо - 82% акролеин например, който е канцегорен, увеличаващ риска от рак на белите дробове. Особена е ситуацията с аценафтена, който е три пъти повече - 295% - в iQOS спрямо нормалните цигари. Все пак се отчитат и в пъти по-ниско съдържание на неорганични вещества като въглероден диоксид и въглероден моноксид, както и почти 1000 пъти по-ниско съдържание на нафталин. Същевременно цигарите Heets отделят 84% никотин спрямо нормалните цигари, въпреки че съдържат много по-малко тютюн (едва 6,1 грама на кутия спрямо около 16 грама на стандартна кутия цигари). Накратко - в много отношения iQOS е по-малко вредно от стандартните цигари, но не чак толкова. Показателно е, че изследването е нападнато от PMI, които дори пишат необичайни писма на ръководителите на три швейцарски университета и издателите на журнала, в който е публикувано изследването, като обвиняват авторите в грешна методология. Въпреки това множество употребяващи iQOS се хвалят с по-малко от класическите симптоми на пушачите - сутрешна кашлица, затормозяване на белите дробове, силната миризма. По всичко личи, че новото устройство на PMI не е безвредно за околните, а в повечето държави по света то е допускано за употреба в затворени помещения - защото в момента не фигурира в закона.", "date": "2018.07.03", "title": "iQOS - по-малко вредни ли са за нас и околните?"}
{"url": "http://clubz.bg/69997-qdreno_razoryjavane_nqma_takova_neshto", "text": "Малкото градче Бюхел, което се намира между Кобленц и Трир, едва ли е известно на мнозина в Германия. Именно то обаче крие един исторически анахронизъм. Там са складирани последните атомни бомби, останали в Германия след края на студената война. Става дума за около 20 авиационни бомби тип B 61. Точният им брой се пази в тайна. Сигурно е обаче, че всяка една от тях има много по-голяма разрушителна мощ от атомните бомби, хвърлени над Хирошима и Нагасаки. Атомните бомби са собственост на американската армия, но в случай на военна криза ще бъдат изстреляни от германски бомбардировачи „Торнадо\". Пилотите от тактическата военновъздушна ескадрила в Бюхел от десетилетия насам извършват пробни полети, симулиращи хвърляне на атомна бомба. И други страни членки на НАТО като Белгия, Холандия, Италия и Турция държат на своя територия американски ядрени оръжия. А концепцията за ядрено сплашване междувременно отново излезе на мода. Още през 2012 година НАТО потвърди, че въпросната стратегия представлява „основен елемент на колективната отбрана“. Преди 50 години надеждите бяха съвсем различни. Договорът за неразпространение на ядрените оръжия (ДНЯО) бе подписан на 1 юли 1968 година от САЩ, Великобритания и Съветския съюз. Те са задължиха да предотвратят по-нататъшното разпространение на ядрените оръжия, декларираха също и това, че се стремят към пълно ядрено разоръжаване. През 1975 година Германия също се присъедини към договора, който междувременно е подписан от над 190 държави. Дълго време този договор се смяташе за крайъгълен камък в световните усилия за ядрено разоръжаване, а днес е по-скоро книжен тигър. Стокхолмският институт за изследване на мира СИПРИ предполага, че по света все още има близо 15 000 ядрени оръжия. По данни на СИПРИ САЩ притежават 6800, а Русия 7000 ядрени бойни глави. Експертът по разоръжаването и политолог от университета в Антверпен Том Зауер констатира, че Договорът за неразпространение на ядрените оръжия изживява „тотална криза“. Той припомня провала на последната конференция за проверка на изпълнението по ДНЯО през 2015 година  и предполага, че същата съдба ще сполети и следващата конференция, предвидена за 2020 година. Нещо повече: Понастоящем ядрените държави модернизират своите ядрени арсенали и въвеждат нови технологии – например специални насочващи системи. Експертите, включително и 17 носители на Нобелова награда за мир, смятат, че рискът от ядрена война в момента е значително по-голям, отколкото през последните десетилетия. Германски активисти на движението за мир редовно протестират в Бюхел срещу атомните бомби, които впрочем предстои да бъдат модернизирани. Председателят на берлинската Академия по проблемите на политиката за сигурност Карл-Хайнц Камп твърди, че бомбите в Бюхел се намират там „предимно по символични причини“. Особено източноевропейците в НАТО отдавали голямо значение на символите, олицетворяващи американските ядрени обещания. След падането на Желязната завеса НАТО обеща на Русия да не разполага повече ядрени оръжия на територията на новоприетите източноевропейски страни. Затова и атомните бомби си останаха в Централна и Южна Европа, казва Карл-Хайнц Камп. Но кого ли биха могли да сплашат тези оръжия? На германските самолети „Торнадо\", които би трябвало в случай на нужда да пренесат въпросните ядрени бомби, навярно би им свършило горивото още над Украйна. Федералното правителство обаче толерира наличието на атомни бомби на германска територия, въпреки че в коалиционния договор си е поставило за цел да се бори за свят без ядрено оръжие. Сред страните членки на НАТО собствени ядрени оръжия притежават само  . Останалите ядрени сили в света са  . Нито една от тези държави няма намерение да се разделя с ядрените си оръжия – за тях те са незаменимо средство, с което искат да прокарват собствените си интереси в сферата на сигурността. Ядреният експерт Карл-Хайнц Камп смята визията на Барак Обама за свят без ядрени оръжия за нереалистична. Политологът Том Зауер е обезпокоен от факта, че преговорите за разоръжаване между САЩ и Русия са замразени, както и от това, че има други страни, които се стремят към придобиването на атомно оръжие - най-вече Иран и Саудитска Арабия. Надеждите му са свързани с факта, че през 2017 година ООН се обяви за пълната забрана на ядрените оръжия. В полза на това решение гласуваха 123 от общо 193 страни. Когато 50 държави ратифицират въпросния договор, той ще стане обвързващ.", "date": "2018.07.03", "title": "Ядрено разоръжаване? Няма такова нещо"}
{"url": "http://clubz.bg/69994-pomognete_da_namerim_vodolaza_petyr_hristov", "text": "Спасители от Гражданска защита, доброволци и приятели търсят безуспешно Петър Христов във водите на Искър, край Мездра. Водолазът изчезна в събота в изключително придошлата заради дъждовете вода. Инцидентът става около 17 ч. в събота, когато 4-ма водолази влизат в реката, за да подготвят атракцион за предстоящия празник на град Мездра. Става въпрос за района до археологически комплекс „Калето”, където в неделя трябвало да се проведе приключенски многобой. Петър подготвял съоръжението за екстремно спускане в реката. Паднал от преобърнал се изкуствен сал и бил понесен от буйната вода. Приятелите на Петър и доброволците пък се координират на неговата стена във фейсбук профила  .    ", "date": "2018.07.03", "title": "Помогнете да намерим водолаза Петър Христов"}
{"url": "http://clubz.bg/70000-%E2%80%9Enoviqt_papa%E2%80%9D_sybira_djyd_lou_i_djon_malkovich", "text": "Джон Малкович се присъединява към Джъд Лоу и Даян Кийтън в „Новият папа“ – сериал, вдъхновен от „Младият папа“. Режисьор отново ще бъде Паоло Сорентино, съобщава „Варайъти“. Още когато от НВО и италианската „Sky” обявиха проекта, дадоха да се разбере, че това няма да е втори сезон на „Младият папа”. Продуцентите твърдят, че новата продукция отново ще разглежда съвременното папско управление. В „Младият папа” Джъд Лоу бе в образа на Лени Белардо, който прие папското име Пий XIII и стана първият американец начело на Католическата църква. Дали той ще влезе отново в този персонаж в „Новият папа“, все още не се знае, тъй като подробностите около продукцията засега са твърде малко. За превъплъщението си Лоу получи номинация за „Златен глобус”. Работата по сериала ще започне през ноември в Италия. Сценаристи на „Новият папа” ще бъдат Сорентино, Умберто Контарело   и Стефано Бизес  Малкович има две номинации за „Оскар” в категорията „Най-добра мъжка поддържаща роля” – за играта си в „Място в сърцето” и в „Под прицел”. Кариерата му се простира в период от три десетилетия, а ролята му в „Новият папа“ ще е едно от малкото превъплъщения на актьора в телевизионна продукция. В момента Джъд Лоу е зает със снимките на „Капитан Марвел”, където играе д-р Уолтър Лоусън. Преди това ще може да го гледаме във „Фантастични животни: Престъпленията на Гринделвалд” – там той ще въплъти легендарния магьосник Албус Дъмбълдор в младите му години.  ", "date": "2018.07.03", "title": "„Новият папа” събира Джъд Лоу и Джон Малкович"}
{"url": "http://clubz.bg/69996-misteriozen_vidinchanin_se_spriqtelil_s_terorist_ot_sarafovo", "text": "Мистериозен българин от Видин се намеси днес в делото \"Сарафово\" за единствения терористичен акт в новата ни история. Както е известно, по него задочно подсъдими са ливанците Мелиад Фара и Хасан ел Хадж Хасан, а техният съучастник Мохамад Хасан ел Хюсеини се взриви. Делото \"Сарафово\" - цял съд за един свидетел, който не знае нищо Делото е във фаза, в която се разпитват всевъзможни свидетели, имали и най-малък досег с някой от тримата терористи, дори имаше изнесени заседания в Бургас. Кмет на Сопот замерял с черупки атентатора от \"Сарафово\", за да не свири Днес сред разпитаните в Спецсъда бе Мариела Янева - рецепционистка от видински хотел по онова време. Тя първо се затрудняваше да си спомни каквото и да било от 2012 г., затова се наложи да й четат показанията й пред разследващите. От тях излиза, че на 14 юли - 4 дни преди атентата, гост на хотела е бил млад мъж с арабска осанка - \"тъмна кожа, тъмни очи, черна коса, черни вежди\". Носел сак и се предсатвил като ливанеца Мохамед Мохамед, на 25 г. Той останал една вечер, когато на другия ден на рецепцията дошъл местен мъж, който го потърсил. Запознали се в автобуса София - Видин, самият той бил от дунавския град, но живеел самотен - съпругата му била в чужбина. За нейно щастие успяла да ги настигне точно когато се канели да седнат в автомобил, за който вече не си спомня подробности. Така успяла да си вземе дължимите й 7 лв., които младият ливанец изконсумирал от минибара. Що се отнася до мъжа, който се представил за видинчанин – бил около 45-50 г., висок 160-170 см, по-скоро пълен, със започнало оплешивяване, късо подстриган. Тя обаче не го е виждала никога повече нито преди, нито след това, отговори на прокурорски въпрос Янева. На което председателката на съдебния състав я скастри, че вече навлизат в териториите на нейните съждения, а не за това е тук. На описанието отговаря единият подсъдим - Мелиад Фара. Той обаче пък е по-възрастен, роден е през 1980 г. според червената бюлетина, с която го издирва Интерпол. Двамата бургаски адвокати, които защитават задочно ливанците, изразиха пред Клуб Z учудване, че съдът се занимавал с лица и свидетели, които нямат никакво отношение към случая. Радослав Николов каза само, че е убеден, че от събраното по делото става ясно единствено, че неговият подзащитен (Хасан) е бил на тези дати в България. Не на такова мнение беше прокуратурата. След заседанието и двамата обвинители заявиха, че се касае за единия от двамата обвиняеми, а това, че се представял за Мохамед Мохамед, не означава нищо - защото те сменяли самоличности. Прокурор Красимир Тренчев заяви, че по-натам ще стане ясно какво отношение има \"видинският\" случай към делото. Въпросният местен жител обаче  . Днес съдът разпита още хотелиерка от Варна, където спал Мохамад Хасан ел Хюсеини (\"нищо особено - не комуникирал\"), а също и служители, които са му отдали кола под наем. От думите на Румен Кънев единственото любопитно бе, че по негова преценка извършителят на взрива говорел \"американски английски\" и че му се струва по спомен, че се представил с \"друга шофьорска книжка - по-голяма, не тази мичиганската\" Мнимият Жак Мартен се срещал и със служителка от туроператорска агенция, която му посредничила да наеме кола. Вероника Сашева каза само, че мигновено го разпознала на кадрите след атентата. Делото ще продължи наесен. Кмет на Сопот замерял с черупки атентатора от \"Сарафово\", за да не свири", "date": "2018.07.03", "title": "Мистериозен видинчанин се сприятелил с терорист от \"Сарафово\""}
{"url": "http://clubz.bg/70002-ankerzentren_novite_zakriti_centrove_za_migranti_v_germaniq", "text": "Германската канцлерка Ангела Меркел отстъпи пред искането на своя вътрешен министър хардлайнер Хорст Зеехофер за създаването на транзитни центрове, в които ще се настаняват мигранти, докато могат да бъдат върнати в онази страна от ЕС, в която първо са регистрирани, пише ДПА, разяснявайки какво ще представляват тези центрове.  Меркел и Зеехофер се разбраха за бежанците Т.нар. Ankerzentren, или центрове за настаняване, базирани на немските думи за пристигане, решение и репатриране - са спорни, защото мигрантите, държани там, ще имат минимален контакт с външния свят и няма да могат да работят или да изучават немски език, пише БТА. По-рано германските власти разпределяха бежанците из общини по места, където те всекидневно общуваха с германците, за да могат по-лесно да се интегрират. Заплахата на Зеехофер да подаде оставка не остави на Меркел друг избор, освен да се съгласи със създаването на закрити центрове покрай германските граници. Компромисният план обаче все още изисква одобрението и на другия коалиционен партньор - левоцентристката ГСДП.  \"Германия на първо място, Европа на второ\". И още за Лудия Хорст Никоя от германските федерални провинции досега не се е съгласила да приеме такива центрове. Пилотният транзитен център, създаден в в Бавария - родната провинция на Зеехофер, имащ за цел да служи като прототип за тази схема, страда от висока престъпност и протести на настанените в него.  Зеехофер твърди, че тези центрове ще гарантират по-ефикасни процедури за даване на право на убежище, защото там имиграционни служители на място ще обработват молбите на кандидатите, а юристи ще обсъждат обжалванията.  Критици обаче смятат, че е съвсем реално тези центрове да се превърнат в постоянни места за задържане. Тези, чиито молби за убежище биват отхвърляни, често не могат да бъдат депортирани поради липсващи документи или защото страните, от които произхождат, са смятани за небезопасни.  Зеехофер също се надява, че налагането на наказания на хора, които напускат центровете, ще намали броя на отхвърлените кандидати за убежище, които се укриват, когато им предстои депортиране. Правителството не е обяснило какви ще бъдат тези санкции.  \"Германия на първо място, Европа на второ\". И още за Лудия Хорст", "date": "2018.07.03", "title": "Ankerzentren - новите закрити центрове за мигранти в Германия"}
{"url": "http://clubz.bg/69995-sled_koral_i_karadere_vyrvi_kym_chasten_plaj", "text": "Докато всички погледи през това лято са вперени в шумните заведения на Слънчев бряг и в заградения \"Корал\", на \"Карадере\" тихо се поставят табели, обозначаващи частната собственост и забраняващи преминаването. \"Охраняем частен имот!\", предупреждават табелите. По разкази на плажуващи на един от общо трите обявени през 2016 г. за екоплажове - \"Дерето\", предупредителните надписи са поставени наскоро и са из цялата борова гора. Тя е собственост на фирма \"Макси I\", която дълго време води дела заради намерението си да построи \"луксозен къмпинг\" в землището, простиращ се на близо 164 дка и ги загуби. В случая разликата с \"Корал\" е, че все още не са поставени огради, а на мястото няма дюни, които държавата е забравила да актува като изключителна държавна собственост. Т.е. частникът е в правото си да си обозначи имота. Предстои да видим ще бъде ли направен нов опит за поставянето на огради, въпреки че в годините назад екоминистерството заяви, че пречат на миграцията на защитените видове в местността. Как се строи \"луксозен къмпинг\" на Карадере Казусът с \"Карадере\" е доста по-различен, но както и с \"Корал\", става въпрос за инвестиционни намерения и застрояване на мястото. В случая това застрояване е одобрено в Подробния устройствен план (ПУП) на \"Бяла-север\", който бе обявен от съда за незаконосъобразен, но в същото време все още е в сила. Спорната местност попада в защитените зони \"Камчийска и Еменска планина\", \"Плаж Шкорпиловци\".  Към днешна дата топката е в полето на Министерството на регионалното развитие и благоустройството (МРРБ), което стартира нова процедура по обявяване на обществена поръчка за изготвяне на Общ устройствен план (ОУП) на община Бяла. А до новата процедура се стигна, след като стана ясно, че управителят на предишната избрана да изготви плана фирма е... брат на лицето за контакт от МРРБ, отговорник за търга.  Сагата \"Карадере\" се точи от години, а в основата й е одобреният през 2004 г. ПУП. Той не бе обжалван в срок и затова съдът хем го призна за незаконосъобразен, хем не отмени действието му.  Според прокуратурата ПУП \"Бяла-север\" е одобрен през 2004 г. в нарушение за Закона за опазване на околната среда. През 2009 г. Министерството на околната среда и водите (МОСВ) спря промените в ТУП (Териториален устройствен план), с които се даваше зелена светлина на застрояването на \"Дерето\". Делото за обявяване на нищожност на ПУП \"Бяла-север\" беше образувано от Окръжна прокуратура-Варна по сигнал именно на екоминистерството с мотива, че подробният план е изготвен в нарушение на процедурите по екологичното законодателство.  Малка победа за Карадере. Не може \"луксозен къмпинг\" без екооценка Инвеститорите застъпваха тезата, че след като териториалният устройствен план (ТУП) на община Бяла от 1997 г. има екологична оценка, то ПУП \"Бяла-север\" няма нужда от такава, тъй като не включва нови имоти. По това време земите са земеделски и не са предвидени за застрояване. Основният въпрос сега е върху какво ще стъпи новият Общ устройствен план, който трябва да изготви регионалното министерство - дали на миналия всички екопроцедури от 1997-а, или на спряната от МОСВ версия отпреди 14 г.  Случаят \"Карадере\" е съпроводен и с въпросителни относно действията на държавни служители, най-вече на тези от РИОСВ-Бургас. Самото МОСВ разкри, че процедурата по неиздаване на ОВОС за проекта на \"Макси\" е била опорочена, но след сигнал на гражданската организация \"Да спасим Карадере\". В свой доклад министерството обобщи: директорът на РИОСВ е бил подведен от двама свои служители, които системно са действали в посока на внушението, че няма нужда от ОВОС, пренебрегвали са становищата на експертите, в това число на Регионалната здравна инспенция (РЗИ) и на Басейновата дирекция, според които инвестиционният проект \"има вероятност да окаже значително отрицателно въздействие\" върху двете защитени зони и задължително трябва да се направи ОВОС. В доклада се описват и множество нарушения в съгласувателните процедури, както и подмяна на страница от официални документи, което дава повод на инспекторите на МОСВ да направят заключение, че процедурите са били \"опорочени\" и уронват престижа на МОСВ и на държавния служител като цяло. Протест срещу застрояването на Карадере В край на сметка и МОСВ, и МРРБ, и съдът спряха на този етап инвестиционните намерения на \"Макси\". Или поне ще е така, докато няма ОПУ и екооценки. По неофициална информация \"Макси\" се опитва да се отърве от земите, като от година и половина насам търси купувачи. Другият голям собственик на \"Дерето\" е \"Марада Юръп\", която е в процес на изчакване. Малка победа за Карадере. Не може \"луксозен къмпинг\" без екооценка Протест срещу застрояването на Карадере", "date": "2018.07.03", "title": "След \"Корал\" и \"Карадере\" върви към \"частен плаж\""}
{"url": "http://clubz.bg/69990-kak_qponcite_ostaviha_syblekalnqta_si_v_rostov", "text": "Японците тъкмо са напуснали съблекалнята си след драматичната загуба от Белгия с 2:3 на осминафинал в Ростов на Дон на Световното и тя изглежда така, както виждате на снимката. Има и надпис \"Спасибо\", който е оставен не от руснаци, а от азиатския тим на тръгване. Футболен ад и обрат - Белгия оцеля срещу Япония (СНИМКИ) Снимката не е направена от \"самураите\", не те са се похвалили. Направила го е Присила Янсенс, генерален координатор на ФИФА, и е публикувала снимката в профила си в туитър. Японците по трибуните пък отново почистиха сектора, в който бяха местата им - за четвърти път на мондиала. Те се прочуха с това, както и запалянковците на Сенегал. Двата отбора бяха в една предварителна група. Как ходят на мач японците (ВИДЕО) След срещата с \"червените дяволи\" азиатците наистина отидоха пред феновете си. Имаше ръкопляскания и от двете страни. Япония водеше с 2:0 на един от фаворитите за титлата, но допусна обрат. В края тимът дори атакуваше и не беше далеч да спечели, но след корнер се стигна до контра, при която белгийците отбелязаха за 3:2. Програма на елиминациите на Световното Как ходят на мач японците (ВИДЕО) Програма на елиминациите на Световното", "date": "2018.07.03", "title": "Как японците оставиха съблекалнята си в Ростов"}
{"url": "http://clubz.bg/69999-bylgariq_i_gyrciq_se_konkurirat_za_vtorata_tryba_na_turski_potok", "text": "Руската държавна компания \"Газпром\" ще избира между България и Гърция за втората тръба на \"Турски поток\". Засега оттам дават надежди и на едните, и на другите, така че е налице тиха (засега) конкуренция. И макар още Европейската комисия да не е дала гаранции за проекта, и българската държавна компания \"Булгартрансгаз\", и гръцката DEPA се подготвят да приемат тръбата. Ако дойде. \"Булгартрансгаз\" се готви за свързване с \"Турски поток\" Онлайн изданието   съобщи, че съвместното дружество ITGI Poseidon, създадено между DEPA и италианската Edison, смята да развие \"гръцката част на \"Турски поток\" - от гръцко-турската граница през северната част на Гърция и Адриатическо море към Италия, в случай че \"Газпром\" реши да подкрепи този план като допълнителен маршрут за доставки на синьо гориво за Европа. Преди около месец някои световни медии съобщиха, че \"Газпром\" е избрал България като предпочитан маршрут за разширяването на тръбопровода извън Турция. Премиерът Бойко Борисов също обяви, че и Русия, и Турция са дали съгласие за това. Борисов: Москва и Анкара са съгласни \"Турски поток\" да стига до нас Въпреки това Елена Бурмистрова, главен изпълнителен директор на \"Газпром експорт\", бързо отрече тези съобщения, като отбеляза, че все още се разглеждат всички варианти, включително разширението на \"Турски поток\" през Гърция чрез гръцко-италианското дружество. Бойко Борисов моли Москва за газово кранче от Турция Подобно на проекта TAP продължението на \"Турски поток\" ще се развива като независима система за природен газ без никакви връзки с националната мрежа в която и да е точка, посочва изданието. Според неназовани източници ITGI Poseidon вече е подал заявление до RAE, гръцкия енергиен регулатор, за лиценз за проекта като независима система. \"Газпром\" ще трябва да запази капацитет, което ще покаже дали проектът има бъдеще. Вашингтон не подкрепя \"Северен поток\" 2 и втората тръба на \"Турски поток\" Преди три години гръцкото разширение на \"Турски поток\" представляваше ключова част от усилията на новоизбраната лява коалиция СИРИЗА да установи по-тесни енергийни връзки с Русия и да се противопостави на изискванията на ЕС. Но оттогава стана ясно, че проектът може да бъде разработен само в рамките на нормативната уредба на ЕС за независими газови системи, включени в Третия енергиен пакет на ЕС. Именно заради несъобразяване с Третия енергиен пакет беше спрян в края на 2014 г. проектът за газопровод \"Южен поток\" през България. Изданието припомня, че преди около година \"Газпром\", DEPA и Edison подписаха споразумение за развитието на Южния коридор на церемония, на която присъстваше гръцкият премиер Алексис Ципрас. Газ има. Пари нЕма. Няма и тромпети за Борисов Борисов: Москва и Анкара са съгласни \"Турски поток\" да стига до нас Бойко Борисов моли Москва за газово кранче от Турция Вашингтон не подкрепя \"Северен поток\" 2 и втората тръба на \"Турски поток\" Газ има. Пари нЕма. Няма и тромпети за Борисов", "date": "2018.07.03", "title": "България и Гърция се конкурират за втората тръба на \"Турски поток\" "}
{"url": "http://clubz.bg/70009-krasivoto_lice_na_mvr", "text": "На 5 юли служителите на Министерство на вътрешните работи празнуват своя професионален празник. Но тази година, на 139-та годишнина, той се очаква да бъде всичко друго, но не и скучно мероприятие. От МВР усилено \"тийзват\" в социалните мрежи от два дни насам. И то в стила на най-добрия музикален импресарио.  Та, влизате вие в страницата на МВР във фейсбук, за да проверите дали не са намерени онези 1000 лева, които забравихте снощи в автобуса на градския транспорт и попадате на: Не, това не е издирвано лице. А е певицата Михаела Маринова. И МВР ви кани на концерт: Следват още интересни неща. Искате ли да знаете... В рамките на събитието, ще се проведат атрактивни демонстрации на Специализирания отряд за борба с тероризма, Академията на МВР, Главна дирекция „Пожарна безопасност и защита на населението“, Столична дирекция на вътрешните работи и Главна дирекция \"Национална полиция\", приканват още от силовото ведомство. Публикуван е и още един музикален анонс, този път съпроводен от видео:", "date": "2018.07.03", "title": "Красивото лице на МВР"}
{"url": "http://clubz.bg/69987-syzdatelqt_na_bitcoin_pishe_kniga", "text": "За пръв път от години създателят на Bitcoin - или някой, представящ се за него - Сатоши Накамото публикува 21 страници нов материал. По негови думи - откъси от книга, в която ще разкаже за създаването на криптовалутата. Краткият .  се появи на сайта NakamotoFamilyFoundation.org, регистриран преди три дни през Amazon. В него обаче няма никакви доказателства, че е дело на истинския Накамото. Австралиецът Крейг Райт, който от години твърди, че стои зад най-успешната криптовалута, веднага го обяви за измамник. Фейсбук прави собствена криптовалута Технологичният сайт Wired.com се опита да потвърди поне част от твърденията в документа през някои от известните лица в обществото на криптовалутите - но безуспешно и в двете посоки. Накамото или не, авторът на документа разкрива интересни детайли. Например признава директно, че \"Сатоши Накамото\" е фалшиво име, като отбелязва, че за японците това е еквивалента на \"Джон Смит\". Признава, че когато е направил всичко възможно да остане анонимен, не е отчел, че хората ще наблюдават времето му на активност в мрежата и ще установят, че вероятно живее на източния бряг на САЩ - или просто работи през нощта. Намеква деликатно, че не е японец - но видно има привързаност към японската култура и език. Авторът на текста разкрива интересни детайли - например факта, че майка му е писател, а баба му - собственик на малко издателство. Споделя и за любовта си към добрия правопис. Разкрива детайли и за първите тестове на Bitcoin, като подчертава, че това, което имаме днес, е версия 2.0. Подчертава за пореден път факта, че криптовалутата е създадена като реакция на световната финансова криза.  Признава, че влиза в шифърпънк обществото още на 14 години, където \"анонимността е фундаментална като дишането\". В 20-те си години започва да работи по Bitcoin, като през това време е изследовател в университетска лаборатория. Краят на Bitcoin или временно сътресение? По-интересна е целта на откъса - според Накамото това е \"кратка история\", която всъщност е откъс от по-голяма книга, чието заглавие скрива в проста криптограма. Тя се чете като \"Хонне и Татамае\", фраза в японския, която предава контраста между личните чувства и мисли на човек и неговото поведение пред останалите.  Дали книгата наистина ще бъде публикувана зависи от интереса към нея, заявява авторът. И завършва текста с оптимистично разсъждение за бъдещето на криптовалутите - според него е неизбежно те да се ползват масово за разплащане и отбелязва гордостта си от това, че неговото творение е предизвикало това. Важно е да се отбележи, че всеки, представящ се за Накамото, може лесно да го докаже - като просто направи трансфер с първите биткойни, \"изкопани\" със сигурност единствено от него. Никой досега не го е правил. Междувременно  , която падаше плавно през последните месеци,  Краят на Bitcoin или временно сътресение?", "date": "2018.07.03", "title": "Създателят на Bitcoin пише книга?"}
{"url": "http://clubz.bg/69992-borisov_pred_evroparlamenta_ne_ostavihme_kamyk_nepomesten", "text": "България имаше четири приоритета за председателството на Съвета на Европейския съюз и постигна успехи по всички. Това бе обобщението на премиера Бойко Борисов за изтеклите шест месеца пред Европейския парламент. Премиерът отбеляза като особен принос на българското председателство напредъка на диалога със страните от Западните Балкани. Made in Bulgaria Той отбеляза споразумението между Македония и Гърция за името на бившата югославска република, постигнат \"с посредничеството на България\". Страната ни пък е дала \"личен пример\" с подписването на Договора за добросъседство със Скопие и е отворила темата. Като особен успех Борисов определи постигането на съгласие между страните членки за започване на преговори за присъединяване с Македония и Албания. На въпрос от евродепутата Илхан Кючук от АЛДЕ (ДПС) за перспективата на Босна и Херцеговина и Косово, премиерът отбеляза, че двете страни сами признават, че \"не са готови за статут като този на Тирана и Скопие\", но диалогът и работата с тях продължават. На срещата ЕС - Западни Балкани в София е договорено финансиране за 11 инфраструктурни проекта, за дигитална свързаност и за образователен обмен по програма \"Еразъм+\" със страните от региона, припомни той. Борисов отбеляза, че благодарение на усилията на българското председателство е възстановен диалогът с Турция. Борисов заяви също, че от 105 законодателни досиета, наследени от естонското председателство, по време на българското по 41 от тях е постигнато споразумение с Европарламента. Той припомни, че на финалната права са четири от шестте досиета по реформата на Дъблинския регламент, който предвижда кандидатите за убежище да подават документи в първата страна членка на ЕС, в която влязат. Това увеличава неимоверно натиска върху страните на първа линия, които понасят почти целия миграционен натиск. Страната ни е допринесла и за развитието на визовата информационна система на Шенген, както и по въпросите за социалния стълб, енергийния съюз, банковия съюз, цифровия пазар, както и подготовка за изборите за членове на Европейския парламент догодина. Борисов в Брюксел: Казвах на колегите да учат география повече, да четат Последваха дебати в почти празния Европейски парламент след технически инцидент, които забавиха процедурата с повече от половин час. Председателят на Европейската комисия Жан-Клод Юнкер лично поздрави премиера и министърката с ресор българското председателство на съвета на ЕС Лиляна Павлова - \"инженера на това председателство\". Той отчете постиженията на правителството на България по законодателните досиета, както и политически приоритети като продължаването на диалога със страните от Западните Балкани. Той изрази и подкрепата си за влизането на България в Шенген, защото \"доказахте, че можете да пазите външните граници\". Ерик Андрю от Прогресивния алианс на социалистите и демократите пък отбеляза, че по време на българското председателство е постигнат напредък по законодателни инициативи, свързани с опазването на биоразнообразието. От името на европейските консерватори и реформисти думата взе Ангел Джамбазки (ВМРО), който отбеляза, че председателството е \"защитило нашите интереси в директивата за командированите работници\" - а именно шофьорите ни да бъдат изключени от нея, което обаче не е факт, а предстои да бъде договорено. Той покани евродепутатката Ска Келер от Зелените, която посети България с цел да подкрепи протестите срещу новия устройствен план на НП \"Пирин\", да дойде отново. В Германия през тази година са построени повече от 300 лифта, а в България - нито един, каза той. Борисов като \"зелен човек\": Спирал съм проекти, за да се излюпят щъркелчета Келер от своя страна отговори, че опазването на българската природа трябва да бъде приоритет на правителството. Тя похвали усилията за очертаване на европейската перспектива на Западните Балкани. И отбеляза, че управляващите трябва да работят повече за борбата с корупцията. Премиерът пожела успех на Австрия, която пое председателството на Съвета на ЕС и заяви, че въпреки че \"никога не би дала непоискани съвети\", винаги е насреща за австрийския си колега Себастиан Курц. Борисов в Брюксел: Казвах на колегите да учат география повече, да четат Борисов като \"зелен човек\": Спирал съм проекти, за да се излюпят щъркелчета", "date": "2018.07.03", "title": "Борисов пред Европарламента: Не оставихме камък непоместен"}
{"url": "http://clubz.bg/69982-neravnata_bitka_mejdu_malkata_pekarna_i_golemiq_grad", "text": "Пекарната на Херберт Глазер предлагаше на гладните нюйоркчани традиционни германски вкусотии от 1902 година и затварянето й бележи загубата на късче от германската история в американския град, пише ДПА.  Наследниците на баварско имигрантско семейство са предлагаха торта \"Блек форест\", най-известния меден сладкиш биненщих, джинджифиловия хляб лебкухен и коледния щолен. В миналото германските имигранти и техният бизнес са имали силно присъствие в квартала Йорквил. И докато видимото германско наследство в този район намалявало, то пекарната на Глазер оставала константа, до този момент. Германската пекарна предлагаше традиционни германски лакомства от 2 април 1902 година, но след 116 години затвори врати на 1 юли.  Така семейството е взело решение да продава. Обстановката в пекарната почти не се е променила от 1918 година. Приятната миризма на току-що изпечени бисквити от фурната се носи във вътрешността, а оперна музика осигурява необходимия музикален фон. Според слуховете популярните черно-бели бисквити, известни в Германия като \"американски\" са били създадени тук преди 100 години. Семейният бизнес има дълга история. Дядото и бабата на Херберт, които са родени в Бавария, предприемат пътуване с кораб до САЩ през 1890 година. Като вярващи християни те отиват в германската католическа църква в Йорквил и си купуват имот. Именно там отварят пекарната през 1902 година и оттогава бизнесът се предава на три поколения. В миналото много имигранти са разговаряли на немски помежду си, прожектирани са германски филми, хората са танцували на фона на германска фолклорна музика вечер.  Част от 86-та улица е наричана \"Зауеркраут булевард\" (\"Булеварда на киселото зеле\"), защото е имало редица германски ресторанти, сред които \"Бавариън Ин\", \"Лорелай денс хол\", \"Кафе Гайгер\" и друга германска пекарна - Крамерс пастрис (Kramer's Pastries), затворена през 1999 година. Сбогуването за Глазер е тежко, но той гледа напред, за да се отдаде на почивка. Посетил е Германия два пъти и особено се е насладил на Мюнхен и пътуването по протежението на река Дунав. \"Никога не съм учил немски и сега най-накрая ще имам време за курс\", твърди Глазер.", "date": "2018.07.03", "title": "Неравната битка между малката пекарна и големия град"}
{"url": "http://clubz.bg/69993-yuve_dava_120_miliona_evro_za_ronaldo", "text": "\"Ювентус\" започна да действа за привличането в своите редици на Кристиано Роналдо, съобщи испанският вестник \"Марка\". Италианците са готови да купят португалския футболист за 120 милиона евро, като договорът му бъде за 4 сезона - до 2022 г. Вече е постигната устна договорка. Още през май мегазвездата на \"Реал\" (Мадрид) изяви желание да напусне клуба. И италианският тим, който стана шампион на страната си през последните 7 сезона, иска на всяка цена да вземе човека, който го препъна в последните му два опита да спечели Шампионската лига. Приключи ли ерата на Кристиано Роналдо в \"Реал\" (Мадрид)? В \"Юве\" знаят много добре противоречията между Роналдо и президента на испанския клуб Флорентино Перес. \"Бианконерите\" знаят какви пари иска португалецът и са готови да му ги предложат. Очаква се според договора той да получава годишно по 30 милиона евро. Годшината сума е с 5 милиона повече от тази, която предлагат \"Лос меренгес\". Италианците вече са влезли в контакт с 13-кратните европейски клубни шампиони и обсъждат евентуалния трансфер. Роналдо и Бейл намекват за напускане след триумфа От \"Реал\" вече обявиха, че неустойката на Роналдо е 1 милиард евро. Всичко обаче е предмет на преговори. В \"Юве\" знаят, а и самият играч е наясно, че може да си тръгне срещу доста по-малка сума, която да бъде приемлива. И то е документирано в писмен вид. Компромисът между \"Реал\" и Роналдо по въпроса бил постигнат през януари. Заслугата за това е на тогавашния старши треньор Зинедин Зидан. Вместо да бъдат дадени пари за националния вратар Кепа, Зизу настоял да бъде удовлетворен най-добрият му футболист. Показно от \"Реал\" и Роналдо, \"Ювентус\" ръкопляска Същевременно ръководството на \"Реал\" (Мадрид) никога не е искало за клуба да играе човек, който желае да си тръгне. Винаги се е стигало до преговори и раздяла. Последните два случая са с Хамес Родригес и Алваро Мората през лятото на 2017 г. От „Юве“ са готови на всичко, за да се сдобият с Роналдо, изтъква \"Марка\". Клубът на практика вече няма достойни съперници в Италия. Той спечели последните 7 първенства. Но така и не може да спечели Шампионската лига. И затова иска да вземе Роналдо, който я е вдигал точно 5 пъти - веднъж с \"Манчестър Юнайтед\" и 4 пъти с \"Реал\" (Мадрид). В последните два сезона точно \"Реал\" спря \"Ювентус\" - на финал през м.г. и на четвъртфинал през настоящата. Роналдо и Бейл намекват за напускане след триумфа Показно от \"Реал\" и Роналдо, \"Ювентус\" ръкопляска", "date": "2018.07.03", "title": "\"Юве\" дава 120 милиона евро за Роналдо"}
{"url": "http://clubz.bg/69985-nova_akademiq_v_shveciq_dava_nagrada_vmesto_nobela_za_literatura", "text": "Шведската академия за литература тази година няма да излъчи лауреат на Нобеловата награда, но група шведски интелектуалци се обединяват и създават алтернатива на престижната институция. В знак на протест срещу скандала, погълнал Академията, тази есен те смятат да дадат своя награда, паралелна на Нобеловата, пише „Гардиън”. Нобеловата награда за литература за 2018 г. беше отменена през май, след като бяха повдигнаха обвинения в сексуално посегателство срещу Жан-Клод Арно, съпруг на Катарина Форстенсон. Форстенсон беше член на Шведската академия и председател на журито, което гласува тайно за лауреатите, но заради скандала напусна. След нея последваха още безпрецедентни оставки в институцията. Арно беше обвинен в изнасилване през юни, но отрича да е виновен. Скандалът даде началото на дебати за консервативната структура на Академията и на редица спорове между членовете. И докато Шведската академия в момента не може да изпълнява функцията си, повече от 100 писатели, актьори, журналисти и други интелектуалци създават Нова академия – и като заместител на Нобела те ще дадат собствена награда. Новата академия кани всички литератори да номинират автори. Кандидатите може да идват от всяка страна по света и трябва да са написали поне две книги, едната от тях публикувана през последните 10 години. С наградата ще бъде отличен писател, който разказва историята на „хората по света” – оттук идва разликата с Нобела, който се дава на писатели, които по думите на Алфред Нобел са написали „най-изключителната творба в идеална насока”. Щом номинациите станат факт, Нова академия ще даде началото на публичен вот. Оттам ще се излъчат четиримата най-популярни автори, а измежду тях жури ще определи победителя. Членове на журито са издателката Ан Палсон, професорът от Гьотеборгския университет Лизбет Ларсон и други изявени в областта на литературата имена. Лауреатът ще бъде обявен през октомври – месеца, в който обичайно се обявява Нобеловата награда. На 11 декември, когато ще бъде церемонията по връчването на паралелното отличие за литература, Нова академия ще се разпусне. Очаква се, че през 2019 г. Шведската академия ще излъчи двама победители, но дори това е под въпрос. \" \"", "date": "2018.07.03", "title": "Нова академия в Швеция дава награда вместо Нобела за литература"}
{"url": "http://clubz.bg/69991-d_r_decho_dechev_kandidatyt_na_vlastta_za_nzok", "text": "Д-р Дечо Дечев - директор на университетската болника \"Свети Иван Рилски\"в София - е кандидатът на ГЕРБ и \"Обединени патриоти\" за нов управител на НЗОК. Номинацията му вече е внесена в Народното събрание. Крайният срок за представяне на кандидатури за поста изтича днес. До края на работния ден е възможно да се появят и други имена, но през последните години практиката е кандидатът да е само един. Според източници на Клуб Z няма да представят свое предложение за поста. Засега не се очаква и социалистите да направят това до края на деня.  Уволненият д-р Дечев: Москов заличава следите на голямото източване от 2014 г. Д-р Дечев от 2008 г., с кратко прекъсване, е управител на една от най-успешните като финансови показатели университетски болници - \"Св. Иван Рилски\" в София. Той е работил в здравното министерство, 5 години в здравната каса, където беше завеждащ лекарствената дирекция и заместник-директор през периода 2001-2002 г., отново заместник-директор за времето до 2005 г., а след това 3 години беше член на управителния съвет, който тогава беше шапката на институцията. През 2008 г. Дечев оглави борда на \"Св. Иван Рилски\". При управлението му клиниката стана една от трите от общо 65 държавни болници с положителни финансови резултати. Две трети от бюджета на НЗОК отива за болници и лекарства Д-р Дечев бе отстранен от поста си в университетската болница по време на управлението на здравния министър Петър Москов (във втория кабинет \"Борисов\" - б.р.) заради несъгласие с министъра и водената от него политика. Поводите - идея на Москов да обедини деветте болници в Медицинска академия в София, както и въвеждането на идентификация с лични карти в болниците, тъй като клиниките можеха да регистрират пациенти с копие на документа. Д-р Дечев бе уволнен, а това предизвика протести на колегите му. Той бе възстановен от служебния министър на здравеопазването Илко Семерджиев през миналата година.  Проф. Камен Плочев вън от НЗОК предсрочно. Без оставка До поредната смяна на управителя на НЗОК се стигна, след като управляващите от ГЕРБ още в края на миналата година поискаха оставката на собствения си кандидат за поста преди това - проф. Камен Плочев. Конкретният повод бе, че професорът си позволи да напише писмо до Народното събрание, в което представя данни за задълженията на касата към болници в чужбина за лечение на български граждани. Разминаване за 123 млн. лв - Горанов или Плочев казва истината за НЗОК? От здравното и финансовото министерство първоначално отричаха представените от проф. Плочев числа - а именно задължения от над 200 млн. лв., половината от които просрочени. Въпреки че управителят на касата се оказа прав, той бе отстранен от Народното събрание, след като отказа да подаде оставка, но излезе в дълги болнични. След третия месец невъзможност за изпълняване на задълженията на управителя на НЗОК надзорният съвет на касата може да внесе в парламента искане за пресрочно прекратяване на мандата. Както се и случи - след писмо на самия проф. Плочев до органа, в което се казваше, че той не подава оставка, а се позовава на законовия текст, който позволява отстраняването му.  Две трети от бюджета на НЗОК отива за болници и лекарства \n\t  Две трети от бюджета на НЗОК отива за болници и лекарства Проф. Камен Плочев вън от НЗОК предсрочно. Без оставка Разминаване за 123 млн. лв - Горанов или Плочев казва истината за НЗОК? Две трети от бюджета на НЗОК отива за болници и лекарства", "date": "2018.07.03", "title": "Д-р Дечо Дечев - кандидатът на властта за НЗОК"}
{"url": "http://clubz.bg/69983-folksvagen_investira_1_miliard_evro_v_indiq", "text": "Германският производител на автомобили \"Фолксваген\" ще инвестира 1 милиард евро (1,16 милиарда долара) в разширяване на бизнеса си в Индия, съобщи най-големият автомобилен концерн в Европа, цитиран от ДПА. Проектът \"Индия 2.0\", обявен на пресконференция в Делхи, ще се изпълнява от подразделението на \"Фолксваген Шкода\".  Групата си е поставила целта до 2025 година да контролира 5 процента от пазара в Индия с марките на \"Фолксваген\" и \"Шкода\", заяви пред журналисти изпълнителният директор на \"Шкода ауто\" Бернхард Майер. Инвестицията ще включва нова производствена линия, създаването на инженерно-конструкторски център в Индия, увеличаване на продукцията и на местното производство на части. Разрастването ще доведе до създаването на 4000 до 5000 работни места в Индия. Индия ще стане третият по големина автомобилен пазар в света и има огромен потенциал да се расте на индийския пазар, каза Майер. \"Шкода\" продаде общо 17 113 автомобила в Индия през 2017 година, което е с 31 на сто повече от 2016 г., но пазарният й дял е едва 0,53 на сто според индийски медии. Марката \"Фолксваген\" пласира 45 000 коли в Индия през миналата година и държи пазарен дял от около 1,4 на сто.", "date": "2018.07.03", "title": "\"Фолксваген\" инвестира 1 милиард евро в Индия"}
{"url": "http://clubz.bg/69986-kolko_ot_vas_sa_tam_trinadeset_prekrasno_videosnimki", "text": "Спасители в Тайланд откриха в полузалята пещера 12 деца футболисти и треньора им, изчезнали преди 10 дни, предаде Ройтерс. Те трескаво изпомпват водата, но силните валежи продължават и прогнозите не вещаят нищо добро. Така драмата на 13-те пленници може да продължи. И е възможно да отнеме месеци, съобщиха от командването на армията в индокитайската държава. По тази причина децата ще получат провизии за 4 месеца. Ще бъдат обучени и да се гмуркат.   Водолази откриха късно в понеделник групата, след като изследваха тесните проходи и непрогледния мрак на водите. Футболистите на възраст от 11 до 16 г. и треньорът им бяха намерени на 4 километра от входа на пещерата. Новината, че те са открити живи, предизвика празненства в цял Тайланд.   Видеозапис, направен от спасителите, показа момчетата, облечени с шорти, червени и сини фланелки, седнали или застанали на скала над прииждащата вода. Друго от децата пита кога ще се измъкнат. Спасителят отвръща:   Децата са отслабнали физически. Те обаче са съвсем леко пострадали. Вътрешният минисър Анупонг Паочинда заяви, че спасителите полагат огромни усилия, за да понижат нивото на водата в пещерата. Валежите в Чианг Рай продължават и днес, а утре се очаква да се усилят. Първи до децата достигнаха британските водолаци Джон Волантън и Рик Стантън. Те имат дългогодишен опит в пещерното спасяване. Те откриха футболистите заедно с екип от \"тюлени\" от тайландския флот.   Децата и треньорът им изчезнаха след тренировка на 23 юни. Тогава те тръгнаха на разходка из системата от пещери \"Там Луанд\" в гора край границата с Мианмар. Спасителите обърнаха внимание на могила, наречена от пещерняците Патая бийч. Тя се намира в третата галерия на системата. Екипът от спасителите се досети, че това е мястото, където децата биха могли да се укрият в случай на наводнение.   Оказа се обаче, че галерията е наводнена. Спасителите напреднаха още 400 метра и откриха състезателите и треньора им. При огласяването на новината, че децата са открити, близките им, пристигнали в района, започнаха да надават радостни викови, да се усмихват и да се обаждат. Спасителите се поздравяваха взаимно. Сега те трябва да решат кой е най-добрият начин да измъкнат групата. Те предупредиха, че това може да отнеме време. В това време щастливата тринадесеторка получи хидриращ гел за подкрепление. В това време се разработва планът за безопасното им спасяване. Сред обсъжданите планове са изчакване нитово на водата да спадне или обучение на групата в използването на водолазни екипи за плуване през наводнената пещера. Провинциалният губернатор Наронгсак заяви, че през нощта е проверено здравословното състояние на групата. Момчетата имат само леки наранявания. Сега спасителите ще направят всичко по силите си, за да ги извадят оттам, след което веднага ще ги предадат на чакащите отвън медицински екипи. Децата са в състояние да ходят, съобщи един от лекарите, участващи в спасителната операция. Те са оцелели с пиене на вода, течаща през сталактитите. При децата все още е екипът от тайландски \"тюлени\". Спасителите се опитват да поставят осветление, да прокарат ток и да дадат на децата комуникационно оборудване.    ", "date": "2018.07.03", "title": "\"Колко от вас са там? Тринадесет? Прекрасно\" (ВИДЕО+СНИМКИ)"}
{"url": "http://clubz.bg/69984-di_velt_qrostna_bitka_na_vashington_sreshtu_severen_potok_2", "text": "След Роналд Рейгън на нито един американски президент не му харесва, че Западна Европа се снабдява (предимно - б.р.) с руски газ. Но дори и по времето на студената война не успяха да попречат на изгодната за Европа и Русия сделка за милиарди. Вашингтон не подкрепя \"Северен поток\" 2 и втората тръба на \"Турски поток\" Сега международното положение отново е напечено, а на дневен ред е дългогодишният спор по строежа на втора тръба под Балтийско море, свързваща Русия с Германия. Но този път е друго, тъй като сега президентът на САЩ се казва Доналд Тръмп и той непременно иска да попречи на осъществяването на проекта. Не му харесва, че Западна Европа все повече се обвързва с Русия - и не е сам в позицията си. Дания може да блокира \"Северен поток-2\" Световната конференция по проблемите с газа, състояла се през миналата седмица във Вашингтон, на няколко минути пеш от Белия дом, имаше своята тема: енергийните фирми, участнички в изграждането на газопровода, се питаха докъде ще стигне непредвидимият американски президент, за да попречи на осъществяването на проекта. Руски мениджъри дори се опасяваха, че на влизане в САЩ могат да ги арестуват. Така представители на руския лидер на световния пазар и строител на газопроводи \"Газпром\" не участваха в конференцията, на която присъстваха над 2800 представители в бранша от 90 държави. От месеци емисари на Тръмп от Държавния департамент правят всичко възможно, за да торпилират \"Северен поток 2\". Опасяват се, че новата тръба до голяма степен ще зачеркне Украйна като транзитираща страна, ще я дестабилизира и ще увеличи влиянието на Москва. Белият дом готви наказания за компаниите от \"Северен поток 2\" Засега обаче енергийната политика на Тръмп не дава плодове. Федералното правителство на Германия подкрепя строежа на газопровода, Швеция и Финландия вече дадоха съгласие по трасето. Тече подготовката по полагането на първите сегменти от тръбата по дъното на Балтийско море. Последният шанс на Тръмп би бил да използва най-мощното си оръжие: налагане на икономически санкции срещу петте западни енергийни концерна, които участват финансово в проекта на \"Газпром\". Полша: \"Северен поток-2\" е хибридно оръжие Става дума за френския Engie, Shel от Холандия, OMW от Австрия и от Германия Wintershall и Uniper. Голяма е опасността те да бъдат изхвърлени от американския енергиен пазар. В момента в американското външно министерство се обсъждали подобни планове, твърдят от браншови кръгове. Би било нечувано президент на САЩ да принуждава западни партньори към покорство чрез налагане на санкции. Но от Тръмп всичко може да се очаква. Все пак Тръмп не би постигнал целта си и ако действително се опълчи на петте западни фирми, които със своите общо 950 милиона евро поемат половината от инвестицията за \"Северен поток 2\". Полша: \"Северен поток-2\" е хибридно оръжие Причината за паричните потоци в евро в касата на Путин са икономическите санкции, които Западът наложи след анексирането на Крим. Така Русия продава газ в Европа в евро, но заради търговските ограничения вече не може да харчи валутата си. Нова студена война ли? Германия одобри \"Северен поток 2\" Ето защо теоретично чрез излишъците в евро Русия би могла сама да финансира строежа на \"Северен поток 2\", ако американският натиск би принудил западните партньори да се оттеглят. Една парадоксална ситуация. На Тръмп не биха му помогнали и санкции, за да провали строежа на газопровода между Русия и Германия. Напротив. И без това избухналият наскоро търговски спор със САЩ пренастрои европейците. Еврокомисарят по въпросите на енергетиката Марош Шефкович, досега не особено приятелски настроен към \"Северен поток 2\", вече даде да се разбере, че Брюксел няма да остави без последствия евентуални американски санкции срещу европейски партньори по изграждането на газопровода. \"Ди Цайт\": \"Северен поток 2\" зависи от Тръмп Дания може да блокира \"Северен поток-2\" Белият дом готви наказания за компаниите от \"Северен поток 2\" Полша: \"Северен поток-2\" е хибридно оръжие Полша: \"Северен поток-2\" е хибридно оръжие Нова студена война ли? Германия одобри \"Северен поток 2\" \"Ди Цайт\": \"Северен поток 2\" зависи от Тръмп", "date": "2018.07.03", "title": "\"Ди Велт\": Яростна битка на Вашингтон срещу \"Северен поток 2\""}
{"url": "http://clubz.bg/69988-dogovoryt_za_imeto_na_makedoniq_klati_gryckoto_pravitelstvo", "text": "Националистическа партия, която крепи гръцкото правителство, заяви днес, че е готова да го събори заради сделката за името на Македония, която не одобрява. Панос Каменос, председател на „Независимите гърци“ (АНЕЛ), който е и министър на отбраната, нарече договора за името „Северна Македония“ „лош“ и заяви, че той може да бъде одобрен единствено чрез референдум или нови избори, съобщи всекидневникът „Катимерини“. Управляващата коалиция между крайнолявата СИРИЗА на гръцкия министър-председател Алексис Ципрас и националистите на Каменос има 152 места в 300-членния парламент. Със своите 7 депутати АНЕЛ държи ключа към крехкото мнозинство на правителството. Договорът, под който се подписаха Ципрас и македонският му колега Зоран Заев, подлежи на одобрение с референдум в Македония и с парламентарно гласуване в Гърция. Той трябва да отвори процедурите за приемане на Македония в НАТО и за начало на преговорите й за членство в ЕС през 2019 г., които досега Атина блокираше. Каменос обаче каза, че процедури в НАТО не могат да бъдат задвижвани, преди да са ясни резултатите от македонския референдум. Гръцката ратификация на договора трябва да стане с квалифицирано, а не с обикновено мнозинство, добави той. В противен случай по думите му трябва да бъде свикан референдум. Правителството трудно може да събере квалифицирано мнозинтсво, тъй като консервативната опозиция „Нова демокрация“, която има 76 места, също критикува договора. Не може да се очаква да го одобрят и 15-те депутати на крайнодясната „Златна зора“. Ако изгуби подкрепата на АНЕЛ, Ципрас, с неговите 145 депутати, ще трябва да я търси съюзници сред 32 депутати от три либерални и центристки партии, 15 комунисти и 10 независими.", "date": "2018.07.03", "title": "Договорът за името на Македония клати гръцкото правителство"}
{"url": "http://clubz.bg/69957-germaniq_na_pyrvo_mqsto_evropa_na_vtoro_i_oshte_za_ludiq_horst", "text": "Дали той ще е човекът, заради когото ще падне канцлерката Ангела Меркел? Германският вътрешен министър Хорст Зеехофер поведе срещу нея кръстоносен поход заради миграцията и в защита на националните интереси в стил \"Германия на първо място\". Това се казва в статия на Франс прес, цитирана от БТА. Назначавайки го на такъв пост по време на трудното съставяне на коалиционно правителство през март, канцлерката се надяваше да го задържи под свой контрол - както него, така и силно консервативната баварска партия Християнсоциален съюз (ХСС), на която Зеехофер е председател. Меркел и Зеехофер се разбраха за бежанците Но сега тази стратегия се обърна срещу нея. Постоянното напрежение между ХСС и десноцентристката партия на Ангела Меркел (Християндемократическия съюз - ХДС), създало се след отварянето на границата за стотици хиляди, търсещи убежище, вече достигна точката на кипене. Министърът и неговата партия заплашиха, че ще започнат да връщат от границата пристигащи в Германия мигранти, ако са регистрирани в друга страна от ЕС. Ангела Меркел очакваше, че скромният напредък по този въпрос, който тя постигна на срещата на върха на европейските лидери, ще бъде достатъчен, за да убеди политика, наричан от противниците си Лудия Хорст. Каква е мотивацията на министъра? Част от отговора е в произхода на този 68-годишен мъж с дълбоки корени в Свободната провинция Бавария, официалното име на провинцията, която през цялата германска история се е възприемала като отделна държава. Този убеден католик, който обича да носи традиционните баварски кожени панталони, е роден и израснал в Инголщат, бастиона на \"Ауди\", между Мюнхен и Нюрнберг. Зеехофер, който произхожда от скромно семейство, винаги е поделял кариерата си между своя регион и Берлин: депутат в продължение на 28 години, след това провинциален министър-председател на Бавария от 2008 до 2018 г., той става част от правителството при управлението на Хелмут Кол като министър на здравеопазването (1992-1998 г.), след това министър на земеделието (2005-2008 г.) при Меркел. Кариерата му можеше да приключи през 2002 година. Прекарва седмици в спешно отделение с миокардия, заради слабото му сърце лекарите го съветват да се откаже от политиката. От три години насам той се противопоставя на тавана на Ангела Меркел за мигрантите (въпреки че ХСС и ХДС са принципно съюзнически партии) и това му даде \"втора младост\". По време на този конфликт този 193-сантиметров гигант, ветеран в политиката, иска да спаси на първо място влиянието на своето политическо семейство на местно равнище. ХСС, чийто председател е от 2008 г. насам, управлява Бавария без прекъсване от 1957 година. Но през последните няколко години ХСС стана свидетел на намаляване на влиянието й, особено на последните парламентарни избори през септември, на които получи 38 на сто от гласовете - най-слабия си резултат от десетилетия. Още по-лошо: заплашена от крайната десница, ХСС рискува да загуби абсолютното си мнозинство на регионални избори, насрочени за 14 октомври. Първо, след тежка борба срещу Ангела Меркел, през март той успя да получи вътрешното министерство, а след това да го прекръсти на министерство \"на Родината\". Едва назначен, той създаде първото си противоречие, заявявайки, че \"ислямът не е част от Германия\" - страна, в която живеят около 4 милиона мюсюлмани. Тогава канцлерката публично го скастри.  Но като се изключат тактическите съображения, Хорст Зеехофер, който обича да се появява редом с унгарския премиер Виктор Орбан и който казва, че се разбира прекрасно с италианския си колега Матео Салвини, изглежда е решил да извърши с партията си нещо като национална революция в Германия с тръмпистки акценти и скъсвайки с проевропейското следвоенно наследство.  Всекидневникът \"Тагешпигел\" я резюмира така: \"Германия на първо място, Европа на второ.\"", "date": "2018.07.03", "title": "\"Германия на първо място, Европа на второ\". И още за Лудия Хорст"}
{"url": "http://clubz.bg/69979-bojko_borisov_shte_byde_radosten_ako_es_se_razbere_s_rusiq", "text": "Предстоящата среща между президентите на Русия и САЩ Владимир Путин и Доналд Тръмп в Хелзинки е една от най-дискутираните теми от руските всекидневници днес. В. \"Известия\" се е обърнал към българския премиер Бойко Борисов с въпрос за очакванията му от предстоящата среща на върха между лидерите на Русия и САЩ. България свързва големи надежди с тази среща, отговаря Борисов, цитиран от БТА, и подчертава, че (срещата) може да помогне за решението на конфликта в Сирия и като следствие от това - за уреждане на проблема с бежанците и незаконните мигранти в Европа. Българският премиер отбелязва още, че би бил  много радостен, ако в рамките на Европейския съюз би могло да се организира среща за уреждане на въпросите в двустранните отношения с Русия.  \"Известия\" публикува и статия на Андрей Бистрицки, председател на Фонда за развитие и подкрепа на дискусионния клуб \"Валдай\", според когото времето на срещата Путин - Тръмп - 16 юли - е избрано неслучайно. Най-вече за това, че много от най-съществените противоречия в съвременния свят отчаяно се нуждаят от решение и прекият диалог между Москва и Вашингтон би могъл да се окаже твърде полезен. Поради много причини Русия успя да заеме в днешния свят достатъчно уникално положение. Без нея е трудно да се построи що-годе устойчива конфигурация на съвременния свят. И за САЩ като един от водещите играчи е доста изгодно, намирайки съгласие с Русия, да изградят важен елемент от конструкцията на новия международен ред, пише Бистрицки. Авторът смята, че не е случайно и това, че срещата ще се състои след твърде важната среща на върха на НАТО и след тежките дебати в Евросъюза по проблемите на миграцията. На последната среща на високо равнище на Г-7 Тръмп (впрочем, не за първи път) отбеляза ползата от връщането на Русия в тази група. И макар изказването му да не предизвика бурни овации, реакцията на него ясно показа отсъствието на единство сред страните от Г-7 по въпроса. И Тръмп логично предположи, че би било по-просто противоречията да се обсъждат пряко с Русия.  Съобщението за предстоящата среща на лидерите на Русия и САЩ предизвика предсказуемо бурна реакция в Европа. Председателят на Европейския съвет Доналд Туск призова страните да се готвят за тежки времена заради подкопаването от Тръмп (според Туск) на евроатлантическото единство. Много европейски и американски медии обаче реагираха сдържано и сметнаха за по-разумно да се изчакат резултатите от срещата, които е възможно да се окажат напълно позитивни. Германският канцлер Ангела Меркел, призовавайки за укрепване но отбраната, подчерта, че диалогът с Русия е необходим, пише авторът в \"Известия\". По-нататък той изразява мнение, че никой няма да успее да изгради единен фронт срещу подобряването на руско-американските отношения. Европа е затънала в трудноразрешим спор за мигрантите. НАТО и без руския проблем е заета със спорове за финансиране на организацията и за колективната отговорност на нейните членки. Затова съвсем не е задължително предстоящата среща да разцепи НАТО или Европейския съюз. Колкото и парадоксално да звучи, тя може да помогне за постигането на нов консенсус по много въпроси, включително и по прословутата европейска сигурност. Както е известно, клин клин избива, и въвлечени в много конфликти, редица европейски лидери могат да изберат пътя на опростяване на ситуацията, на предоляването на едни противоречия за сметка на други. Така че и в това отношение срещата на Путин и Тръмп може да подаде значим сигнал, подчертава авторът в \"Известия\". Вестникът на руските делови кръгове \"Комерсант\" цитира американската телевизия Си Ен Ен, че Тръмп възнамерява да поговори с Путин насаме в Хелзинки само в присъствие на личните им преводачи, преди към тях да се присъединят другите членове на делегациите. Тръмп избра такъв подход и при срещата си със севернокорейския лидер Ким Чен Ун в Сингапур преди месец. Тогава двамата общуваха сами цял час, преди да поканят на преговорите своите помощници.  \"Комерсант\" припомня, че преди няколко дни Си Ен Ен, цитирайки собствени източници, съобщи, че двамата лидери може да сключат сделка за Сирия, но това предизвика удивление, и съответно опровержение от Кремъл.  Руският вестник твърди днес, че една от темите, които Тръмп и Путин ще обсъдят в Хелзинки, може би ще бъде новият американски план за уреждане на израелско-палестинския конфликт. Очаква се този дълго подготвян план да бъде публикуван в най-близко време и медиите в САЩ, а и редица запознати с него политици предварително го нарекоха \"сделката на века\". Преди огласяването му обаче се предвиждало посещение в Москва на палестинския президент Махмуд Абас, а вероятно и на израелския премиер Бенямин Нетаняху - поводът щял да бъде Световното първенство по футбол. Руски дипломати твърдят, че не знаят подробности за американския план, но според арабски източници на \"Комерсант\" Москва била запозната с основните положения на сделката и не възразявала против поредния опит на САЩ да помирят палестинците и израелците. Според същите източници Русия ще настоява за диалог между американците и Абас, който щял да дойде на финалния мач на Световното първенство и ще преговаря с Путин. В Москва бил поканен и Нетаняху. \"Подробности и възможността за такова посещение се обсъждат\", казал пред вестника пресаташето на израелското посолство в Русия Алекс Гандлер.  Източници на \"Комерсант\" в Израел казали, че визита на премиера в Русия наистина ще има, но не в деня на финала. Основна тема на руско-израелските преговори щяла да бъде Сирия, но едва ли може да се избегне и обсъждане на палестинската проблематика, заключава вестникът.", "date": "2018.07.03", "title": "Бойко Борисов ще бъде радостен, ако ЕС се разбере с Русия"}
{"url": "http://clubz.bg/69956-portugaliq_edinstvenata_strana_koqto_iska_poveche_migranti", "text": "За разлика от повечето от европейските си партньори, които искат да намалят наплива на мигранти, португалското правителство залага на имиграцията, за да забави демографския спад. Това пише в статия на Франс прес, цитирана от БТА. Потвърждавайки политика си на отвореност, тази седмица Португалия беше сред първите страни, съгласили се да приемат част от мигрантите от хуманитарния кораб \"Лайфлайн\". А няколко часа преди лидерите от Европейския съюз да договорят в петък постигнатото с напрегнати преговори споразумение по този пораждащ разделение въпрос, португалското социалистическо правителство взе мерки да направи страната си по-привлекателна. Коща - син на индийски писател от някогашната португалска колония Гоа - превърна демографския въпрос в едно от основните положения на политическата си програма, която ще отстоява на планираните за есента на 2019 г. парламентарни избори. Допитванията показват, че той има голяма подкрепа. Според изследване на фондация \"Франсишку Мануел душ Сантуш\", чиито заключения са в основата на правителствената стратегия, Португалия се нуждае от 75 000 нови жители годишно само за да поддържа стабилна бройка на активното население. Делът на това население днес е само половината от общо 10,4-те милиона жители на страната. В този контекст на заседание на министерския съвет в четвъртък социалистическото правителство прие няколко мерки за опростяване на процедурите за кандидатстване за виза от страна на студенти или предприемачи, които искат да създадат стартъп-компания. Приетата разпоредба отваря възможност за \"механизъм за уреждане\" на статута на около 30 000 чуждестранни граждани, влезли в Португалия законно, но останали, без да имат разрешително нито за пребиваване, нито за работа. През трите години на рецесия след финансовата криза през 2011 г. над 300 000 португалци са напуснали страната в търсене на по-добри условия на живот, сред които и много дипломирани младежи. През 2017 г. португалският миграционен баланс отново е бил положителен - за първи път от шест години, показват данните на Националния статистически институт. Пак през 2017 г. португалските власти са издали 61 400 нови разрешителни за пребиваване, което е с 31 процента повече от предходната година. Според огласен в сряда доклад на граничната полиция чуждестранното население в страната се е увеличило с 6 процента до 422 000 души. Страната се върна към растежа именно благодарение на бума в туристическия бранш и в чуждестранните инвестиции в имоти, но според представители на работодателите икономическото оживление продължава да се спъва от липсата на квалифицирана работна ръка. Постигнатото в петък европейско споразумение предвижда спасените в европейски води мигранти да бъдат репатрирани в различните страни членки на ЕС на доброволен принцип. Португалия вече участва в доброволната програма за преразпределяне на бежанци в Европа, предложена през януари от Европейската комисия и според която до две години ЕС би трябвало да приеме най-малко 50 000 бежанци от Африка и Близкия изток. В рамките на предишна програма за презаселване, продължила от 2015 г. до март тази година, Португалия даде подслон на 1552-ма бежанци, което я нарежда на шесто място сред приемащите страни след Германия, Франция, Швеция, Холандия и Финландия. Само че едва половината от тези хора са останали в Португалия. Останалите бързо са продължили към други страни с по-добри икономически перспективи като Германия или Великобритания, признават властите в Лисабон.", "date": "2018.07.03", "title": "Португалия - единствената страна, която иска повече мигранти"}
{"url": "http://clubz.bg/69978-menda_stoqnova_bila_lobist_za_byudjeta", "text": "Лобист съм. За бюджета. Така председателят на бюджетната комисия в парламента Менда Стоянова (ГЕРБ) се опита да обясни изненадващите законови изменения, на които е автор и с които акцизът за т.нар. бездимни цигари ще се изравни с този на обикновените. Поправката в Закона за акцизите и данъчните складове по план трябва да влезе в сила от 1 октомври - противно на практиката акцизи и данъци да се определят в края на годината с бюджета за следващата. В момента на пазара у нас има регистриран само един вид нагреваеми тютюневи изделия - това е устройството на \"Филип Морис\" IQOS и филтрите за него. Ако промените на ГЕРБ бъдат приети, то в резултат цената на кутия филтри може да достигне около 10 лв. при сегашна цена от 5,50 лв. - приблизително колкото е средната цена на кутия вносни цигари у нас в момента. \"Те всички са комунисти\" Това веднага породи въпроса лобира ли Менда Стоянова за производителите на конвенционалните тютюневи изделия. Нагреваемите изделия навлизат в Европа през източните страни, в т.ч. и България, и у нас делът им на пазара се увеличава. Тепърва се очаквал още ръст.  На въпрос защо в средата на бюджетната година се правят законови изменения, Стоянова посочи, че сега държавата била изненадана от големия ръст на този тип тютюневи изделия. Законово нямало пречки: По думите й, ако от една кутия нормален тютюн, струваща 5,50 лв., 3,50 лв. влизат в бюджета, от една кутия от новите при цена 5,50 лв. влизат 93 стотинки. Това, умножено по количествата, прави загуба 15 млн. лева с тенденция до края на годината да станат 30 млн. лв., изчисли шефката на бюджетната комисия. Тези средства били пренебрежимо малко на фона на целия държавен бюджет, но можело да отидат по други направления. Стоянова не е съгласна и с изчисленията, че бездимните IQOS ще струват около 10 лв. за кутия. Щели да са около 8 лв., въпреки че изчисленията са на самия бранш. ГЕРБ vs IQOS - акцизът за \"нагреваемите\" цигари да е като за обикновените На многократно зададения въпрос дали все пак тези законови изменения не са от полза само на производителите на конвенционалните цигари, защото при една нова по-висока цена на нагреваемите клиентите ще се върнат към старите, Стоянова посочи: След което призова и Министерството на здравеопазването да вземе отношение по темата, защото в момента тези нови цигари, понеже не са забранени за употреба на закрити места, са допускани в заведенията. ГЕРБ vs IQOS - акцизът за \"нагреваемите\" цигари да е като за обикновените", "date": "2018.07.03", "title": "Менда Стоянова била лобист. За бюджета"}
{"url": "http://clubz.bg/69989-vashington_privetstva_sporazumenieto_za_gazova_vryzka_bylgariq_gyrciq", "text": "Американският посланик в Атина Джефри Паят приветства споразумението за газовата връзка между България и Гърция, съобщи БНР. В Twitter дипломатът посочва и възможността за снабдяване на българския пазар с втечнен газ от пристанището Александруполис. Авторитетните гръцки издания акцентират върху позицията на Вашингтон, че интерконекторът Комотини-Стара Загора е в принос към политиката по либерализиране на пазара за доставки на газ. Проектът е на дневен ред от близо десет години и ще намали близо стопроцентовата зависимост на България от руски газ. Борисов: Интерконекторът към Гърция ни е най-важен В личната си страница в социалните мрежи посланик Джефри Паят допълва и информацията, че по интерконектора между двете страни има възможност за снабдяване на българския пазар и с газ от плаващата платформа, която се строи в морето до Александруполис. Двата проекта не са конкурентни, а свързани, коментират енергийни експерти.  България подкрепи проекта за плаващата платформа за втечнен газ и пред Европейския съюз, като приоритетен проект за сигурност на енергийните доставки. Реакцията на посланик Паят е след подписания наскоро договор между премиерите на България и Гърция Бойко Борисов и Алексис Ципрас за започване на строителството на газовата връзка. Пред Athens-Macedonian News Agency (ANA) посланикът отбелязва и значителната роля, която енергийният сектор може да играе в икономическото възстановяване на Гърция.  Доставчикът на тръбите за газовата връзка с Гърция - ясен през юни Паят изрази ангажимента на Вашингтон да подкрепи гръцкото правителство, тъй като страната се подготвя да излезе от международните спасителни програми и подчерта значението на чуждестранните инвестиции за подпомагане на възстановяващата се икономика. Американският посланик подчерта, че новата фаза трябва да се съсредоточи върху привличането на чуждестранни инвестиции, тъй като това ще бъде ключът към растежа, който ще помогне на Гърция да преодолее последиците от тежката криза. Той акцентира и на участието на американски компании в Международния панаир в Солун през септември. Заради газопровод садят 400 000 дървета в Северна Гърция Относно постигнатото споразумение между Атина и Скопие по името на Бившата югославска република Македония, той посочи, че САЩ го смятат за \"много положителна стъпка напред\". Македония и Гърция подписаха споразумението за името Доставчикът на тръбите за газовата връзка с Гърция - ясен през юни Заради газопровод садят 400 000 дървета в Северна Гърция Македония и Гърция подписаха споразумението за името", "date": "2018.07.03", "title": "Вашингтон приветства споразумението за газова връзка България-Гърция"}
{"url": "http://clubz.bg/69980-te_vsichki_sa_komunisti", "text": "\"Дясната\" Менда Стоянова по бТВ говори за спешните законодателни промени, с които се вдига акцизът на бездимните IQOS. И с които от октомври кутийката ще стане двойно по-скъпа. Менда Стоянова била лобист. За бюджета Основен и единствен довод: \"Дясната\" Менда Стоянова очевидно не осъзнава, че: Ако допуснем, че се занимава с вдигане на данъци и акцизи, не по лобистки причини, то очевидно има спешна нужда да се пълни бюджетът. Единствената спешна нужда, за да се прави подобен ход през лятото, е, че бюджетът издиша... Та, г-жа Мендева, фалира ли бюджетът на държавата, че толкова спешно и без оглед на горните точки променяте данъците през лятото? :) Ама и аз какво се чудя. Цецка Цачева си го каза: Те всички са комунисти. :) По-добре да си гледам бойлера, и без това не разбирам от политика... :) :) :) Усмихнат ден! :) #нитоденбезкомунисти #нитоденбезполитика #нитоденбезглупости #аман    ", "date": "2018.07.03", "title": "\"Те всички са комунисти\""}
{"url": "http://clubz.bg/69952-myrtva_jena_ojivq_vyv_frizer_na_morga", "text": "Жена от Южна Африка се възстановява в болницата, след като беше открита жива във фризера на морга, съобщава Би Би Си. Тя била откарана в моргата в Карлтън, в провинция Готенг, след като била обявена за мъртва от парамедиците. Жената била пострадала в пътен инцидент. В доклада за смъртта ѝ било написано\"няма признаци на живот\". Но когато служител в моргата се върнал, за да провери тялото във фризера, открил, че жената диша. Сега възкръсналата жена се лекува в болница, името ѝ не се съобщава. Започнало е разследване по случая, но според представител на компанията Distress Alert, чиито са линейката и парамедиците, \"няма доказателство за проявена небрежност\". В пътния инцидент, в който е участвала обявената за мъртва жена, е имало две жертви. През януари в затвора в Астурия, Испания, затворник, обявен за мъртъв, дойде в съзнание часове преди да започне аутопсията му. При това трима лекари бяха обявили смъртта му.  Подобно връщане от мъртвите не се случва за първи път и в Южна Африка. Преди 7 години 50-годишен мъж се събуди с писъци в моргата в Истърн Кейп. През 2016 г. друга жертва на пътен инцидент беше обявена за мъртва, но на другия ден човекът бил открит жив и дишащ. Само пет часа по-късно обаче умрял отново - този път окончателно.", "date": "2018.07.03", "title": "\"Мъртва\" жена оживя във фризер на морга"}
{"url": "http://clubz.bg/69976-viktoriq_tomova_sreshtu_serina_uilqms_na_uimbyldyn", "text": "В откриващия кръг на тенис турнира \"Уимбълдън\" все пак имаше българска победа - постигна я първата ни ракета при дамите Виктория Томова, която мина през квалификациите, за да си проправи път към основната схема. Виктория Томова влезе в основната схема на \"Уимбълдън\" Томова преодоля чехкинята Тереза Смиткова със 7:6 (3), 6:1. Това е първият й успех в турнир от Големия шлем. Във втория кръг софиянката ще се изправи срещу бившата № 1 в света и рекордьорка по титли Серина Уилямс (САЩ). Вчера Григор Димитров отпадна още на старта от Стан Вавринка. Стан Вавринка отказа Григор още на старта на \"Уимбълдън\" Двубоят на Томова с Уилямс е в сряда и има голяма вероятност да е на централния корт. Серина спечели на старта срещу Аранча Рус - 7:5, 6:3. Тя има седем титли на \"Уимбълдън\", последната от които е през 2016 г. В момента е № 181 в ранглистата, след като отсъстваше дълго заради раждането на първото си дете. Стан Вавринка отказа Григор още на старта на \"Уимбълдън\"", "date": "2018.07.03", "title": "Виктория Томова срещу Серина Уилямс на \"Уимбълдън\""}
{"url": "http://clubz.bg/69961-dumite_ne_sa_nevinni", "text": "Напрежението в обществените дебати и все по-твърдите изявления на политиците във връзка с миграционната криза в Европа и САЩ показват възраждане на национализма, но има различни мнения доколко това напомня на 30-те години на ХХ век. От Доналд Тръмп до италианеца Матео Салвини, от Виктор Орбан до белгиеца Тео Франкен някои водещи политици използват много остри думи за мигрантите на фона на общото втвърдяване на миграционните политики в САЩ и Европа. Лидерите не си мерят думите и някои виждат в това повторение на 30-те години на миналия век в Европа, когато фашисти и нацисти идват на власт в някои европейски страни преди Втората световна война и холокоста. \"Вдъхновен от Тръмп, светът може да се върне към 30-те години на ХХ век\", смята в. \"Гардиън\". Германското списание \"Щерн\" постави на корицата си фотомонтаж на Доналд Тръмп, изпънал ръка в нацистки поздрав. \"Да и не\", отговаря френският политолог и историк Ги Ерме, автор на \"История на нациите и национализма в Европа\". Макар да има засилване на \"извънсистемните\" партии и група хора, която става мишена, сегашната ситуация \"не е следствие от световна война\", както беше с нацизма и фашизма, дошли на власт след края на Първата световна война. \"Обстоятелствата са много различни от тези през 30-те години на ХХ век. Но не това е важното\", смята Джеймс Макдугъл, доцент по съвременна история в Оксфордския университет. В наши дни \"можем да го идентифицираме по наследствените белези\" и да посочим смесицата от това, което той определя като ксенофобия, национализъм, антиинтелектуализъм, антикосмополитизъм и др., които днес са във възход.  Освен разпространението на една евентуална националистическа \"проказа\", ако използваме израза на френския президент Еманюел Макрон, от чисто семантична гледна точка от 2014-2015 г. \"все повече стават думите, категориите и етикетите, приписвани на мигрантите\", казва Сара ал Матари, лектор по литература в университета \"Лион 2 Люмиер\", председателка на SELP (\"Общество за изучаване на политическия език\"). Тази експертка описва две големи тенденции, наследени от историята: Това впрочем е същият подход, който използва и Еманюел Макрон, говорейки за \"проказа\". Въпреки всичко \"аз не вярвам, че в наши дни има възход на изначалния национализъм, това е национализъм на обстоятелствата, на консумацията. Хората се ужасяват, че условията им на живот може да се влошат, това не е толкова дълбоко вкоренено, не е толкова антропологично обусловено, колкото изначалният или романтичният национализъм\", смята Ги Ерме. И това втвърдяване на езиковите средства засяга не само класическите десни формации, но и политическите представители по-близо до центъра на шахматната дъска, както например когато френският вътрешен министър Жерар Колон, издигнат от социалистите, говори за \"миграционен потоп\". \"Партиите от традиционната десница се плъзгат към популистки начин на изразяване, като в същото време си забраняват да се плъзгат към популистките формации\", посочва Ерме. Според Джеймс Макдугъл, доцент по съвременна история в Оксфордския университет, \"най-големият риск за демокрациите би бил класическата десница да свикне с фашистките тенденции и да ги приеме за нещо нормално, което виждаме във Великобритания и САЩ\". Това втвърдяване на езика възмущава мнозина. Бившият евродепутат от зелените Даниел Кон-Бендит отправи ожесточени критики срещу този език от гледна точка на морала. Но за бившия френски външен министър Юбер Ведрин моралният аргумент вече не издържа предвид необходимостта от европейски действия за контролиране на миграционните потоци. В своя статия, публикувана на 28 юни във всекидневника \"Монд\", той критикува \"тези, които се надяват да парализират реакциите на отхвърляне на масовите миграции със светена вода или морални присъди\".", "date": "2018.07.03", "title": "\"Думите не са невинни\""}
{"url": "http://clubz.bg/69967-trymp_izvyrshva_predatelstvo_chrez_sreshtata_si_s_putin", "text": "Тръмпистите пишат, че това е само една стандартна ситуация - американските президенти не са се гнусели да се срещат със съветските диктатори, защо и Тръмп да не се срещне с Путин. Не е така. Ситуацията е безпрецедентна. Лидерите на САЩ се срещаха с комунистическите при абсолютно други обстоятелства. Те бяха принудителният военен съюз срещу страшен враг (Сталин - Рузвелт), десталинизацията в СССР (Хрушчов - Айзенхауер, Кенеди), разведряването и хелзинкският процес (Брежнев - Никсън, Форд, Картър), перестройката (Горбачов - Рейгън, Буш). По този начин след Втората световна война американските лидери се срещаха със съветските генерални секретари само тогава, когато тези лидери се отдръпваха от твърдия сталинистки курс и се ориентираха към мирното съвместно съществуване. Не бихме могли дори да си представим, че Рейгън би се срещнал с Брежнев след нахлуването в Афганистан. Сега всичко е наопаки. Тръмп не го притесняват анексията на Крим и залетият с кръв Донбас. Тръмп и Путин се срещат на 16 юли в Хелзинки Путин води едновременно няколко агресивни войни - в Украйна, в Сирия, хибридна срещу Запада. Той на практика официално е обявен за международен терорист (след заключенията по делото на Литвиненко, сваления \"Боинг\", отравянето на Скрипал и т.н.). По време на управлението си той доказа, че не спазва никакви договорки и лъже, както си диша. В тази ситуация да имаш напълно дружеска среща с Путин (а тя ще бъде такава, ако се съди по изказванията на представителите на Белия дом), означава да го поощряваш да продължава агресиите и другите престъпления. Това е удар по мира и сигурността на Земята, предателство не само към Украйна, но и на интересите на самите САЩ.    ", "date": "2018.07.03", "title": "Тръмп извършва предателство чрез срещата си с Путин"}
{"url": "http://clubz.bg/69975-trymp_do_liderite_na_nato_uvelichete_razhodite_za_otbrana", "text": "Президентът Доналд Тръмп е изпратил остри писма до лидерите на страните членки на НАТО, в което ги приканва да увеличат разходите си за въоръжение и заплашва да спре помощта от САЩ за организацията, предава Си Ен Ен. Телевизията се позовава на информация на \"Ню Йорк таймс\". Писмата са били разпратени преди около месец.  Както е известно, другата седмица в Брюксел започва срещата на върха на държавите от Северноатлантическия съюз. САЩ осигуряват около 70 на сто от разходите на НАТО и Тръмп няколко пъти е настоявал партньорите да изпълнят задълженията си и да отделят 2 процента от бюджетите си за разходи по отбраната. \"Гардиън\": ЕС и НАТО да се готвят за най-лош сценарий при Тръмп Не става ясно точното съдържание на всички писма, но запознати с тях твърдят, че езикът е доста твърд. В тях се подчертава, че САЩ вече губят търпение и очакват скорошно повишаване на военните разходи. Особено остър бил тонът в писмото до германската канцлерка Ангела Меркел, твърди тв каналът. И следва критиката: Тръмп открито намеква, че САЩ могат да променят глобалното си военно присъствие, ако съюзници от НАТО не увеличат разходите за собствената си защита според \"Ню Йорк таймс\". Както до германския канцлер, така и до канадския премиер Трюдо и до норвежкия министър-председател Солберг Тръмп обяснява в писмата, че разбира колко е трудно да се противопоставиш на натиска у дома срещу военните разходи, но им припомня, че той \"самият е използвал значителен политически ресурс, за да увеличи военните разходи на САЩ\". Посланикът на САЩ: България е способна на велики дела в НАТО Белият дом е отказал да потвърди или коментира поблукацията. Представител на Съвета по национална сигурност обаче заявил, че президентът остава силно ангажиран с НАТО. Но Доналд Тръмп е категоричен, че партньорите трябва да поемат справедливия си дял от общата военна тежест и да направят повече за общата сигурност, подчертал още той. Посланикът на САЩ: България е способна на велики дела в НАТО", "date": "2018.07.03", "title": "Тръмп до лидерите на НАТО: Увеличете разходите за отбрана"}
{"url": "http://clubz.bg/69977-shte_izlqzat_li_anglijskite_smetki_sreshtu_kolumbiq", "text": "Днес ще стане ясен последният четвъртфинал на Световното в Русия - играят се осминафиналите Швеция - Швейцария (от 17 часа) и Колумбия - Англия (от 21 ч). Победителите ще спорят един срещу друг на 7 юли от 17:00 ч в Самара. Програма на елиминациите на Световното Двубоят между скандинавците и алпийците е абсолютно непредсказуем. Участието на Швейцария на елиминациите не е изненада, същото не може да се каже за \"тре крунур\". Тимът неочаквано за всички оглави групата на Германия за сметка на \"маншафта\". Двата съперника никога досега не са спорили един срещу друг на голямо първенство, а само в приятелски срещи. Голям шум се вдигна покрай швейцарците заради политическата пропаганда, която си позволиха косовските албанци (по произход) Джердан Шакири и Гранит Джака в мача със Сърбия. Те бяха глобени от ФИФА. В последните дни обещаваха, че няма да имитират орли, ако се радват при голове на осминафинала. Швейцарци събраха пари за глобите на Шакири и Джака. Албания също В лагера на Швеция обстановката традиционно е спокойна. Селекцията на Яне Андерсон излезе от българската квалификационна група за мондила, а в баража успя да елиминира Италия. Смяташе се, че класиране за плейофите е максималната цел и тя вече е изпълнена, но в страната вече се надяват на победа и днес. А един от Швеция и Швейцария сензационно (като предваритени прогнози) може да стигне до полуфинал. С надежда за същото постижение от 21 часа ще се противопоставят Колумбия и Англия в Москва. Островитяните доброволно предадоха първото място в групата си на Белгия, за да попаднат с по-лекия (откъм имена) поток. Идва време да разберем дали сметката ще излезе. Обикновено на големи първенства който гледа да мине \"тънко\", отпада. Селекционерът Гарет Саутгейт демонстрира оптимизъм в последните дни. Той заяви на всички пресконференции, че тимът му е готов за нещо голямо на мондила - поне полуфинал. Вярва, че Англия има качествата за това. Титулярите ще се завърнат в игра, както и Деле Али, който се контузи в първия мач. Колумбия също се заканва, макар че няма нито една победа в 5-те мача между двата съперника. Основният въпрос в лагера на латиноамериканците е дали капитанът Хамес Родригес ще бъде възстановен от контузията, получена срещу Сенегал. Колумбийците стигнаха до четвъртфинал преди 4 години в Бразилия, сега имат шанс да повторят това класиране. Двата тима са играли на Световно един срещу друг във Франция '98, когато съставът от Албиона спечели с 2:0 в групата. Швейцарци събраха пари за глобите на Шакири и Джака. Албания също", "date": "2018.07.03", "title": "Ще излязат ли английските сметки срещу Колумбия?"}
{"url": "http://clubz.bg/69981-simeonov_za_zakona_za_gorivata_otvratitelen_v_polza_na_lukojl", "text": "Вицепремиерът Валери Симеонов отново застана на по-\"непопулярна\" сред управляващите позиция, а и обвини депутат от коалицията, на която е съпредседател - \"Обединени патриоти\" - в лобизъм. Този път поводът са промените в Закона за горивата, чийто първи вносител е депутатът от \"Обединени патриоти\" Емил Димитров. От седмица заради проекта има протести. Защитниците му твърдят, че щял да \"изсветли\" пазара, а критиците - че ще закрие малките търговци. След което посочи и кой според него е отговорен за това: Емил Димитров-Ревизоро пак хвали закона за горивата Проектът е наречен Закон за административното регулиране на икономически дейности, свързани с нефт и продукти от нефтен произход, и от асоциацията, която обединява големите фирми, настояват от дълго време за промените. В БПГА членуват \"Шел\", \"Лукойл\", ОМВ, \"Инса ойл\", \"Ромпетрол\", \"Петрол\", \"Синергон\", \"Приста ойл\" и още няколко големи фирми. Неотдавна асоциацията напусна \"Инса ойл\". Новият законопроект бе лансиран от Емил Димитров-Ревизоро, който е председател на комисията за наблюдение на приходните агенции и борба със сивата икономика и контрабандата, но е подписан от депутати от всички парламентарни групи.  Малкият бизнес в горивата излиза на протест срещу лобистки закон След като започнаха протестите, няколко народни представители оттеглиха подписите си.  Според проекта фирмите, които търгуват, складират или транспортират горива, ще минат на регистрационен режим към Министерството на икономиката. Изискванията пред тях са: висок уставен капитал от поне 3 милиона лева за търговците на едро и за собствениците на данъчни складове, за търговците на дребно - 20 000 лева; управителите им да имат висше образование и поне 5 години осигурителен стаж; обезпечение или банкова гаранция за 500 000 лева и др. Валери Симеонов обаче бе категоричен днес, че целта на въпросния законопроект е целият пазар на горива да бъде предоставен на няколко фирми - Държавата ще търси 1 млрд. лв. приходи с нови правила за търговци с горива Вицепремиерът обясни, че \"Лукойл Нефтохим\" - Бургас, плаща нула стотинки на държавата, тъй като за последните 10 години няма никаква печалба. Той е категоричен, че ако новите текстове бъдат прокарани, цените на горивата ще скочат, защото големите фирми ще монополизират пазара, а цената пада там, където има конкуренция. По думите му сив сектор при горивата има, но той е в много по-малък от сочените от защитниците на новия закон размер от 1 млрд. лв. годишно. Малкият бизнес в горивата излиза на протест срещу лобистки закон Държавата ще търси 1 млрд. лв. приходи с нови правила за търговци с горива", "date": "2018.07.03", "title": "Симеонов за Закона за горивата - \"отвратителен, в полза на \"Лукойл\""}
{"url": "http://clubz.bg/69973-merkel_i_zeehofer_se_razbraha_za_bejancite", "text": "Германската канцлерка Ангела Меркел приветства постигнатото късно снощи в Берлин споразумение с баварските си съюзници по спорния въпрос за миграцията, съобщиха Франс прес и Ройтерс. По думите на Меркел постигнатият компромис между нейния Християндемократически съюз /ХДС/ и Християнсоциалния съюз /ХСС/ на Зеехофер ще гарантира принципа на свободно движение в ЕС едновременно позволявайки на Германия да вземе \"национални мерки\" за ограничаване на наплива на мигранти. Меркел уточни, че в Германия ще бъдат създадени транзитни центрове, от които търсещите убежище, по силата на споразумения с други страни, ще бъдат връщани там, откъдето са дошли, и там, където вече са се регистрирали. Генералният секретар на ХДС Анегрет Крамп-Каренбауер добави, че такива депортации ще бъдат извършвани не \"в ущърб на трети страни\", а само въз основата на договорености, предаде ТАСС. Зеехофер vs Меркел пак- не е доволен от евросделката за мигрантите? между Християндемократическия съюз /ХДС/ на Меркел и баварския Християнсоциален съюз /ХСС/, оглавяван от Зеехофер,   заяви Зеехофер пред журналисти, напускайки централата на ХДС в Берлин.  В неделя той заплаши да подаде оставка, ако не бъде намерен компромис с канцлера, но в крайна сметка промени намерението си и предложи последен опит за преговори.  През миналия месец Зеехофер обяви, че смята да започне да връща на границата мигранти, регистрирани в друга държава от ЕС. Меркел обаче се противопостави на предлагания от него едностранен контрол на границите и заяви, че трябва да бъде намерено общо европейско решение за намаляване на вторичната миграция. Канцлерът изтъкна, че подобни едностранни решения ще създадат проблеми със съседите на Германия и ще подкопаят солидарността в Европейския съюз.  Споразумението предвижда занапред търсещите убежище, пристигащи в Германия, но вече регистрирани в друга страна от ЕС, да бъдат настанявани в т.нар. транзитни центрове на германско-австрийската граница, а не да бъдат разпределяни в центрове в цялата страна. След проучване на техните досиета те ще бъдат връщани в страните, откъдето са дошли. Депортирането обаче трябва да се организира в рамките на административни споразумения, сключени със съответните страни, пише БТА.  Третият партньор в правителствената коалиция, Социалдемократическата партия, трябва обаче също да каже дали приема условията на това споразумение. ", "date": "2018.07.03", "title": "Меркел и Зеехофер се разбраха за бежанците"}
{"url": "http://clubz.bg/69974-beliqt_dom_sankciite_ostavat_dokato_rusiq_ne_vyrne_krim_na_ukrajna", "text": "Американските санкции срещу Русия заради анексирането на Крим ще продължат, заяви вчера говорителката на Белия дом Сара Сандърс, цитирана от световните агенции.  Неотдавнашни изказвания на американския президент Доналд Тръмп, който ще се срещне с руския си колега Владимир Путин на 16 юли в Хелзинки, и на съветника му по националната сигурност Джон Болтън подхраниха спекулации в американски медии, че Вашингтон може да промени позицията си за Крим, отбелязва ДПА.  САЩ няма да отменят санкциите, докато Русия не се изтегли от Донбас Миналия петък Тръмп съобщи, че на срещата си с Путин смята да засегне темата за Крим. Коментирайки тези думи прессекретарят на руския президент Дмитрий Песков заяви вчера пред журналисти, че Кримският полуостров, който Москва анексира от Украйна през 2014 г., е неделима част от Русия и не може да бъде тема от дневния ред на срещата между двамата президенти.  Миналата седмица Европейският съюз продължи санкциите срещу Русия до януари 2019 година.", "date": "2018.07.03", "title": "Белият дом: Санкциите остават, докато Русия не върне Крим на Украйна"}
