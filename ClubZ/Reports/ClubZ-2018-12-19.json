{"url": "http://clubz.bg/77393-mourino_progovori_prodyljavame_napred", "text": "Жозе Моуриньо направи първите си изявления - първо пред \"Скай Спортс\", а след това и в писмено изявление, след като вчера бе уволнен от \"Манчестър Юнайтед\". Още снощи португалецът бе в дома си в един от баровските лондонски квартали. Съответно нямаше как да се размине с обсада от репортери. Когато поставиш егото си над клуба Сутринта Жозе отказа да говори пред журналисти: На връщане обаче напазарувалият Моуриньо поразвърза езика си. Явно разходката пеш му се беше отразила добре, отчитат представителите на медии, които \"дежуряха\" в квартала. \"Манчестър Юнайтед\" уволни Жозе Моуриньо Малко по-късно спечелилият Шампионската лига с \"Порто\" и \"Интер\" треньор разпространи съобщение, в което казва следното: Днес испанският в. \"Ел Паис\" написа, че \"Реал\" (Мадрид) е готов да дава по 20 милиона евро годишна заплата на треньора, за да поеме \"белите\" от новия сезон. Жозе получил оферта от 15 млн. през есента, но тогава я отклонил заради \"Юнайтед\". Сега обаче Флорентино Перес истински се зарадвал на вестта, че португалецът е уволнен. Изданието твърди, че босът ще окаже пълна подкрепа за привличането на желаните футболисти. Перес бил готов да прекрати договора на Сантяго Солари, независимо, че го обяви за постоянен наставник след уволнението на Юлен Лопетеги. Контрактът на аржентинеца е за още 18 месеца. Жозе Моуриньо: Завръщане в \"Реал\" (Мадрид)? Не \"Реал\" (Мадрид) ще назначи Моу официално от 1 юли, за да избегне специална клауза в договора му с \"Манчестър Юнайтед\", по силата на която \"червените дяволи\" ще получат 5 милиона евро, ако специалистът започне работа в даден отбор преди тази дата. По-рано днес \"Юнайтед\" назначи официално Оле Гунар Солскяр за временен треньор. Според медиите на Острова клубът се е насочил към двама кандидати от лятото - Зинедин Зидан и наставникът на \"Тотнъм\" Маурисио Почетино. Временният треньор на \"червените дяволи\": \"Юнайтед\" е в сърцето ми Ще стане много интересно, ако Зизу и Жозе разменят местата си след няколко месеца. \"Манчестър Юнайтед\" уволни Жозе Моуриньо Жозе Моуриньо: Завръщане в \"Реал\" (Мадрид)? Не Временният треньор на \"червените дяволи\": \"Юнайтед\" е в сърцето ми", "date": "2018.12.19", "title": "Моуриньо проговори: Продължаваме напред"}
{"url": "http://clubz.bg/77385-gerb_se_otkaza_ot_vechnite_proverki_za_nezakonno_imushtestvo_zasega", "text": "ГЕРБ и цялата комисия по правни въпроси се отказаха от голямата част от \"спешния ремонт\" на т.нар. антикорупционен закон, предизвикан от тълкувателното решение на Върховния касационен съд. Останаха само два от текстовете, които ще минат през гласуване на второ четене в пленарната зала, вероятно в петък. А именно - остава предложението в действащия закон да се запише, че прекратяването на наказателно преследване или окончателна оправдателна присъда няма да е основание за прекратяване на проверка или съдебно производство за конфискация на имущество. Второ - всички проверки и дела за конфискация на незаконно придобиро имущество, започнали по реда на отменения закон за конфискация, за който се отнася решението на ВКС, ще продължат по действащия сега антикорупционен закон. Приетият набързо на първо четене вариант с вносител Данаил Кирилов от ГЕРБ предвижда още две неща - да се запише изрично, че ако КПКОНПИ не спази сроковете си за проверка и внасяне на иск за отнемане на имущество в съда, това не е основание за прекратяване на производствата. Този текст бе разтълкуван като даване на възможност на КПКОНПИ да прави \"вечни проверки\" - защото нищо не я задължава да ги приключи в определен срок.  Мотивът за това предложение бе, че във ВКС има тълкувателно дело и по този въпрос. Решението обаче се очаква догодина. В момента КПКОНПИ има на разположение 1 година за проверка на имущество, която може да се удължава еднократно със срок до 6 месеца. Внасянето на иск трябва да се случи до 3 месеца след приключването на проверката. ВКС обаче търкува тези срокове задължителни ли са или инструктивни заради различна съдебна практика. За да няма тълкувания за \"вечни проверки\" Кирилов сам обяви, че оттегля това предложение. Даже уточни, че предложението му е първо да се изчака решението на ВКС по въпроса, защото така изисква институционалният подход. Съгласиха се и Хамид Хамид от ДПС, и представителите на самата КПКОНПИ, които, начело с председателя си Пламен Георгиев, присъстваха на заседанието. Само преди седмица нагласите бяха различни. Хамид оттегли на свой ред предложението си по същия въпрос - а именно вместо да се записва изрично, че сроковете КПКОНПИ да приключи работата си по даден случай са инструктивни и ходът на делата и проверките не зависи от тях, въпросните срокове да се удължат значително, но да станат задължителни за изпълнение. В крайна сметка тази дискусия остава за догодина. Тогава се очаква и \"мащабен\" ремонт на антикорупционния закон, проектът за който вече е внесен в Народното събрание. Вносители са Кирилов и Хамид. Депутатът от ДПС поиска от КПКОНПИ по въпроса със сроковете да направят анализ и да кажат какво е тяхното предлогение, пък той се ангажира да се съобрази. А Пламен Георгиев пред журналисти не каза кой от вариантите за законодателно решение би предпочела комисията - това е работа на законодателите. Председателят на правната комисия Кирилов се отказа и от третата си идея - описаните до момента поправки в закона да влязат в сила със задна дата - от 23 януари 2018. Целта на това беше да се ликвидира рискът да бъдат прекратени производства за отнемане на имущество на лица, чиито обвинения са оттеглени от прокуратурата или са постановени окончателни присъди и са по стария закон. Това вече се случи с делото в СГС за отнемане на имущество за около 2 млн. лв. срещу бившия зам.-председател на Народното събрание и на ДПС Христо Бисеров. Според данните на антикорупционната комисия в подобна хипотеза са още 22 производства за отнемане на имущество на обща стойност около 21 млн. лв.  Докато течаха дебатите по промените в антикорупционния закон, Данаил Кирилов обяви, че според негова информация същото като със казуса \"Бисеров\" можело да се случи и с проверки за незаконно придобито имущество на лица като Огнян Донев и Гриша Ганчев. След заседанието Пламен Георгиев отказа да уточни какво според него е имал предвид депутатът, защото законът му забранява да коментира конкретни проверки, още повече, когато произнасяне на съд няма. Председателят на КПКОНПИ каза само, че за споменатите лица антикорупционната комисия няма внесени в съда искания за отнемане на имущество. Не каза и дали споменатите са в списъка с 22 производства, водещи се по стария закон за отнемане на незаконно придобито имущество, които биха били засегнали от тълкувателното решение на ВКС. Решението на магистратите обаче засяга само случаи по стария закон, при които има отказ от обвинения от прокуратурата или окончателни оправдателни присъди. Делата в съда и срещу Огнян Донев, и срещу Гриша Ганчев обаче към момента са в съдебна фаза - тоекст не са в хипотезата на тълкувателното решение на магистратите.  И определението на СГС за Христо Бисеров не е окончателно, защото КПКОНПИ обжалва. Това значи, че като до влизане в сила на ремонта на антикорупционния закон, който се очаква да бъде гласуван в петък, съдът излезе с окончателно решение (което чисто процесуално много трудно може да стане - б.р.), Бисеров \"ще е извадил късмет\" - по думите на Пламен Георгиев.  Единственото, което може да забави влизането в сила на промените в антикорупционния закон, ако те бъдат приети окончателно в петък, е забавяне на указа на президента Румен Радев за обнародването му в \"Държавен вестник\" или налагане на вето. ", "date": "2018.12.19", "title": "ГЕРБ се отказа от \"вечните проверки\" за незаконно имущество. Засега"}
{"url": "http://clubz.bg/77394-garet_bejl_prati_real_na_final_s_hettrik_snimki", "text": "Кристиано Роналдо може и да липсва на \"Реал\" (Мадрид), но това не се усети тази вечер във втория полуфинал на Световното клубно първество в Абу Даби. \"В обувките\" на №7 влезе Гарет Бейл, който вкара и трите гола за победата на \"белите\" с 3:1 над азиатския шампион \"Кашима Антлърс\" с 3:1. В събота \"лос меренгес\" са абсолютни фаворити да прибавят още едно отличие в и без това огромния си музей срещу сензацията на турнира \"Ал Аин\" на финала. Снощи домакините излъгаха с дузпи аржентинския \"Ривър Плейт\" - 2:2 и 5:4. Така очакваният финал между \"Реал\" и \"Ривър\", който по-рано този месец спечели \"Копа Либертадорес\" на \"Бернабеу\", няма да се случи. Ако се брои чистото игрово време, Бейл записа хеттрика си и се сдоби с топката след мача само за 11 минути. В 44-ата той откри след брилянтен пас на Марсело.  След почивката Кралския клуб набързо реши всичко. В 49-ата защитник на японския тим изчисти топката пред голлинията след удар на Карим Бензема. В 53-тата обаче азиатец сбърка, като асистира на Бейл, който на празна врата удвои.  Не закъсня и 3:0 - в 55-ата, отново след подаване на Марсело.  \"Реал\" намали оборотите, но можеше да вкара още. Треньорът Сантяго Солари направи смени. В 78-ата Дой намали, като за зачитането на гола се стигна до разглеждане на ситуацията с помощта на VAR. Казусът беше дали има засада. \"Кашима\" направи добро първо полувреме, в дълги периоди от което беше равностоен на най-успелия футболен клуб в света. Все пак много по-високата класа на \"Реал\" натежа. Японският тим ще спори за 3-4 място срещу \"Ривър Плейт\".", "date": "2018.12.19", "title": "Гарет Бейл прати \"Реал\" на финал с хеттрик (СНИМКИ)"}
{"url": "http://clubz.bg/77389-kitajci_cheli_3_godini_tajnata_diplomaticheska_poshta_na_es", "text": "Китайски хакери са прониквали години наред в секретните дипломатически комуникации на Европейския съюз, съобщава \"Ню Йорк таймс\". Те са свалили хиляди телеграми, разкриващи тревоги за непредвидимата администрация на Доналд Тръмп, борбата за справяне с Русия и Китай и опасността Иран да възстанови ядрената си програма, пише изданието. Една от телеграмите описва срещата между президентите на Русия и САЩ в Хелзинки миналия юли като \"успешна (поне за Путин)\", а друга, от срещата на върха ЕС-Китай в Пекин на 16 юли т.г.,  цитира китайския президента Си Дзинпин да сравнява търговската политика на Тръмп с \"боксов мач без правила\". Хакерите в продължение на три години са използвали техники на елитно подразделение на китайската армия. Копирали телеграмите от сигурна мрежа и ги качвали на създаден от тях уебсайт според Area 1, фирма, основана от трима бивши служители на Агенцията за национална сигурност на САЩ, която е открила пробива и е предоставила на вестника 1 100 от изтеклите секретни грами. \"Ню Йорк таймс\"  . Те вдигат завесата над опитите на Европа да вникне в причините на международните кризи на три континента, съдържат меморандуми от срещи с лидери на Саудитска Арабия, Израел и други държави. Кибер-пиратите проникнали и в защитените мрежи на ООН и на министерства и външните работи и финансите на различни страни. Те изучавали подробности от преговорите между ЕС и САЩ за Трансатлантическото търговско и икономическо партньорство и за растящото напрежение на между САЩ и Северна Корея през 2016 година. Хакерите са  проникнали в тайната електронна кореспонденция на повече от 100 институции и организации, които не са знаели за това допреди няколко дни. Грамите съдържат например подробни доклади за европейски дипломати, че може би Русия вече е разположила ядрени оръжия на анексирания от нея през 2014 година Кримски полуостров. В една от тях европейски дипломати цитират Си да казва в частен разговор, че страната му \"няма да се поддаде на американския натиск\", \"дори от търговската война да пострадат всички\". Европейски представители свидетелства за това как Вашингтон се заел с \"контрол на щетите\" след злополучната за Тръмп съвместна пресконференция с Путин в Хелзинки през юли. Представителка на делегацията на ЕС във Вашингтон препоръчва дипломатите на държавите членки винаги да споменават САЩ като \"нашия най-важен партньор\", за да се опитат да преодолеят отрицателното отношение съм ЕС, създавано от новата американска администрация. Същата грама препоръчва на европейските дипломации да заобикалят Тръмп и да работят направо с членове на американския Конгрес. \"Ню Йорк таймс\" цитира изявление на секретариата на Съвета на ЕС, че “знае за твърденията, отнасящи се  до потенциално изтичане на чувствителна информация и активно разследва проблема\". Публикуваната европейска комуникация обаче не е с толкова високо ниво на секретност колкото публикуваните през 2010 година от Уикилийка 250 000 грами на Държавния департамент, отбелязва вестникът. Той посочва, че най-секретните документи на ЕС, включително за преговорите по иранската ядрена програма, са в отделни и по-надеждно защитени информационни масиви. Освен това, за разлика от Уикилийкс и от руската хакерска атака срещу Националния комитет на Демократическата партия през 2016 година, китайците не са публикували открития материал, действията им са били чист шпионаж. Те са успели да проникнат в дипломатическата електронна поща на Кипър, откъдето са се сдобили с паролите на системата за обмен на дипломатическа информация на целия Европейски съюз. В акцията им няма нищо особено сложно от хакерска гледна точка според цитирания от вестника изпълнителен директор на Area 1 Орен Фолковиц. Европейската комисия потвърди, че е имало мащабна хакерска атака срещу институциите на Европейския съюз, предаде БТА, както цитира заместник-председателя на ЕК Валдис Домбровскис.", "date": "2018.12.19", "title": "Китайци чели 3 години тайната дипломатическа поща на ЕС"}
{"url": "http://clubz.bg/77391-sasht_se_izteglqt_ot_siriq", "text": "Съединените щати започнаха да изтеглят войските си от Сирия. Това съобщ прессекретарят на Белия дом Сара Сандърс, цитирана от TACC. Американският президент Доналд Тръмп заяви, че САЩ са постигнали целта си в Сирия, а именно победа над групировката \"Ислямска държава\", предадоха световните агенции, цитирани от БТА.     Така американският президент, както изглежда, потвърди информациите на представители на своята администрация, че САЩ обмислят да изтеглят военните си от Сирия. Според в. \"Вашингтон пост\", който се позовава на американски военни, администрацията на Тръмп има намерение да започне в кратки срокове пълно изтегляне на контингента на страната от Сирия, който сега наброява около 2000 души. Според цитираните източници решението е било взето вчера, но причините за него не се съобщават. В. \"Уолстрийт джърнъл\" пише, че решението за изтеглянето е било взето лично от американския президент след разговор с турския му колега Реджеп Тайип Ердоган. Турция смята за терористична организация Сирийските демократични сили - кюрдско-арабска коалиция, която е съюзник на САЩ в борбата им в Сирия срещу \"Ислямска държава\".  Тръмп вече е наредил на американските военни да се изтеглят напълно от Сирия, съобщи агенция Блумбърг, като се позова на неназовани представители на неговата администрация. Подобно изтегляне би било рязък обрат в американската политика, който би оставил американските съюзници в Сирия, сирийските кюрди, на произвола на турските военни, отбелязва Блумбърг.  Миналата седмица представители на американските власти оспориха твърдението, че \"Ислямска държава\" е разгромена, и намекнаха, че САЩ трябва да запазят военното си присъствие в Сирия.  На 6 декември американският министър на отбраната Джим Матис каза, че има още работа за вършене в Сирия. Експерти по отбраната пък предупредиха, че изтеглянето на САЩ ще остави Сирия под влиянието на Русия и Иран.", "date": "2018.12.19", "title": "САЩ се изтеглят от Сирия"}
{"url": "http://clubz.bg/77392-polsha_sklyuchi_20_godishen_dogovor_za_dostavka_na_amerikanski_vtechnen_gaz", "text": "Полша сключи дългосрочна сделка за втечнен природен газ с американската компания \"Порт Артър Ел Ен Джи\" (Port Arthur LNG) като част от усилията да намали зависимостта си от руския газ, съобщиха Асошиейтед прес и ТАСС, цитирани от БТА.  \"Порт Артър Ел Ен Джи\", която е подразделение на \"Семпра енерджи\" (Sempra Energy), и полската \"ПГНиГ\" (PGNiG) обявиха днес със съвместно изявление сделката за покупка на 2,7 млрд. куб метра газ годишно от Полша за 20-годишен период.  Полша ще внася 4 млрд. куб. м годишно втечнен природен газ от САЩ Количествата са достатъчни за покриване на около 15 процента от дневните газови нужди на страната.  \n\tНе бяха обявени финансови подробности по договора.  Тръмп пак ни предлага американски втечнен газ Тръмп пак ни предлага американски втечнен газ", "date": "2018.12.19", "title": "Полша сключи 20-годишен договор  за доставка на американски  втечнен газ"}
{"url": "http://clubz.bg/77388-bylgari_sa_protestirali_sreshtu_smazvaneto_na_prajkata_prolet", "text": "Инициативен комитет се обърна към президента Румен Радев и премиера Бойко Борисов с инициатива да бъдат наградени с най-виски държавни отличия трима българи, проестирали срещу окупацията на Чехословакия през 1968 г. И се допълва, че тримата студенти от Софийския университет са разпространявали позиви в София и Пловдив, с които осъждат агресията на армиите на Варшавския договор и българското участие в нея. След донос тримата са арестувани и задържани от ДС и под натиск на властите са изключени от университета. От иницитивния комитет посочват, че тримата вече са били наградени от Сенатът на Чешкия парламент и от президента на Словакия Андрей Киска. В инициативния комитет влизат Стефан Дечев, Димитър Атанасов, Кирил Чуканов, Димитър Бочев, Ангел Филчев, Мартин Младенов.", "date": "2018.12.19", "title": "Българи са протестирали срещу смазването на \"Пражката пролет\""}
{"url": "http://clubz.bg/77387-peeping_tom_se_zavryshtat_v_plovdiv_s_dete", "text": "Peeping Tom - една от най-вълнуващите и разпознаваеми танцови компании в света, ще представи най-новия си спектакъл \"Дете\" в рамките на фестивала One Dance Week 2019. Публиката в Пловдив ще гледа дългоочакваната танцова интерпретация на заплетения детски свят от хореографите Габриела Каризо и Франк Шартие на 20 септември 2019 в Дом на културата \"Борис Христов“. \"Дете\" е последната част от забележителната им трилогия, посветена на семейните отношения. След \"Баща\" (2014) - емоционален и наситен разказ за остаряването, и разтърсващия психологически портрет \"Майка\" (2016), представен в България през 2017 г., идва ред на най-важния \"елемент“ в семейството – детето. \"Дете\" ще смае българската публика броени месеци след световната си премиера в Les Théâtres de la Ville, Люксембург (23 април 2019) и е един от акцентите от програмата на специалното издание на One Dance Week по време на Пловдив - Европейска столица на културата. Хореографите Габриела Каризо и Франк Шартие режисират третата част през призмата на често неразбрания, често подценяван от възрастните флуиден и оплетен във фантазии свят на детето. Спектакълът показва как перспективите му се променят, докато тялото расте, как личността се трансформира и оформя, докато детето става възрастен. Всяко движение в този забележителен танцувален портрет е продиктувано от мечтите, изборите, страховете, съмненията, несигурността… Възрастните предполагат, но дали наистина разбират децата? Когато няма на кого и на какво да се опрат. Когато приемат кое е истина и кое е лъжа, кое е правилно и кое е грешно. Когато преминават през трамвиращи ситуации. Как подреждат своя детски свят чрез измислиците, ролевите модели или подражанието на родителите си, за да се справят в дадени ситуации. Каква е ролята на бащата и майката в тези сложни процеси? Промените във времето и пространството, толкова типични за творчеството на Peeping Tom, присъстват и в \"Дете\". Габриела Каризо и Франк Шартие основават компанията за съвременен танц Peeping Tom през 2000-та година, а понастоящем са нейни артистични директори. Декорите на спектаклите им приличат на познати места, например музей, градина, родилно отделение и контейнер за живеене, но само на пръв поглед. В следващия момент всичко това се раздава, за да предизвика логиката, табутата, представите ни за нормалното. Редом с експресивния език на движение и майсторските танцувални техники, артистите използват ефекти от киното и звук, записан в реално време. В центъра на работата им стои човекът, с неговите състояния, болки и радости, с неговата мрачна страна, която си струва да бъде осветена. Компанията е носител на редица международни награди, сред които приз за най-добър танцов спектакъл във Франция за Le Salon (2005), награда Mont Blanc за млади режисьори на фестивала в Залцбург (2007), Patrons Circle Award от Международния фестивал на изкуствата в Мелбърн и отличия от други държави. Спектакълът 32 rue Vandenbranden спечели престижната британска награда Olivier Award (2015) за най-добро танцово представление, а Vader/ Баща надделя в същата категория на международен конкурс в Барселона.", "date": "2018.12.19", "title": "Peeping Tom се завръщат в Пловдив с \"Дeте\""}
{"url": "http://clubz.bg/77386-bryuksel_obqvi_14_merki_pri_%E2%80%9Ebrekzit%E2%80%9C_bez_sdelka", "text": "14  в ограничен брой сфери се съдържат в плана на Еврокомисията, който ще бъде задействан в случай на „Брекзит“ без сделка. Той бе разпространен от ЕК днес – точно 100 дни преди 29 март, когато Великобритания ще излезе от Европейския съюз. ЕС смекчава „Брекзит“ в транспорта и финансовите услуги Сферите са такива, в които „Брезкзит“ без сделка би нанесъл сериозни щети на гражданите и бизнеса в останалите 27 страни членки на ЕС. Сред тях са финансовите услуги, въздушният транспорт, митниците и дори борбата с климатичните промени. Планът е изготвен зарази несигурността във Великобритания около ратфицирането на споразумението за напускане на ЕС, договорено на 25 ноември, както и заради призива от последния Европейски съвет миналата седмица за ускоряване на подготовката на всички равнища за всички възможни варианти. ЕК смята за много важно и спешно приемането на мерките, за да могат те да влязат в сила още на 30 март 2019 г. ЕС се готви за „Брекзит“ без сделка Комисията обаче изрично предупреди, че тези мерки няма и не могат да смекчат ефекта на „Брекзит“ без сделка. Те не могат и по никакъв начин да компенсират липсата на подготовка, нито да дадат привилегии, полагащи се при членство в Съюза. Сферите, в които ще бъдат приложени мерките, са такива, в които е абсолютно необходимо да бъдат защитени жизнено важните интереси на ЕС. По същество те ще бъдат временни и се приемат едностранно от ЕС. Мерките са резултат от дискусии между страните членки. Държавите членки на ЕС трябва да предприемат мерки,които да гарантират, че гражданите на Обединеното кралство, пребиваващи законно в Съюза към датата на „Брекзит“, ще продължават да бъдат смятани за законно пребиваващи граждани. Страните от ЕС трябва да им дадат статут на временно пребиваващи.  Комисията вече прие предложение за регламент, който да изключва британските граждани от изискванията за визи при положение, че Лондон направи същото с гражданите на ЕС. Що се отнася до социалното координиране, страните членки трябва да вземат всички възможни мерки, за да гарантират осигуряванетои да спазват правата на гражданите на 27-те държави от ЕС и Великобритания, упражнявали правото на свободно движение преди 30 март 2019 г. Две мерки в тази сфера ще помогнат за избягването на пълното прекъсване на въздушния трафик между ЕС и Великобритания при „Брекзит“ без сделка. Тези мерки единствено ще гарантират базовата свързаност и по никакъв начин няма да включват привилегиите на членството в Единното европейско небе. От Лондон зависи дали ще даде същите права на авиопревозвачите от ЕС, както и да гарантира честна конкуренция. Комисията прие и предложение за регламент, който да позволи на британски автопревозвачи за период от 9 месеца да превозват стоки до ЕС при положение, че Лондон даде същото право на страните от Евросъюза и осигури условия за честна конкуренция. Страните членки трябва да предприемат необходимите стъпки за прилагането на Митническия кодекс на Съюза и съответните правила за непрякото данъчно облагане по отношение на Великобритания. Еврокомисията предприе мерки, за да бъде гарантирано, че при „Брекзит“ без сделка няма да бъде засегната работата и целостта на Европейската система за търговия с емисии. Комисията потвърди ангажимента си да продължи настоящите си програми в Ирландия  Северна Ирландия при всички възможни сценарии. ЕК предложи регламент за продължаване на програмата PEACE в Северна Ирландия до края на 2020 г. в случай на „Брекзит“ без сделка. PEACE има за цел да подкрепи мира и помирението и да подпомогне икономическото и социалното развитие в Северна Ирландия и пограничния регион на Ирландия. Комисията също така прие делегиран регламент относно посочването на Обединеното кралство в статистиката за платежния баланс, международната търговия с услуги и преките чуждестранни инвестиции. ЕС се готви за „Брекзит“ без сделка", "date": "2018.12.19", "title": "Брюксел обяви 14 мерки при „Брекзит“ без сделка"}
{"url": "http://clubz.bg/77373-patriotite_naddelqha_nad_gerb_za_razdavaneto_na_plajovete_na_koncesiq", "text": "\"Обединени патриоти\" удържата победа над собствения си коалиционен партньор ГЕРБ по отношение на това кой и как трябва да раздава концесиите на плажовете. Това стана след ожесточени дебати в парламента, в който ведомството, оглавявано от Николина Ангелкова, бе определяно като „министерство на културизма“ вместо на туризма, чуха се обвинения в покровителство на мутри, дебеловрати момчета и момичета със силикон и „джуки“ и пр. По същество въпросът е важен, защото касае прозрачността и контролът при раздаването и управлението на морските плажове – апетитна хапка и често попадащи в ръцете на тъмни субекти от близкото минало на прехода. Как търговска улица стана плаж и отиде за концесия Скандалът в пленарната зала обаче стана толкова голям, че се наложи вносителите на спорната поправка сами да я оттеглят в последния момент. Днес депутатите трябваше да разгледат измененията в Закона за управление на територията (ЗУТ), с които отново се удължава срокът, в който общините трябва да изработят общите си устройствени планове, в случая – до 2021 година. Този проект бе вкаран в спешен порядък и приет също толкова бързо в парламентарните комисии. Изведнъж обаче се оказа, че председателят на комисията по правни въпроси Данаил Кирилов (ГЕРБ) е внесъл допълнение, направено устно и на практика немотивирано, с което се дава правото на министъра на туризма да продължи да раздава плажове на концесия по сегашния ред за още две години. С приетия в края на 2017 година нов Закон за концесиите специално за плажовете бе направено изключение от всички останали концесии – да се дават по реда на Закона за устройство на Черноморското крайбрежие (ЗУЧК) до 1 януари 2019 година. Срокът обаче изтича и предложението на Кирилов предвиждаше да се удължи до 2021 година. Записването на изключението през 2017 година пак беше по предложение на Кирилов, пак в последния момент, и тогава бе мотивирано от процедури по жалене и с това, че имало плажове в заварено положение. Още тогава Валери Симеонов, по това време вицепремиер, обяви, че целта е с това предложение плажовете да отидат в ръцете на бившите групировки (кои – виж по-долу). Тази теза застъпи и днес. Кабинетът избра кой да държи плажовете на Златните и Созопол за 20 години Сега мотивът, който Кирилов бе принуден да обяви от трибуната, след като стана ясно, че текстът няма да мине без дебати, бе, че наредбата за плажовете била обжалвана. Първа срещу предложението му се обяви Дора Янкова (БСП). Тя посочи, че няма мотиви за това предложение и че Министерството на туризма и Министерският съвет са имали една година да уредят как новият Закон за концесиите да имплементира и частта с даването на плажовете за стопанисване. А колегата й от БСП Христо Проданов изговори това, което тя не каза: „Целта на тази промяна е, когато през следващите две години изтекат голяма част от концесиите, да може да се сключат дългосрочни договори по сегашния ред от сегашния министър и от сегашния кабинет.“ Данаил Кирилов стана да защити мотивите си, подчертавайки: „Нямам личен, частен, корпоративен интерес по процедури с плажовете.“ И обясни за обжалваната наредба за плажовете. А защо точно 2021 година? Защото взел „симетрично, по аналогия от предходната разпоредба удължаването, което е модусът по закона“. Т.е., понеже за изготвянето на ОУП се дава срок от още две години, пренесъл същия срок и за концесионирането на плажните ивици. Ангелкова не е чувала за групировки - концесионери на плажове  Дора Янкова обаче пак възрази и дори посочи, че Кирилов „баламосва“ колегите си и злоупотребява с жаленето на наредбата. Очаквано думата взе и Валери Симеонов. За да изрази „категорично несъгласие“ с предложението. И да разясни защо според него то е направено и каква е разликата при концесионирането по ЗУЧК и по ЗК. И разказа как се носели легенди за тъмната стаичка, в която се държала тръжната документация и за „разни криминални обстоятелства за тази изключително ценна и секретна информация“. Дори участниците в търговете за плажовете били задължавани да спазват правилата за конфиденциалност на информацията. А съпартиецът му Валентин Касабов влезе в стила на „коледната ирония“: \"Борисов 3\" даде плажове на близки до Доган, Валентин Златев и бивши силови групировки Симеонов пак взе думата, за да направи сравнение между сегашното противопоставяне на коалиционните партньори в управлението с Троянската война, започнала заради една жена – хубавата Елена (не е ясно дали се опита да направи аналогия с Ангелкова). А Данаил Кирилов обяви спешно, че самата Ангелкова била готова да се яви пред Народното събрание и вече пътува. Въпреки че още в началото на разглеждането на въпросната точка от дневния ред опозицията поиска да бъде извикана в залата. Дебатите продължиха по линия на \"Обединени патриоти\". Извадена бе още статистика, според която Ангелкова прекратява договори за плажове, които изтичат чак след една-две години, като целта била бързо да се дадат на нови концесионери. Министерството й бе определено като „министерство на културизма“ по аналогия с дебеловратите концесионери и пр. Самата Ангелкова се появи към края на дебатите. За да обяви, че ако искаме да имаме добре стопанисвани плажове, то подготовката за това трябвало да започне отрано – първо, защото тя по закон трябва да обяви през март кои са неохраняемите ивици и второ – защото от 15 май влиза забраната за строителство (каквото на плажа и без това е забранено, б.р.). Плаж \"Албена\" засега остава на \"Албена\" По думите на Ангелкова тя не можела да принуди някой да участва в конкурс за плаж. Това бе в отговор на подозрението на Симеонов, че търговете са нагласени поради факта, че се явява само един участник. Отхвърли обвиненията и за непрозрачност при определянето на концесионера – в комисията участват представители на министерствата на туризма и финансите, на МВР и на Министерския съвет, изброи министърката. Изброи и съдебния път на жалената наредба, след което обвини Симеонов, че е било в неговите компетенции да я напише, а не в нейните. На което Симеонов после коментира: „Къде се е чуло вицепремиер да пише подзаконови нормативни актове, а не ресорният министър. Сега ЗУЧК има ли наредба?“ Но това й изложение не убеди залата. И Данаил Кирилов излезе от трибуната, за да обяви, че оттегля предложението си. Но и заплаши: Днешните дебати няма как да не извикат спомена от 2017 година, когато се водеше почти същия спор. Валери Симеонов в нов пристъп на гняв: ГЕРБ и ДПС пак ни извъртяха След гласуването тогава Симеонов направи прословутото си изказване чрез профила си във фейсбук, според което с измененията в закона плажовете ще бъдат дадени на бившите групировки:  Прав ли е бил Симеонов, всеки може да прецени сам за себе си. Факт е, че министерството ударно търси и намери концесионери на десетки плажове, някои от които с минало. Така например само през март Ангелкова даде четири апетитни плажа: \"Св. Влас - болницата\" на \"Тера тур сервиз\" ЕООД, \"Слънчев бряг-север\" - на \"Голден сендс бийч\" ООД, и \"Несебър-юг\", на \"Ауто фактор\" ЕООД и плажа в Росенец, където се помещава т.нар. летен Догансарай - на \"Хермес Солар\" ООД. Всички фирми са свързани с бившите групировки ВИС и СИК, с ДПС и с директора на „Лукойл“ Валентин Златев. Кабинетът избра кой да държи плажовете на Златните и Созопол за 20 години Ангелкова не е чувала за групировки - концесионери на плажове  \"Борисов 3\" даде плажове на близки до Доган, Валентин Златев и бивши силови групировки Плаж \"Албена\" засега остава на \"Албена\" Валери Симеонов в нов пристъп на гняв: ГЕРБ и ДПС пак ни извъртяха", "date": "2018.12.19", "title": "\"Патриотите\" надделяха над ГЕРБ  за раздаването на плажовете на концесия"}
{"url": "http://clubz.bg/77384-sinq_bylgariq_iska_reformi_ot_spas_rusev_v_levski", "text": "Запалянковският тръст \"Синя България\", вторият най-голям акционер в \"Левски\" след Спас Русев, призова мажоритарния собственик за реформи в официална позиция. Феновете напомнят на бизнесмена за споразумение с тръста от миналото лято и предупреждават, че ще поискат свикването на общо събрание, ако Русев се \"отклонява от вярната посока\". \"Синя България\" оценява представянето на \"Левски\" за 2018-а като \"крайно незадоволително\". Вчера \"Левски\" представи новия си генерален спонсор - българската букмейкърска компания \"Ефбет\", а изпълнителният директор Красимир Иванов неглижира излизащите всеки ден информации за дългове на клуба към НАП, бивши футболисти, фирми, които чрез съда искат несъстоятелност, и т. н. и т. н. Според Иванов борчовете са факт, но нямало нищо притеснително, тъй като на \"Герена\" са наясно с тях и ги погасяват по план. Шеф на \"Левски\": Нямаме намерение да последваме съдбата на ЦСКА Междувременно старши треньорът Славиша Стоянович е основен кандидат за нов наставник на националния отбор на Латвия, твръди месното издание Sportacentrs, цитирано от БТА. Президентът на футболната федерация на страната Каспарс Горкшс обявил вчера, че новият селекционер вече е определен, но името му ще бъде обявено, след като той прекрати договорните си отношения с отбора, в който в момента работи. Според латвийското издание Горкшс е избрал Стоянович, който е един от двамата основни претенденти за поста, но \"Левски\" на този етап не желае да освободи словенеца и заради това ситуацията все още е несигурна. В информацията се отбелязва факта, че Горкшс познава добре Стоянович, с когото са работили заедно във ФК \"Рига\". Sportacentrs пише още, че алтернативен вариант за национален селекционер на Латвия е Романс Григорчукс. Засега \"Левски\" не коментира информацията на латвийската медия.", "date": "2018.12.19", "title": "\"Синя България\" иска реформи от Спас Русев в \"Левски\""}
{"url": "http://clubz.bg/77383-vremenniqt_trenor_na_chervenite_dqvoli_yunajted_e_v_syrceto_mi", "text": "Както стана ясно още снощи, \"Манчестър Юнайтед\" назначи бившия футболист на клуба Оле Гунар Солскяр за временен старши треньор на мястото на уволнения Жозе Моуриньо. Норвежецът ще води \"червените дяволи\" до края на сезона, после се завръща в клуба си \"Молде\", начело на който е от 2015 г. Кой ще замени Жозе Моуриньо в \"Юнайтед\" Видео с най-великия момент в кариерата на бившия стрелец - с победния му гол за 2:1 на финала на Шампионската лига срещу \"Байерн\" (Мюнхен) на 26 май 1999 г. в Барселона, бе публикувано на сайта на \"Юнайтед\" и бързо свалено, но на всички стана ясно, че той ще поеме щафетата от Моуриньо, който си стегна багажа още снощи. А до месец май шефовете на \"червените дяволи\" трябва да имат яснота за постоянен наставник. Първата тренировка на Солскяр е още днес. Той ще бъде придружен от един от верните \"лейтенанти\" на Алекс Фъргюсън - Майк Филън. На работа от щаба на Моуриньо също така остават Майкъл Карик и Кийрън Маккена. Дебютът на Оле е в събота, когато \"червените дяволи\" гостуват на \"Кардиф\" във Висшата лига. С това се поставя началото на празничната програма, а \"Юнайтед\" има следните съперници: \"Хъдърсфийлд\", \"Борнемут\", \"Нюкасъл\" и \"Рединг\", а на 13 януари отборът гостува на \"Тотнъм\" в двубой от третия кръг за Купата на Футболната асоциация. Оле Солскяр и съпругата му Силе имат трима синове - Ноа, Карна и Илай. На този етап не е ясно дали семейството ще последва треньора в Манчестър. Жозе Моуриньо две години и половина живя в хотел и сега британската преса твърди, че клубът трябва да плати над 500 хиляди паунда за престоя му там. Почти сигурно \"Манчестър Юнайтед\" е заплатил на \"Молде\" за наема на Солскяр.  Когато поставиш егото си над клуба \"Екзекуторът с бебешко лице\", както го наричаха на Острова, бе закупен за 1,5 милиона паунда през 1996 г., когато в клуба още беше Ерик Кантона. Постепенно той оформи знаменито нападателно каре, заедно с Анди Коул, Дуайт Йорк и Теди Шерингам в един от най-силните отбори в историята на \"червените дяволи\". Според в. \"Сън\" клубът вече е набелязал футболисти за зимна селекция. Един от тях е бразилецът Дъглас Коста, който заради идването на Кристиано Роналдо играе рядко в \"Ювентус\". На \"Олд Трафорд\" ще опитат да привлекат и така желания от Моуриньо централен защитник. С най-големи шансове е белгиецът Тоби Алдервайрелд от \"Тотнъм\". Когато поставиш егото си над клуба", "date": "2018.12.19", "title": "Временният треньор на \"червените дяволи\": \"Юнайтед\" е в сърцето ми"}
{"url": "http://clubz.bg/77381-zashto_nqmame_ilon_mysk", "text": "Илон Мъск, южноафриканският създател на електромобилите “Тесла” и на ракетите “Спейс Екс”, показа във вторник в Лос Анджелис експериментален подземен тунел за скоростно придвижване с електромобили. С него той иска да направи революция в градския транспорт. Лос Анджелис и Чикаго разчитат на “Боринг къмпани” на Мъск да намали уличните им задръствания, заявки от други градове валят. Вижте подземния скоростен тунел на Илон Мъск (ВИДЕО) Защо България няма Илон Мъск? Ето някои предположения:  Защото без подкуп нямаше да му издадат разрешително за строеж.  Защото щеше да подбие пазара на “Лукойл”, “Газпром” и Марешки.  Защото граждани с жълти елечета щяха да му спретнат протест и блокада и да му скандират: “Мъск – позор, съд и затвор!”  Защото щяха да го обявят за “соросоид” и “отродител”. . Защото името му звучи съмнително.  Защото патриотите няма да позволят да дадем българските земни недра (да не говорим за небето като от коприна) на чужденец. А евентуалният търг за концесия щеше да се точи с години.  Защото щяха да му строшат “Тесла”-та, или най-малко – да я залеят с киселина и да я надраскат с пирон.  Защото не може има български градски тунел без магазин (и) на Lafka.  Защото щяха да го обложат с подземен данък и тунелна такса.  Защото Комисията за защита на конкуренцията (КЗК) щеше да го глоби, че нелоялно конкурира градския транспорт, такситата и производителите и търговците на минерални горива и да му запечата тунела.  Защото щеше да загуби евентуално дело срещу КЗК във Върховния административен съд, още преди да го е завел.  Защото таксиджиите щяха първо да му спретнат протестно шествие, а после – да го набият.  Защото КПКОНПИ щеше да му намери конфликт на интереси и да му запорира имуществото.  Защото ДАНС щеше да му сложи бръмбари и в тунела, и където още се сетите.  Защото моментално щяха да му пратят батальон инспектори – санитарни, строителни, финансови, противопожарни.  Защото еколозите щяха да го побъркат от блокади в защита на къртиците, поповите прасета, дъждовните червеи и прилепите.  Защото всички клошари и каките от околовръстното щяха да се преместят на топло в тунела на Мъск.  Защото той би бил удобен за продажба на семки, гевреци, китайско карго и за игра на “тука има, тука нема”.  Защото веднага щяха да окрадат металните части на тунела и да напишат със спрей на стените му: \"ЛОКО\", “КУР” и “НАТО ВЪН!”  Защото в ООН има още 192 страни и в много от тях все още може да се изобретява, да се печели, да се живее (дори добре).", "date": "2018.12.19", "title": "Защо нямаме Илон Мъск"}
{"url": "http://clubz.bg/77382-cenko_chokov_se_ozoval_sred_nepodhodqshti_hora_ohranata_na_prokuror_geshev", "text": "С този извод на адвокат Иво Найденов сагата със снимания в заведение \"арестант\" Ценко Чоков придоби съвсем оперетен обрат. Днес от думите на бившия кмет на Галиче стана ясно, че той минал замалко да си вземе храна за вкъщи, и тогава в ресторант \"Проя\" в Драгалевци го снимала \"охраната на г- Гешев\". Става въпрос за две \"яки момчета\", видимо с въоръжени, които охраняват зам.-главния прокурор Иван Гешев. Това потвърдил и сервитьорът в заведението, който обаче Апелативният спецсъд отказа да разпита. Затова и полицейски патрул от СДВР пристигнал изумително бързо - за 5 мин. След като научил кои са двамата, които го снимат, бившият кмет решил да си трае, за да си няма повече проблеми. Ценко Чоков дойде днес с патерици в сградата на Апелативния спецсъд заради експресно вчерашно искане на прокуратурата за изменение на мярката му за неотклонение \"домашен арест\" в \"задържане под стража\". След като се появиха снимки и полицейска проверка, която установила, че на 17 декември Чоков е в столичен ресторант, държавното обвинение се самосезира и дори заплаши, че Районната прокуратура започва досъдебно производство срещу лекари за фалшива съдебномедицинска експертиза. СДВР пък написа до съда писмо, че той не е открит на домашния адрес, който би трябвало да обитава. След тв репортаж... МВР откри, че Ценко Чоков не си е у дома Чоков е под домашен арест от 26 септември, но има разрешение от съда да посещава места, свързани с лечението на безбройните му болести. Днес защитата извади експертизи освен за зъболекар, още и от ехограф и уролог, за правена колоноскопия, а самият Чоков каза, че белият му дроб е раздут и има документи за това. Освен това има насрочена операция за 2 януари 2019 г. В същия ден се оказва, че той трябва да е бил на зъболекар в \"Красно село\". Прокуратурата пък приложи документ, че въпросният зъболекарски център работи от 8 до 17 ч. Свидетели в съда са полицейските сужители, които са констатирали присъствието на Чоков в заведението след 19 ч. Затова и защитата днес пледираше, че той си е вземал храна на прибиране за вкъщи от зъболекаря, а работното време нямало абсолютно никакво значение - защото и съдът е с работно време до 17 ч., но практически заседава до много по-късно. Бе намесено и малкото внуче на Чоков - той си вземал храна от ресторант \"Проя\", защото в момента жена му, която иначе го обгрижва, е при внука. Прокуратурата констатира нещо забележително: Изводът на прокуратурата е, че не е необходимо да се назначава нова съдебномедицинска експертиза, за да се види, че състоянието му се подобрява. Той каза, че това, че се движи по-лесно, не пречи, ако бъде върнат в ареста, след няколко дни другите му заболявания да го вкарат в гроба. Илиян Василев намеси и говорителя на главния прокурор Румяна Арнаудова - че явно тя била експерт по здравето вече, защото се поизнесла вместо медицински лица и експерти. Затова тримата адвокати на Чоков искат експертиза - независимо кои ще са експертите. Артистично Илиян Василев дори предложи на прокурорката тя да ги посочи. Двамата свидетели полицаи, които са пратени при Чоков в заведението и са констатирали, че това е той, заявиха, че не са видели нито патерици, нито пакет храна за вкъщи, а арестантът си е тръгнал на собствен ход. На това самият Чоков опонира, че си оставил патериците на входа, защото иначе нямало да го обслужат. Така например и таксита не го качили близо 20-30 мин., защото \"като видят човек инвалид, мислят, че няма 5 лева за бакшиш\". Освен че е на диета, той искал и да хапне сладко, защото има и диабет. Защитта му пледира, че в позволението на съда, че може да излиза в този ден, никъде няма посочен маршрут или ограничения - освен че е \"във връзка с ходене на зъболекар\". Очаквано съдебният състав с председател Георги Ушев постанови, че Ценко Чоков остава в ареста. Ушев, който е председател и на целия съд постанови, че отклонения от мярката \"домашен арест\" се позволяват само за удовлетворяване на елементарни житейски нужди (именно същият състав пусна Чоков да се лекува при зъболекар). Съдът не се съгласи със защитата, че липсата на указания от колко до колко часа можеш да не бъдеш вкъщи ти позволява да ходиш където искаш. Мярката не подлежи на обжалване.", "date": "2018.12.19", "title": "Ценко Чоков се озовал сред неподходящи хора - охраната на прокурор Гешев"}
{"url": "http://clubz.bg/77380-vlastta_smqta_da_kani_konsultant_ot_chujbina_za_koncesiqta_na_yulen", "text": "Правителството обсъжда възможностите да се наеме достатъчно независим и авторитетен международен консултант, който да направи анализ на концесионния договор на \"Юлен\" за ски зона Банско, и на основните грешки, допуснати в него още при подписването му през 2001 г. Това съобщи пред журналисти в МС днес министърът на околната среда и водите Нено Димов. Конфиденциално: Жирардели не казва от кого е купил \"Юлен\" преди 2 години Той поясни какво има предвид под \"грешки\". Както стана ясно от изявлението на екоминистъра, \"очевидните сложности\" на казуса са причина да бъде поискана международна консултация, както и желанието на правителството да повиши концесионното възнаграждение. Под натиска на Цацаров: кабинетът започва преговори за Банско с \"Юлен\" Нено Димов обясни, че на срещата със собственика на \"Юлен\" -  Марк Жирардели, той бил много диалогичен. Това му дава основание да смята, че при достатъчно обосновано и ясно предложение от международен консултант, ще се намери решение на казуса с концесионния договор за Банско. По време на срещата им двамата са се обединили около това, че в България зимният туризъм заслужава да има бъдеще. Тази седмица стана ясно, че собственикът на \"Юлен\" не е незвестният кипърец Георгиус Георгиу, а известният някога скиор Жирардели, който бил купил курорта през 2016 г. През 2014 г. обаче Жирардели беше обявен за съветник на министърката на туризма Николина Ангелкова. Жирардели просто още не знае какво си е купил и как са му \"намазали ските\"  Под натиска на Цацаров: кабинетът започва преговори за Банско с \"Юлен\" Жирардели просто още не знае какво си е купил и как са му \"намазали ските\" ", "date": "2018.12.19", "title": "Властта смята да кани консултант от чужбина за концесията на \"Юлен\""}
{"url": "http://clubz.bg/77371-sasht_razreshiha_prodajbata_na_raketi_pejtriyt_za_turciq", "text": "Държавният департамент на САЩ е одобрил възможна продажба на зенитни системи „Пейтриът“ на Турция за сумата от около 3,5 милиарда долара, съобщиха от Пентагона, пише турският вестник \"Хюриет\". Според Службата за сътрудничество в отбраната и сигурността, външното ведомство е одобило продажбата на 80 ракети „Пейтриът“ MIM 104E, 60 PAC-3 за подобряване на ракетните сегменти и свързаното с тях оборудване. Агенцията е уведомила Конгреса за възможната продажба. \"Не ни давате ракети \"Пейтриът\", а искате да се откажем от руските С-400\" В пакета са включени комплект радари, станции за контрол, платформи за изстрелване, оборудване за комуникация, инструменти и тестово оборудване, програми за обсега и за тестове, както и оборудване за поддръжка. Турция се опитваше да закупи системата за противовъздушна отбрана от САЩ, но ракетите не бяха продадени на Турция, когато й бяха най-необходими, според правителството. Този ход идва след като Турция сключи договор с Русия за закупуване на системата за въздушна отбрана С-400 през 2017 г. Очаква се инсталацията на системата С-400 в страната да започне през октомври 2019 г. Вашингтон предупреди, че руската система не е съвместима с оръжията, използвани от другите държави от НАТО. Отделно, в доклад в края на ноември Пентагонът предупреди, че закупуването на системата за ПВО/ПРО от Русия ще има неизбежни отрицателни последици за отношенията между САЩ и Турция, както и за ролята на Турция в НАТО. Ракетите „Пейтриът“ се използват за отбранителни цели, главно за сваляне на ракети и самолети.  \"Независимая газета\": Турция може да се откаже от С-400 заради \"Пейтриът\" \"Независимая газета\": Турция може да се откаже от С-400 заради \"Пейтриът\"", "date": "2018.12.19", "title": "САЩ разрешиха продажбата на ракети \"Пейтриът\" за Турция"}
{"url": "http://clubz.bg/77370-20_miliona_za_restart_na_nacionalna_pediatriq", "text": "Третото правителство на Бойко Борисов одобри днес отпускането на 20 милиона лева, с които от догодина да започне довършването на 13-етажния груб строеж в Александровска болница в национална педиатрия. Националната многопрофилна детска болница трябва да е готова през 2020 г., съобщи министърът на здравеопазването Кирил Ананиев. Превръщането на болница \"Лозенец\" в детска болница тръгва с фалстарт Идеята за такава се търкаля с променлив успех от времето на кабинета \"Сакскобургготски\" (2001-2005 г.), но тогава не успя заради корупционни съмнения. От няколко години обаче педиатричната асоциация в България заедно с други лобита в ГЕРБ настояват за такава болница. В подкрепа на идеята се изказа публично сестрата на премиера - д-р Красимира Иванова, която е шеф на неонатологията в Първа специализирана АГ болница. Ананиев поясни, че е направен оглед на недостроената сграда, която се намира в добро състояние. Независимо от това официално ще се направи обследване на строежа с оглед на това в следващите няколко месеца да извършим предпроектиране, поясни здравният министър. Рестарт на \"царската\" педиатрична болница. 3.0 По думите му сградата е проектирана по опита на най-добрата детска болница в света - \"Шнайдер\" в Израел, и многопрофилната болница в Дюселдорф, и отговаря на всички световни изисквания за такова лечебно заведение. Правителството ще прехвърли управлението на болница \"Лозенец\" на Софийския университет и ще погаси дълговете на болницата с 23 млн. лева, обяви още Борисов в началото на правителственото заседание. Премиерът призова ректорът на Софийския университет проф. дфн Анастас Герджиков, който също присъстваше на заседанието на кабинета, да се срещне с парламентарните групи, за да може да се обсъди отпадането на член 5 от Закона за изменение на Закона за лечебните заведения, съгласно който болница \"Лозенец\" е лечебно заведение към Министерския съвет. По думите му преминаването на болницата към Софийския университет ще гарантира и обучението на студентите, и ще доведе до отпадането на притесненията, свързани с Медицинския факултет. Ректорът на СУ благодари на Министерския съвет за проявеното разбиране и готовността да се запази Университетската болница \"Лозенец\" като учебна клинична база, както и управлението ѝ да се прехвърли на университета. С 23 млн. погасяваме дълговете на болницата, за да не кажете дадохме ви я с дългове. Това е направено и може да го съобщите на студентите и университетския състав“, обърна се премиерът към него. Рестарт на \"царската\" педиатрична болница. 3.0", "date": "2018.12.19", "title": "20 милиона за рестарт на национална педиатрия"}
{"url": "http://clubz.bg/77379-ivancheva_i_petrova_pusnati_epizod_3", "text": "След 8 месеца и 2 дни в ареста Десислава Иванчва и Биляна Петрова чуха за трети път че си отиват вкъщи с мярка \"домашен арест\". Същата мярка бе разпоредена и за Петко Дюлгеров, който е съобвиняем с тях. Това е трето такова произнасяне на Специализирания наказателен съд (СНС), по-конкретно на съдия Иво Хинов. Мотивите ще бъдат обявени по-късно. Досега веднъж съдия Хинов ги пусна, но не разпореди незабавно изпълнение. АСНС отмени определението му след седмица. После той постанови същото, но и \"незабавно изпълнение\", т.е. .- мярката да влезе в сила, преди АСНС да се произнесе.  Прокуратурата обаче атакува с \"особно искане\" още същия ден решението му и АСНС безпрецедентно го спря за часове. Това преидзивка изпращане на проверка в Апелативния съд по заповед на председателя на ВКС Лозан Панов, писмо на съдии срещу него и в крайна сметка Панов бе \"пратен\" на Инспектората от вСС дали не влияе върху съдии. Пробив: дадоха Лозан Панов на Инспектората Този път съдия Иво Хинов разпореди решенито му да влезе в сила в 3-дневен срок, Това прави - до   изрично подчерта съдията. По закон АСНС има 7 дни да отмени решението му. Пред журналисти прокурор Илиян Рангелов каза, че първо трябва да видят мотивите на съда, които са 40 страници, и ако са съгласни с тях - не е задължително да протестират променената мярка. Гривните против бегълци дойдоха. Пак Според медии съдията е разпоредил слагането на тримата подсъдими на електронни гривни. Това обаче едва ли е изпълнимо, тъй като след десетилетие на обсъждания, поредните гривни вече са в България, но, както Клуб Z писа, още не са въведени в експлоатация от Министерството на правосъдието, защото се чака да приключат всички дейности по съответния европроект. Гривните против бегълци дойдоха. Пак", "date": "2018.12.19", "title": "Иванчева и Петрова пуснати - епизод 3"}
{"url": "http://clubz.bg/77375-pismo_do_yunker_obyrnete_vnimanie_na_situaciqta_s_lozan_panov_pylen_tekst", "text": "Организацията  (Magistrats Européens pour la Démocratie et les Libertés) изпрати писмо до г-н Жан Клод Юнкер (Председател на Европейската комисия) и до г-жа Вера Йоурова (Европейски комисар за правосъдието, потребителите и равенството между половете), относно наскоро публикуваните Доклади по Механизма за сътрудничество и проверка за България и Румъния. В това писмо МЕДЕЛ дава гласност на сериозните опасения, които има относно заключенията, изнесени в тези доклади, които според организацията не отразяват реалностите в двете държави.  В писмото се изтъкват опасения по отношение на: Създаването на нова Агенция за борба с корупцията в България, включваща, наред с други и звено, което досега е било част от Държавна агенция „Национална сигурност“, което има правомощията да подпомага прокурорите в разследването на заподозрени в корупция от висок обществен интерес и широки правомощия да използва специални разузнавателни средства, която въпреки, че има такава голяма сила, има политически назначено ръководство и няма изрични правила за контрол над нея. В писмото МЕДЕЛ приканва Европейската комисия да: \"Тази система оцелява и по време на наблюдението, осъществявано от страна Европейската комисия и е на път да бъде легитимирана напълно, посредством последния ѝ доклад. МЕДЕЛ счита това за провокативно, неприемливо и напълно противоречащо на най-скорошните препоръки, отправени от Венецианската комисия\", допълват съдиите. Пробив: дадоха Лозан Панов на Инспектората Ето и пълния текст на писмото на МЕДЕЛ: До \n\tГ-н Жан-Клод Юнкер \n\tПредседател на Европейската комисия  Г-жа Вера Йоурова  \n\tЕвропейски комисар за правосъдието, потребителите и равенството между половете 14-ти декември 2018 г. Ваши превъзходителства,  След публикуването на докладите по Механизма за сътрудничество и проверка (МСП) за България и Румъния, МЕДЕЛ – Европейски магистрати за демокрация и свободи (Magistrats Européens pour la Démocratie et les Libertés) намира за необходимо да изкаже сериозна загриженост относно заключенията, изразени в тези доклади, тъй като според нас и нашите членове, тези заключения изглеждат далеч от реалностите и в двете държави. Смисълът на тези доклади и тяхната сила бил следвало да се състоят най-вече в техния технически характер и тяхната обективност, в годността им да отразяват действителните факти и да изразяват, когато това е необходимо, заключения, достигнати след съобразяване на различни гледни точки по чувствителни теми, стриктно обосновани с правни, фактически и непартийно обвързани аргументи.  \n\t  \n\tЗа съжаление, обаче, считаме, че най-скорошните доклади по МСП не успяват да предложат обективен анализ и да дадат валидни препоръки, за да окажат действителна подкрепа на двете страни за напредъка на техните съдебни системи. \n\t  \n\tПо отношение на Румъния, МЕДЕЛ нееднократно е коментирал въпроса с намесата на разузнавателните служби в наказателните разследвания и в съдилищата, като ясно е подчертал, че това подкопава принципа на правовата държава. Този проблем е разгледан не само в становището ни, прието на 25-ти май (и изпратено до Европейската комисия), но е и повдигнат директно пред Генерална дирекция „Правосъдие и потребители“ на среща, проведена през същия месец.  За съжаление, очевидно повърхностното отразяване на този Доклад по МСП, пренебрегва сериозните последствия върху независимостта на съда и правото на справедлив процес, които нанася тази реалност. Намираме, че надеждността на Доклада е в голяма степен засегната, при положение че при прочита му излиза, че изказванията на политици и журналисти изглежда засягат в по-голяма степен независимостта на съда от скритото въздействие на тайните служби. По отношение на България, намираме за изненадващо, че Европейската комисия наблюдава „стабилен напредък“ и обявява три от препоръките за „условно затворени“: независимост на съдебната система, правна рамка и организирана престъпност. В разговорите си с експертите от Европейската комисия, Съюзът на съдиите в България (член на МЕДЕЛ) е отбелязвал сериозните недостатъци в съдебната система, тежкия и постоянен натиск върху съдии, най-вече върху председателя на Върховния касационен съд и несъответствието в правомощията между съдии и прокурори в страна, в която прокурорите продължават да са организирани в система, следваща така наречения „Съветски модел Прокуратура“. Всички тези наблюдения и опасения, подкрепени с конкретни примери са игнорирани от експертите на Европейската комисия.  Ето някои от най-сериозните наблюдения и опасения:  \n\t  В свое становище № 1/2001 Консултативният съвет на европейските съдии (професионална и независима организация на Съвета на Европа) посочва стандартите за независимост на съдебната власт. В тях КСЕС отправя препоръка, според която всяко решение, засягащо подбора, назначаването, кариерното развитие или освобождаването от длъжностна съдиите, изисква намесата на орган, независим от изпълнителната и законодателната власт, в чийто състав най-малко половината от членовете са съдии, избрани от техните колеги, чрез методи, гарантиращи широка представителност на съдебната власт. \n\tТози най-висок стандарт е също посочен и в Препоръка № R (94) 12 на ООН за независимостта, ефективността и ролята на съдиите, както и в редица решения на Венецианската комисия. Въпреки конституционната реформа от 2015 г., членовете на Съдийската колегия на Висшия съдебен съвет на България, които са избрани от съдии, нямат мнозинство пред тези, излъчени от Народното събрание. По този начин подборът, назначаването, кариерното развитие или освобождаването от длъжност на всеки съдия в България остава политически обвързано. Венецианската комисия към Съвета на Европа публикува становище на 9-ти октомври 2017 г., в което разглежда необходимостта от по-нататъшни реформи в България, с които да се гарантира независимостта на съдилищата1. Тези препоръки все още не са изпълнени. Същото важи и за препоръките, отправени от Консултативния съвет на европейските съдии2, Европейската съдийска асоциация3 и МЕДЕЛ4. На практика препоръките са напълно пренебрегнати от сегашното политическо статукво. Председателят на Върховния касационен съд, съдия Лозан Панов е обект на систематичен тормоз, както чрез медии, така и от различни институции, включително и такива, принадлежащи към самата съдебна система. Ситуацията в такава степен е ескалирала, че животът и физическата му неприкосновеност са били застрашавани – болтовете на задната гума на служебния му автомобил са намерени разхлабени, а маскирани мъже са го „поздравявали“ на входа на Висшия съдебен съвет с прясно отрязани агнешки глави – заплаха, използвана от сицилианската мафия през 70-те години. И в двата случая полицията не е извършила сериозно разследване. Това са само малка част от заплахите и натиска, на които е подложен председателят на Върховния касационен съд на България, страна, която в Доклада по МСП е похвалена от Европейската комисия за добрите резултати в борбата с организираната престъпност.  Скорошен пример за натиска, на който е подложен председателят на Върховния касационен съд, е опитът на 10 от членовете на Висшия съдебен съвет да изискат „обяснения“ от него по отношение на реч, която той изнесе на конференция, организирана от МЕДЕЛ и Съюза на съдиите в България на 16-ти ноември тази година. Писмото изпратено от същите тези 10 членове на Висшия съдебен съвет съдържа завоалирани обвинения за „политическо говорене“, което провокира опасения сред съдийската общност, че тези обвинения ще бъдат използвани като мотив за отстраняването на съдия Лозан Панов от поста.  По време на комунистическия режим Прокуратурата представлява въоръжената ръка на закона, подчинена на властта, винаги готова „законно“ да отстрани или заглуши противниците на режима. След смяната на комунистическия режим в България Прокуратурата остава по същество непроменена, запазвайки своята структура по съветски модел, въпреки критиките, отправяни както от вътрешни, така и от чуждестранни експерти. Главният прокурор си остава изключително важен властови фактор, без отговорност, точно какъвто е бил и по време на комунизма. Тази система оцелява и по време на наблюдението, осъществявано от страна Европейската комисия и е на път да бъде легитимирана напълно, посредством последния ѝ доклад. МЕДЕЛ счита това за провокативно, неприемливо и напълно противоречащо на най-скорошните препоръки, отправени от Венецианската комисия. В допълнение, през 2009 г. ЕСПЧ критикува структурата на прокуратурата в решението си по делото „Колеви срещу България“, като сочи следното:  \"Тази ситуация очевидно е била резултат от комбинация от фактори, включително и от невъзможността да бъдат повдигани обвинения срещу Главния прокурор, авторитарния стил на г-н Ф. като Главен прокурор, очевидно противозаконните методи на работа, до които той прибягвал, и също на институционални недостатъци. По-специално, изключителното право на прокурора да повдига обвинения срещу закононарушители, в съчетание с пълния контрол на Главния прокурор над всяко решение, издавано от прокурор или следовател, както и факта, че Главният прокурор може да бъде отстранен от длъжност само с решение на Висшия съдебен съвет, някои от чиито членове са му подчинени, е такъв институционален режим, който многократно е бил критикуван ... Въпреки заключенията на този авторитетен международен съд, институционалната структура на Прокуратурата си остава непроменена. Абсолютната власт на главния прокурор в България е критикувана от председателя на Върховния касационен съд, което доведе до сериозни последствия за него, както вече посочихме. \n\t  \n\t“Горко му на всеки, който се противопостави на недосегаемостта на Главния прокурор“, коментира председателят на Върховния касационен съд пред медии. Той допълва и че към момента в България не действа механизъм за контрол над нарушенията на Главния прокурор. През януари 2018 г. България прие ново антикорупционно законодателство, приветствано от Европейската комисия: „най-значителната стъпка беше приемането на реформата на общата рамка за борба с корупцията през януари 2018 г.“ \n\t  \n\tБеше създадена нова антикорупционна агенция. Като част от своята структура, новата агенция включва в себе си и звено, което досега е било част Държавна агенция „Национална сигурност“, което има правомощията да подпомага прокурорите в разследването на заподозрени в корупция от висок обществен интерес. Независимо, че самата агенция няма компетентност да разследва престъпления, агенцията има широки правомощия да подслушва и да извършва наблюдения. Това е агенцията, която е натоварена с отговорността по конфискация на незаконно придобито имущество в България. Докладът по МСП не демонстрира безпокойство от факта, че една агенция, която има толкова голяма сила – от специфичните задачи на разузнавателните служби, използването на специални разузнавателни средства до конфискациите, има политически назначавано ръководство. Също така, се налага да отбележим, че няма правила, които да уреждат контрола над тази агенция. \n\t  \n\tДълбоко обезпокоително е обстоятелството, че тази комисия започна действия по призоваването на председателя на Върховния касационен съд. Съдийското съсловие е обезпокоено, че това може да бъде използвано като повод от страна на прокуратурата за започване на разследване, което в последствие може да доведе до отстраняването от длъжност на съдия Панов като председател на Върховния касационен съд.  Председателят на Върховния касационен съд отказа да се яви пред Антикорупционната комисия, като отбеляза че подхода за призоваването му нарушава разделението на властите и същността на принципа на върховенството на правото1.  \n\tОсвен това, експертният анализ на новото законодателство показа, че новият закон е в сериозно противоречие с европейското законодателство и по-точно Директива 2014/42/ЕС на Европейския парламент и съвета по отношение на принципите, заложени в него, свързани с конфискацията на незаконно придобитото имущество. Изземването на имущество без влязла в сила присъда е абсолютно изключение и е приложимо единствено и само, в случай че обвиняемият се укрива от процеса; Директивата не позволява конфискуването на имущество, което не е пряко придобито от престъпна дейност; Директивата не позволява конфискацията на имущество придобито от обвиняемия чрез сделка с добросъвестни трети лица. Българският закон съдържа разпоредби, които са в противоречие с така заложените в Директивата принципи.  \n\tМеждувременно, когато съдия от Софийския градски съд реши да спре дело за конфискация, за да отправи преюдициално запитване до Съда на ЕС, Председателят на Антикорупционната комисия публично обвини съдията в некомпетентност и недобросъвестност. Председателят на Антикорупционната комисия направи публично предположение, че съдията-докладчик лъже и допитването до Съда на ЕС ще има сериозни последствия за България. Това изказване е последвано от редица изключително обидни публикации в медиите. Съответните публикации обвиняват съдията, че е силно зависим от престъпници и призовават към реформа по полски модел. При тази фактическа обстановка Съдийската колегия към Висшият съдебен съвет отказва да защити съдията. Нито едно от тези съществени обстоятелства не присъства в Доклада по МСП, което повдига сериозни опасения за неговата обективност и информираността на авторите му, относно реалната ситуация в България.  Механизмът за сътрудничество и проверка беше създаден като инструмент, който да помогне България и Румъния да зачитат напълно критериите от Копенхаген в изграждането на съвременна и наистина независима съдебна система. Като пазител на Договорите, Европейската комисия има основно правомощие да оценява напредъка и да съблюдава тези критерии, поради което докладите по МСП играят съществена роля в подпомагането на двете държави да постигнат тази цел.  Последно представените доклади по МСП обаче не са крачки в тази посока, тъй като дават противоречиви сигнали, които могат да бъдат интерпретирани погрешно и да бъдат прочетени по много опасен начин, което ще доведе до подкопаване на румънската и българската съдебни системи. По всички гореизброени причини, МЕДЕЛ призовава Европейската комисия към следното: MEDEL остава на Ваше разположение за всякакви допълнителни пояснения или информация, които бихте сметнали за необходими. ", "date": "2018.12.19", "title": "Писмо до Юнкер: Обърнете внимание на ситуацията с Лозан Панов (ПЪЛЕН ТЕКСТ)"}
{"url": "http://clubz.bg/77372-ochakvano_interpol_izdirva_publichno_vetko_i_marinela_arabadjievi", "text": "Ветко, който всъщност се казва Вълчо, и Маринела Арабаджиеви се появиха на публичната страница на издирваните лица на Интерпол. Двамата бяха  , докато бяха на почивка (по първоначални информации) във Франция. Обвиненията са за данъчни измами, укриване на ДДС, организирана престъпна група. Семейство Арабаджиеви вече са организирана банда. Синът им остана в ареста Синът им Вълчо пък е обвинен в пране на пари - тъй като в стопанисвани от него сейфове бяха открити милиони евро. МВР все така си търси Арабаджиеви - и с Интерпол, и с Европол Почти веднага след гръмване на новината и атрактивните акции срещу фамилията, прокурор Иван Гешев обяви, че вече не става въпрос за курортисти, а за бегълци. Паралелно с основния \"сюжет\", тече запор на имуществото на мултимилионерската фамилия, както и боричкания между прокуратурата и съда около това - хотел \"Маринела\" да бъде запечатан и да не работи. МВР все така си търси Арабаджиеви - и с Интерпол, и с Европол", "date": "2018.12.19", "title": "Очаквано: Интерпол издирва публично Ветко и Маринела Арабаджиеви"}
{"url": "http://clubz.bg/77367-kogato_postavish_egoto_si_nad_kluba", "text": "“Манчестър Юнайтед” уволни Жозе Моуриньо и сложи край на мъки, в които се гърчиха многобройните фенове на клуба в последните месеци. Личеше - не дали, а кога. А в края на месец май 2016 г., когато Специалния получи поста, всичко изглеждаше обещаващо. Той е един от най-успешните клубни треньори в последните 20-ина години, станал е шампион с всеки един голям отбор, на който е бил начело. С два от тях спечели и Шампионската лига. Просто е обречен да побеждава, винаги намира начин. Не е за пренебрегване, че е приятел на сър Алекс Фъргюсън. Двамата си пият виното заедно. \"Манчестър Юнайтед\" уволни Жозе Моуриньо Две години и половина по-късно Моуриньо е отпратен, като дори гигантската му неустойка не го спаси, а “Юнайтед” отбелязва антирекорди във Висшата лига. Беше спазена и една традиция, датираща от 2004-2007 г., когато португалецът за първи път стана наставник на “Челси”. Оттогава той не се задържал в клуб повече от три сезона. Или си тръгва сам, или е уволняван по време или след третата си година.  Това му се случи в “Реал” (Мадрид), “Челси” и “Манчестър Юнайтед”. Защо Моу се провали в “Юнайтед”, на който се обясняваше в любов още от периода в “Реал”? Какво се случи? Жозе Моуриньо постигна успехи с “Манчестър Юнайтед”, при това още в първия си сезон - той донесе на “Олд Трафорд” трофеите от “Къмюнити шийлд”, Купата на лигата и Лига Европа (единствената голяма купа, която “Юнайтед” не беше печелил). Отлична основа занапред, но през миналия и настоящия сезон “червените дяволи” вървяха само надолу. На първо място е игровото поведение на отбора. “Манчестър Юнайтед” невинаги е бил успешен, играл е и във втора дивизия, дишал е прахта на другите големи в английския футбол, но никога не е играл защитно. Моуриньо опита да наложи някакъв прагматичен стил, при който отборът му дебне съперника за грешки, а не гради игра, не е агресивен, а пасивен. Провали се. Дори ако погледнем състава, “Юнайтед” не разполага с такива играчи - не е “Порто” и “Интер” (Милано), с които Жозе постигна най-големите си успехи - и у дома, и в евротурнирите. Стигаме до отношенията на Моуриньо с футболистите. Колкото и постоянно да слагаме табелата “професионализъм”, тези хора не са роботи. Мениджърът, както е овластен в Англия, трябва да ги убеди в идеите си и накара да играят в името на реализацията им. За 30 месеца Жозе се изпокара с много от играчите си. От някои се освободи, други не успя да махне, може би защото не му стигна времето.  Най-актуални са разправиите му с Пол Погба, Луис Антонио Валенсия, Алексис Санчес, Антони Марсиал… За такива сръдни раздува британската преса. Положението като микроклимат в клуба - предвид външните сигнали, започна да става нетърпимо от лятото насам. По време на американското турне на отбора Жозе Моуриньо не пропускаше да се оплаква пред медиите. Че не може да разчита на игралите на Световното и късното им присъединяване, че Марсиал се прибрал в Европа за раждането на детето си, от времето, от съперниците в контролите… Но най-вече от липсата на пари за покупки.  В трансферния период босовете на “Манчестър Юнайтед” явно отказаха да удовлетворят исканията на своя треньор, а той направи необходимото целият свят да узнае това.  Изявленията му нямаше как да доведат до нещо добро наесен.  Представете си как ще се почувствате, ако шефът ви не спира да разправя това наляво-надясно, дори ако фирмата, в която работите, не е под такъв публичен микроскоп, какъвто е един от най-големите клубове в света. “Ревовете” на Моуриньо продължиха цялата есен, почти до последния му ден. Той винаги изтъкваше колко титли е спечелил - показваше с пръсти на фенове и журналисти. Нито веднъж не пое отговорността за лошите резултати лично. На футболистите им липсвало желание, някои не се раздавали напълно, нямали сърце за големи неща… Върхът на всичко (а всъщност дъно) бе пресконференцията след унизителната като игрови облик загуба от “Ливърпул” с 1:3: Тук отново се връщаме до причините за “плача” на Специалния или както започна да го нарича пресата на Острова напоследък - Многострадалния, Изтерзания, Клетника… Липсата на пари за трансфери. В “Манчестър Юнайтед” Жозе Моуриньо е изхарчил повече от 350 милиона паунда за 11 футболисти. Приблизително толкова пари са излезли от банковите сметки на “Манчестър Сити”, по-малко от тези на “Ливърпул”, “Челси”, да не говорим за “Тотнъм” и “Арсенал”. Всички те в момента изглеждат много по-силни от “червените дяволи”. А ето и имената на взетите от Жозе на “Олд Трафорд”:  Дори ако от този списък извадим Погба - според някои писания французинът бил трансфериран без изричното желание на Моуриньо, а от бизнес интерес, всеки, който следи поне донякъде футбола, може да си направи сметка колко от изредените по-горе играчи са успешни в “Театъра на мечтите”.  Отговорът е ясен - най-много двама, Ибрахимович, който дойде като “свободен агент”, и Матич. Факт е, че Жозе Моуриньо многократно поставяше егото си над името на клуба, чиято емблема защитаваше. А нито един треньор или футболист не е по-голям от клуба си. Дори Алекс Фъргюсън, който има основна заслуга “Юнайтед” днес да е толкова популярен и успешен - напоследък само като бизнес. Моуриньо много пъти наруши един от принципите, за които четем в книгите на сър Алекс - че каквото и да става, не бива да вадиш мръсните тайни и проблемите на показ. Може да критикуваш играчите и да им викаш, да ги правиш “на нищо”, но не и пред медиите. Португалецът допусна същите грешки в “Реал” (Мадрид) и “Челси”. На “Бернабеу” се изпокара с Икер Касияс, Серхио Рамос, Кристиано Роналдо… Изкара се по-велик дори от “Реал” и Флорентино Перес просто нямаше друг избор, освен да му посочи вратата. Стана шампион на Испания и за кратко прекъсна доминацията на “Барселона”, но не спечели нищо в Европа, а знаете коя купа зачитат най-вече “мадридистите”. Завърна се в “Челси”, отново стана №1 в Англия, но и там “изгуби съблекалнята”, най-вече Еден Азар, и на 17 декември 2015 г. Роман Абрамович го освободи. Три години и един ден по-късно същата съдба го споходи и в “Манчестър Юнайтед”. Случайност? Има една стара истина, която гласи, че един треньор си личи по отбора. Всичко това кара много анализатори тези дни да се питат дали пък Жозе Моуриньо е изгубил усета си и прословутата способност за кратко време да извлича най-доброто от отборите, които тренира? Рано е за такива присъди. Следващото назначение ще е показателно, а то може да е… “Реал” (Мадрид). Особено ако до края на сезона Сантяго Солари не убеди Перес, че е способен за по-големи неща от това да ръководи втория отбор. “Байерн” (Мюнхен) също може да се окаже възможност при преждевременно “изпращане” на Нико Ковач, макар че това ще е изненада. Повече от ясно е: проблемите не идват само от треньора. Те са на по-високо ниво и ако клубът не ги анализира и направи опит да отстрани, наследникът на Жозе Моуриньо може да попадне в същата ситуация, дори да няма такова его, да се разбира с играчите, да има философия за атрактивен футбол и да прави по-добри трансфери. Тук стигаме до името на Ед Удуърд, който напрактика ръководи оперативно “Юнайтед” под собствениците от семейство Глейзър. Удуърд наследи суперуспешния Дейвид Гил (онази вечер го видяхме заедно със сър Алекс на “Анфийлд”), но поне досега не е показал, че има нюха и способностите на своя предшественик. Засега няма изгледи, че изпълнителният директор също ще бъде отпратен. Междувременно - още от лятото, 20-кратните шампиони на Англия търсят спортен директор. Докато не бъде намерен такъв и следващият треньор може да се окаже във вакуум. Самият факт, че Моуриньо беше назначен издава, че в “Юнайтед” не са съвсем наясно накъде са тръгнали. Португалецът е безспорен победител, но именно фактът, че никъде не се задържа повече от 2-3 сезона трябваше да накара шефовете на “Олд Трафорд” да премислят дали той е човекът. Отделно, че отборите му играят скучно, а в \"Театъра на мечтите\" това няма как да се приеме. Интересът пада, зрителите оредяват, падат акциите, губят се пари... Най-големите мениджъри в историята на клуба - Мат Бъзби и Алекс Фъргюсън, имаха поглед върху всичко, като се почне от академията. Почти всички най-значими  имена на “червените дяволи” са собствени юноши. Жозе не работи така. Той поема клуб, на втория сезон (или първия - “Челси”) вече е шампион и се отправя към ново предизвикателство. Няма търпение за млади футболисти и за това да гради клубна философия и имидж. Не казвам, че това е грешен маниер. Просто е различен, не е за “Юнайтед”. Лоша новина за феновете на клуба е, че двама треньори, които много повече се доближават до описания по-горе профил, са заети - Юрген Клоп и Пеп Гуардиола. Има и един трети, “пращан” на “Олд Трафорд” дори преди уволнението на Моуриньо - наставникът на “Тотнъм” Маурисио Почетино. “Шпорите” ще искат гигантска неустойка, ако аржентинецът въобще склони. Доскоро се твърдеше, че най-близо до назначение е Зинедин Зидан, който е безработен. Кой ще замени Жозе Моуриньо в \"Юнайтед\" Имена, варианти - още много ще се изредят в следващите месеци. Остават обаче проблемите с управлението, посоката, философията и времето, за което клубът може да се върне на верния път. И понеже започнахме с егото на уволнения треньор, нека свършим с егото на един от футболистите, който може също да си мисли, че е по-велик от клуба. Пол Погба. Някои случки със закупения за 105 млн. евро френски национал през лятото на 2016 г. ни навеждат на мисълта за липсата на ред и добро управление след оттеглянето на сър Алекс. Халфът беше в открит конфликт с Моуриньо. В интервюта той загатваше, че не играел на позицията си, затова и се представял различно с екипа на Франция и с червения на “Юнайтед”. Вчера, след като гръмна новината за уволнението на треньора, Погба публикува снимка в стил “Мона Лиза” с ироничен кратък текст в Инстаграм. После я свали. Заговори се, че ще бъде глобен. Според Би Би Си, футболистът се оправдал, че публикацията била рекламна. А на какво е рекламата? Може би на егоцентризъм, който е вън от всякакво приличие. Кой ще замени Жозе Моуриньо в \"Юнайтед\"", "date": "2018.12.19", "title": "Когато поставиш егото си над клуба"}
{"url": "http://clubz.bg/77374-vijte_podzemniq_skorosten_tunel_na_ilon_mysk_video", "text": "Илон Мъск, южноафриканският създател на електромобилите \"Тесла\" и на ракетите \"Спейс Екс\", показа вчера в Лос Анджелис експериментален подземен тунел, елемент от система, с която иска да направи революция в градския транспорт съобщават британският \"Гардиън\" и френската инормационна телевизия Бе Еф Ем.  Той демонстрира пред журналисти как в тръба с диаметър 3,65 метра и дължина 1,8 километра се движи със скорост 65 километра в час електромобил \"Тесла\" модел \"Екс\", оборудван със странични колела и стабилизатори .     \"Боринг къмпани\" (пробиващаща - а не скучната - компания), дружеството, което Мъск създаде да проекта си, трябва да изгради подземна мрежа от тунели, в която електромобилите един ден ще се носят с 250 километра в час. Целта е да се намалят задръстванията по надземната пътна мрежа и да се ускори придвижването. Колите ще влизат в тунелите през специални шахти и асансьори. \"Боринг къмпани\" изучава заедно с градските власти на Лос Анджелис възможностите да свърже своята мрежа от тунели със станциите на метрото. Кметството на Чикаго е избрало фирмата на Мъск да разработи проект за свръхбърз подземен влак на принципа на капсула във вакуумирана тръба, който ще свързва града с летището. Подобни заявки валят \"от пет до 20 на седмица\" според директора на \"Боринг кампъни\" Стив Дейвис, цитиран от Бе Еф Ем.  Досега Мъск е вложил в проекта си $40 милиона. Идеята за него се родила в главата му, докато чакал в задръстване, отивайки на работа в Лос Анджелис. Разстоянието от дома до фабриката му отнемало обикновено час и половина. Той нарича уличното движение в мегаполиса \"убиващо душата\". Компанията разработва свой тип електрическа машина за прокопаване на тунели, която е 15 пъти по-бърза от най-добрите сегашни машини и за разлика от тях не отделя вредни газове. Според Мъск сега прокопаването на 1 миля (1,6 километра) тунел за метро отнема от три до шест месеца, което е 14 пъти по-бавно от скоростта на охлюв.", "date": "2018.12.19", "title": "Вижте подземния скоростен тунел на Илон Мъск (ВИДЕО)"}
{"url": "http://clubz.bg/77378-gazprom_ne_priema_tranzitnite_taksi_koito_bylgariq_iska_za_turski_potok", "text": "Руската държавна компания \"Газпром експорт\", поделение на \"Газпром\", не хареса по-високите тарифи за транзитни такси, заложени от \"Булгартрансгаз\" по планираната втора тръба на газопровода \"Турски поток\". Съгласно предварително заявените намерения на \"Газпром\" и българското правителство, тя е предвидена за България. Целта е синьото гориво да постъпва до планирания хъб \"Балкан\" и оттам да бъде отвеждано с газопровод до Сърбия. Теменужка Петкова: Взехме поука от \"Южен поток\", за \"Турски поток\" работим с ЕК Неодобрението бе публично изразено от Дмитрий Грачов, шеф на отдел \"Логистика\" в \"Газпром експорт\", по време на обществено обсъждане в Комисията по енергийно и водно регулиране (КЕВР). В енергийния регулатор се обсъждаха правилата за третата фаза на пазарния тест за интереса на търговци на газ да ползват бъдещата тръба до Сърбия, чиято стойност властта определи на близо 2.8 милиарда лева. Над 2.3 милиарда от тази сума е предвидена да се осигури от кредити. Нормата на доходност е завишена, което води до по-високи тарифи, заяви днес Дмитрий Грачов. Представителят на руската компания смята, че всичките разходи по създаването на газопреносните мощности ще бъдат покрити за сметка на дългосрочното резервиране.  EU Observer: \"Турски поток\" през България се сблъсква с условията на Брюксел Нормата на доходност определя и размера на транзитните такси, които очевидно са по-високи от сегашните, начислявани за преноса на руско синьо гориво по Трансбалканския газопровод, който спира от 1 януари 2020 г.  Днешната процедура трябва да покаже дали има интерес от доставчици, което ще реши и съдбата на хъб \"Балкан\". Според представените от \"Булгартрансгаз\" документи за теста се предлагат мощности на входа на българската газова мрежа от Турция и на изхода за Сърбия. Обявените за резервиране на входа количества от 1 януари 2020 г. за 20 години са 15.8 млрд. куб. м годишно, а на изхода - 4 млрд. куб. м. с възможност за увеличаване на капацитета към Сърбия от 2021 г. до 11 млрд. куб. метра. \"Турски поток\" става \"Бойкова бара\", но обслужва интересите на Сърбия и Русия \"Булгартрансгаз\" ще използва за доставките и част от сегашната си инфраструктура в реверсивен режим. След съществуващата компресорна станция \"Провадия\" се планира нова - \"Нова Провадия\", след която да се построи газопровод до Сърбия (474 км), както и още една компресорна станция - \"Расово\", след което ще пресича границата край Зайчар. Планира се процедурата за пазарния тест да се обяви на 21 декември, заедно с обществена поръчка за проектиране, доставка на материали и изграждане и въвеждане в експлоатация на разширението на газопреносната ни мрежа, което включва \"Турски поток\". Съливан: Надяваме се българските ВВС да летят на F-16 Според представителя на \"Газпром експорт\" дружества, които са в добро финансово положение, не са длъжни да предоставят финансово обезпечаване. По думите му това е прекалено високо изискване.  Предвид международния характер на проекта, от \"Газпром експорт\" предлагат споровете във връзка с пренос на природния газ да се разгледат от Международен арбитражен институт, който е в Москва, но можело и в София. \"Въз основа на публикуването и разглеждането на документите, \"Газпром Експорт\" е готов да разгледа участие в процедурата Оpen season\", изтъкна Грачов. Ще има ли \"побългаряване\" на \"Турски поток\"? EU Observer: \"Турски поток\" през България се сблъсква с условията на Брюксел \"Турски поток\" става \"Бойкова бара\", но обслужва интересите на Сърбия и Русия Съливан: Надяваме се българските ВВС да летят на F-16 Ще има ли \"побългаряване\" на \"Турски поток\"?", "date": "2018.12.19", "title": "\"Газпром\" не приема транзитните такси, които България иска за \"Турски поток\""}
{"url": "http://clubz.bg/77376-italiq_se_spasi_ot_procedura_za_svryhdeficit_pone_zasega", "text": "Италия избягна процедура за свръхдефицит, обяви преди малко зам.-председателят на Еврокомисията Валдис Домбровскис. Постигнато е споразумение за проектобюджета на Рим за 2019 г. То не е идеално, но поне засега позволява на Еврокомисията да не започва дисциплинарна процедура, която да доведе до налагането на глоби, изтъкна Домбровскис. Споразумението обаче не е и окончателно, което означава, че ЕК може да реразгледа решенето си през януари 2019 г. Това ще се случи, ако Рим не изпълни изцяло постигнатата договорка. Коалицията в Италия изглади различията си по новия проектобюджет В крайна сметка дефицитът ше бъде 2,04 от БВП вместо 2,4 процента, както бе в предишния вариант, отхвърлен от Еврокомисията. По-важният структурен дефицит обаче, който изключва еднократните позиции и промените в бизнес цикъла, ще остане непроменен в сравнение с тази година, каза Домбровскис. И нарече този компромис „граничен“. Брюсел искаше намаление поне с 0,1 процента. Според правилата на ЕС Рим трябваше данамали с 0,6 на сто от БВП структурния си дефицит. Вместо това обаче в първоначалния проектобюджет се съдържаше предложението той да бъде увеличен с 1,2%. ЕК очаква структурният дефицит на Рим за тази година да бъде 1,8 на сто от БВП – същият като през 2017 г. Италианските власти смятат обаче, че той ще бъде 1,6%.", "date": "2018.12.19", "title": "Италия се спаси от процедура за свръхдефицит. Поне засега"}
{"url": "http://clubz.bg/77368-ninova_kym_borisov_lyjete_antievropejski_nabedihte_ek_za_globata", "text": "Лъжа, набеждаване на Европейската комисия и вкарване на България в европейски скандал - в това лидерката на БСП Корнелия Нинова обвини премиера Бойко Борисов. Причината - твърденията на министър-председателя,  , защото правителството не се е съгласило на искане за приватизация на газопреносната мрежа. Всъщност глобата е заради злоупотреба с монополно положение в периода 2007-2015 г., когато не са били допускани доставчици на газ до газопреносната мрежа на \"Булгартрансгаз\". Делото пред ЕК бе заведено от \"Овергаз\" през 2011 г. Европа глобява със 77 млн. евро Българския енергиен холдинг Нинова обяви, че БСП напълно подкрепя тезата на Борисов, че приватизация на енергийни дружества би била заплаха за националната сигурност и затова и левицата е осигурявала подкрепа за действията на правителството по въпросното дело в ЕК, в това число и с гласувания в пленарната зала. Тя обаче обяви, че при запитване до ЕК дали е искана приватизацията на родни енергийни дружества, от Брюксел е последвал незабавен отговор. Той гласи, че ЕК не е искала приватизация, а е настоявала само за преструктуриране на енергийния бранш и отделяне на газопреносната мрежа от БЕХ. А как да стане това е било оставено напълно в ръцете на правителството. Целта е била да се спрат опциите за незаконосъобразни действия за ограничаване на газовия пазар.  Това бе и официалната позиция на ЕК от вчера. ЕС иска държавната енергетика да няма \"шапката\" БЕХ По думите й твърденията на Борисов, че е пазил националната сигурност, са лъжа. Втора лъжа видя в думите му от предния ден,  а от държавните дружества - в случая БЕХ и \"Булгаргаз\" и \"Булгартрансгаз\", които са под шапката на холдинга. Нинова обаче попита откъде ще дойдат парите на тези държавни дружества - от кредити, които ще трябва да се плащат от собствени приходи. И настоя, че приходите на тези компании, бидейки държавни, отново идват от гражданите.  На трибуната да я опровергае се появи председателят на енергийната комисия в Народното събрание Делян Добрев от ГЕРБ. Той не засегна темата с приватизацията - искана ли е или не, но обяви, че според управляващите България не е нарушила никакви правила, за да получи глоба от Европейската комисия. Затова и има решение на парламента, с което се задължава Министерският съвет да обжалва, ако глоба за монопол на БЕХ бъде присъдена. Което и стана.  Добрев, разбира се, припомни, че периодът, в който според ЕК е имало нарушения, е 2007-2015 г., а през това време на власт е било и правителство на БСП  . Това напомняне дойде въпреки собственото му твърдение, че нарушения всъщност няма. Депутатът от ГЕРБ и бивш енергиен министър добави, че не Борисов, а Нинова лъже, че глобата от 77 млн. евро ще се плаща от българските граждани. Според него парите ще дойдат от приходите на държавните дружества от транзит на газ, износ на електроенергия и неразпределени печалби, а това дали има глоби за плащане или не,   И има забрана в ценообразуването да се включват странични разходи. Утре министърката на енергетиката Теменужка Петкова ще бъде изслушана в ресорната парламентарна комисия за състоянието на свободния пазар на електроенергия и ефекта му върху цените - втори наболял проблем в бранша. Но се очакват въпроси и за глобата за БЕХ. ЕС иска държавната енергетика да няма \"шапката\" БЕХ", "date": "2018.12.19", "title": "Нинова към Борисов: Лъжете. Антиевропейски набедихте ЕК за глобата"}
{"url": "http://clubz.bg/77360-posledno_oshte_godina_otlagane_na_lichnite_karti_s_chip", "text": "Стартът на издаване на лични карти с електронна идентификация се отлага с още година - така срокът става 1 януари 2020 г. Това решиха депутатите с промени в Закона за българските лични документи, но по любимата на управляващите практика - с препратка през съвсем друг закон. Ако текстът не беше приет обаче, МВР трябваше да започне да издава документи с чип от 1 януари догодина. Това не е възможно - в момента тече обществената поръчка за избор кой ще печата новите лични документи. Стойността на търга е 238 млн. лв. Очаква се тя да приключи през лятото догодина. МВР търси кой да направи личните карти с чип за 238 млн. лв. И добави, че се надява да може да се спази новият срок. Първоначално процесът трябваше да стартира през 2016 г., но това не се случи заради несъстояли се административни и законодателни промени. През февруари 2016 г. МВР обяви обществена поръчка за \"изграждане, поддръжка и експлоатация на централизирана система за персонализиране на български лични документи\" с прогнозна цена от 484 223 300 лв. Причината за голямата сума - ставаше дума за пълна подмяна на системите, машините, софтуера и т.н. по издаването на български лични документи. Брюксел ни съди - няма достъп до чиповете в българските паспорти  Този търг обаче бе спрян по искане лично на премиера Бойко Борисов - поръчката на МВР \"изгоря\" покрай още няколко мащабни търга като този за два от лотовете на магистрала \"Хемус\" и други. Официалният мотив: \"големите\" процедури да се повторят отново, но по правилата на новия Закон за обществените поръчки, който се приемаше тогава. Неофициалният - високата цена, а и заради магистралата и строежа й Борисов \"се застрахова\", твърдейки, че се правят внушения за фирмите, които печелят. При \"Хемус\" намеците стигаха до депутата от ДПС Делян Пеевски. Борисов пък заяви, че иска пълна прозрачност. През декември 2016 г в закона бе заложен срок поетапното въвеждане на електронни лични документи, като това да започне от началото на 2018 г. С оглед на новия законов срок през май 2017 г. МВР обяви нов търг - за 13 181 000 лв. без ДДС, с предмет \"Реализиране на национална схема за електронна идентификация“. Историята и на тази обществена поръчка приключи с прекратяването й през ноември 2017 г. Мотивът - \"поради установяване на нарушения при откриването й, които не могат да бъдат отстранени, без това да промени условията, при които е обявена процедурата\". Така срокът в закона за издаване на лични документи с чип бе променен - на 2019 г. Сега бе променен отново. Днес зам.-министър Красимир Ципов уточни още, че се предвиждат нови образци на паспорт с 10-годишна валидност и временна лична карта. Сега паспортите се издават за срок от 5 години, а идеята е вече да има и втора опция - за 10 години. Временната лична карта пък ще бъде за лица, на които им е наложена мярка за процесуална принуда за забрана за напускане на страната. Целта на това е намаляване на случаите на отклоняване от правосъдие. Броят на забраните за напускане на страната е около 1500-2000. Брюксел ни съди - няма достъп до чиповете в българските паспорти ", "date": "2018.12.19", "title": "Последно: Още година отлагане на личните карти с чип"}
{"url": "http://clubz.bg/77369-de_niro_shte_prejiveem_trymp_shte_si_go_spomnqme_kato_koshmar_video", "text": "Съединените щати ще \"преживеят\" сегашния президент Доналд Тръмп и ще си го спомнят като кошмар, смята един от най-острите критици на държавния глава - киноактьорът Робърт де Ниро.     Носителят на \"Оскар\" беше един от известните демократи и критици на Тръмп, които получиха по пощата Сийзър Сейък-младши - човекът, обвинен, че ги е изпращал, отказа да се признае за виновен по всички 30 обвинения, повдигнати срещу него в Ню Йорк през миналия месец.  В изявление след инцидента Де Ниро призова хората да гласуват в междинните избори за сенатори, конгресмени и губернатори през ноември.", "date": "2018.12.19", "title": "Де Ниро: \"Ще преживеем Тръмп. Ще си го спомняме като кошмар\" (ВИДЕО)"}
{"url": "http://clubz.bg/77363-st_n_s_zlatka_doc_tigrova_i_disertaciqta_na_azis_za_gobeka", "text": "Старши научен сътрудник Златка седеше в кабинета си в БАН и с досада разлистваше дисертацията на асистент Валери Божинов на тема \"За някои фундаментални различия в конструкцията на сонатната форма в творбите на Шабан Шаулич\". \"Оф, този труд ни мъ кефи\" - рече си старши научен сътрудник Златка и за разтуха разлисти философския трактат \"Симетрия и естетика\" на доктор Енчев. В този момент на вратата на кабинета й се почука. - Влез - с отегчен глас каза старши научен сътрудник Златка. Вратата се отвори и в кабинета влезе доцент Тигрова. - Здравейте, старши научен сътрудник Златка. Не съм ви виждала от месеци - рече доцент Тигрова и с небрежно движение пусна в чантата новата книга на младата докторантка Атанаска от Павликени \"Експресивната същност на младия отхвърлен илитерат\". - Аз бях на наградите на Столичната библиотека вчера. Заслужена победа за академичната литература в лицето на доцент Венета Райкова - рече доцент Тигрова и извади една от книгите на доцент Райкова. - \"Предсказа ли Ванга втората песен от третия албум на Кондьо - критичен анализ и астрологична прогноза\". След това двете колежки побъбриха още за наука, направиха шенкеров анализ на песента   на един техен млад колега и тръгнаха на обяд към стола на БАН. А междувременно Столичната библиотека пусна огромен билборд с фотокадри от БИАД, на които екзалтирани млади хора мятат томове на Платон, Киркегор, Сартр и Йохан Готлиб Фихте по време на изпълнението на трета симфония от Фики Стораро.", "date": "2018.12.19", "title": "Ст. н. с. Златка, доц. Тигрова и дисертацията на Азис за гьобека"}
{"url": "http://clubz.bg/77366-veche_i_aplikaciq_za_bremenni_ot_majko_mila", "text": "Красимира Хаджииванова и Елисавета Белобрадова - двете фурии зад проекта „Майко мила!,“ с удоволствие представят приложението „Майко мила! Бременна съм!“. Авторките го определят като  Какво представлява това приложение? Един истински дигитален дневник на бременната, в който най-важната информация за периода на бременността е синтезирана и поднесена на достъпен и лесен език, с много лично отношение и грижа към всяка жена, казват авторките. Засегнати са всякакви теми, които потенциално могат да изскочат в тревожната глава на бременната – от хранене през спорт, движение, медицински въпроси, особености на всеки период, манипулации и прегледи. Текстовете са съобразени с политиките и дейностите в българските болници, но са посочени и редица добри практики, които са характерни за най-добрите световни примери в областта на родовата грижа и също биха могли да бъдат прилагани в България (например различни пози за раждане, процедури преди раждане, как да преминем през естественото раждане и т.н.). Функционалностите пък са доста: Приложението е плод на усилията на целия екип на сайта „Майко мила!“, комбинирано с усилията на външни консултанти и специалисти. Освен личния опит на личните бременности на създателките на апликацията,  в момента на създаването третият член на екипа също преминава през период на бременност и отразява всичко актуално. Стилът на текстовете в апликацията е в познатия дух на \"Майко мила!\" и всеки от тях има лично отношение и персонален подход, за да може бременната да се чувства \"в свои води\", казват още създателките. Повече за апликацията ще разберете сами, когато я свалите за своя Iphone или Android в съответния Store на телефона ви, допълват от екипа.", "date": "2018.12.19", "title": "Вече и апликация за бременни от \"Майко мила\""}
{"url": "http://clubz.bg/77364-germaniq_ulesnqva_priema_na_kvalificirani_imigranti", "text": "Германия ще приеме закон за наемане на квалифицирана чуждестранна работна ръка за първи път, тъй като е изправена пред проблема със застаряването на населението си, предаде Франс прес, цитирана от БТА. Темата е обект на яростно обсъждане в контекста на засилващите се антимиграционни настроения. \n\tПроектът за \"закон за имиграцията на квалифицирани работници\" се очаква да бъде приет днес от правителството след успешните преговори в последната минута между Германската социалдемократическа партия (ГСДП) и Християндемократическия съюз (ХДС) и Християнсоциалния съюз (ХСС), участващи в \"голямата коалиция\". \n\tНовият закон предвижда граждани от страни извън ЕС, които разполагат с необходимата за Германия квалификация, да получат разрешително за престой от 6 месеца, за да си намерят работа. \n\tПрез този период те трябва да разполагат със собствени средства за издръжка и да докажат достатъчно добро ниво на владеене на немски език. Те няма да имат право на никакви социални помощи, като разрешителното за престой ще бъде удължено, ако си намерят работа. \n\tГермания възнамерява по този начин да наеме служители в стратегически сектори като информатиката, информационните технологии, както и хора за работа в кухните и за грижи за възрастни хора. Липсата на квалифицирана работна ръка е особено осезателна в малките и средни предприятия, които са \"сърцето\" на германския икономически модел. \n\tСпоред експерти от университета в германския град Констанц и Федералната агенция по заетостта страната е изправена пред застаряване на активната работна сила и ще има нужда до 2050 година средно годишно от 400 000 работници от страни извън ЕС. \n\tРаботодателите настояват тази имиграция да бъде улеснена, тъй като недостигът на квалифицирана работна ръка се е засилил през последните години поради силния растеж. \n\tВ същото време Федерацията на германските синдикати изказа резервите си относно текста, страхувайки се, че той ще предизвика дъмпинг върху заплатите и експлоатация на чуждестранната работна ръка. \n\tЗа първи път Германия ще приеме подобен закон. Според данни на ООН 14,9 процента от хората там са родени в чужбина, но Германия се въздържа да се възприема като страна с висока имиграция. \n\tОт 60-те години на миналия век Германия е приела много чужденци от Турция и Гърция, които да работят в заводите, но те са били възприемани като \"поканени работници\", призвани да се върнат в родните си страни. Всъщност много от тях са останали с децата и внуците си.", "date": "2018.12.19", "title": "Германия улеснява приема на квалифицирани имигранти"}
{"url": "http://clubz.bg/77361-braziliq_ne_iska_migranti_za_da_ne_stane_kato_franciq", "text": "Бразилия ще се оттегли догодина от Глобалния пакт за сигурна, организирана и легална миграция, потвърди вчера новоизбраният президент на южноамериканската държава Жаир Болсонаро, цитиран от БТА. По-рано Ернесто Араужо, който ще оглави външното ведомство след встъпването на Болсонаро в длъжност, обяви, че Бразилия ще излезе от договора за миграция. Според дипломата този документ е \"неподходящ инструмент за решаване на проблема\". Араужо каза, че трябва да бъдат изработени критерии, \"гарантиращи сигурността както на мигрантите, така и на гражданите на страните, в които те пристигат\".", "date": "2018.12.19", "title": "Бразилия не иска мигранти, \"за да не стане като Франция\""}
{"url": "http://clubz.bg/77362-2018_dvojno_poveche_jurnalisti_ubiti_v_otmyshtenie_za_rabotata_im", "text": "Броят на журналистите, убити по света като отмъщение за тяхната работа, се е увеличил почти двойно през тази година, сочи годишният доклад на \"Комитета за защита на журналистите\", цитиран от Асошиейтед прес. \n\tБазираната в Ню Йорк организация е установила, че до 14 декември 2018 г. в света са убити най-малко 53-ма журналисти, като 34-ма от тях са станали жертва на отмъщение заради работата си, докато през 2017 г. убийствата за отмъщение са били 18 от общо 47-те, документирани от комитета. \n\tДокладът, публикуван днес, споменава убийството на коментатора от \"Вашингтон пост\", саудитския журналист Джамал Кашоги, критик на управляващия режим в Саудитска Арабия, както и убийствата на разследващите журналисти Ян Куциак в Словакия и Дафне Каруана Галиция в Малта, отбелязва АП. Според организацията нараства броят на журналистите, които попадат в затвора. Освен убийствата за отмъщение журналисти са загинали и по време на бойни действия, под кръстосан огън или при изпълнение на други опасни задачи, посочва докладът. \n\tНай-смъртоносната страна за журналистите през тази година е бил Афганистан, където са били убити 13 журналисти, включително при самоубийствени бомбени атентати, организирани от \"Ислямска държава\". В Сирия и Йемен обаче въпреки опустошителните граждански войни са убити най-малко журналисти от 2011 г. насам - трима в Йемен и 9 в Сирия, за разлика от 31 през 2011 г., но това може би се дължи на ограничения достъп и естремния риск, които възпират медийните визити. ", "date": "2018.12.19", "title": "2018: Двойно повече журналисти убити в отмъщение за работата им"}
{"url": "http://clubz.bg/77327-kak_orban_se_samozabravi", "text": "Унгарският премиер Виктор Орбан прокара редица непопулярни закони, които предизвикаха масови протести и отделни прояви на насилие. Автократичният лидер изпробва границите на допустимото с рискованите си политически маневри и ако не направи крачка назад, рискува да изгуби превъзходството си. Откакто партията му \"Фидес\" спечели абсолютно мнозинство на изборите през април и го направи премиер за трети пореден мандат, Орбан започна да затяга хватката си върху страната. През последните седмици той започна стремителна атака срещу последните останали препятствия пред властта му. Протестът срещу Орбан - пети пореден ден В края на миналия месец над 400 медии, основани или закупени от съюзници на Орбан, бяха обединени в организация с идеална цел, наречена фондация \"Централноевропейски печат и медии\". Премиерът изключи тази организация от регулаторния контрол, като я обяви за \"стратегическа\". Юнкер обвини Орбан, че произвежда фалшиви новини По-рано този месец основаният от Джордж Сорос Централноевропейски университет обяви, че ще се премести във Виена, след като няколко години води борба да остане в Будапеща. А през миналата седмица парламентът прие закон, който изважда административните спорове от правомощията на Върховния съд. Това важи и за спорове при избори, корупция и полицейски произвол. Учреден бе специален орган по тези въпроси, който се отчита на министъра на правосъдието. И рече Юнкер: Нека кампанията срещу Орбан започне сега! Орбан се отнася презрително с опозиционните политици, журналистите и активистите, които протестират срещу тези мерки. Той отдавна знае, че те не са достатъчно многобройни или решителни, за да създадат проблеми. Този път обаче може би допусна тактическа грешка: през миналата седмица \"Фидес\" прокара нови трудови закони, които позволяват на работодателите да възлагат до 400 часа извънреден труд годишно вместо сегашните 250 и да отлагат заплащането им до три години вместо до една. Протести в Будапеща заради \"робски\" закон на Орбан Мярката е аргументирана със стремежа да се реши проблемът с недостига на работна ръка и работниците да имат възможност да отказват да полагат извънреден труд. Синдикатите обаче посочиха, че работодателите разполагат с достатъчно начини да окажат натиск на подчинените си да приемат да работят извънредно. Около 3000 души започнаха да протестират срещу \"робовладелските закони\" веднага след приемането им на 12 декември. Докато група опозиционни депутати се опитваха да влязат в държавната телевизия в неделя, за да представят позицията си, протестиращи граждани, по различни оценки между 2000 и 10 000, се събраха пред телевизията в Будапеща. На политиците бе отказано да застанат пред камерите и те организираха седящ протест. Във фейсбук на живо се излъчваше как един от тях е принудително отстранен и това светкавично се разпространи в интернет. В момента, в който пиша това, и двете страни са в патова ситуация. \"ВИП бежанецът\" на Орбан През последните години унгарците обикновено не бяха особено склонни да се включват в масови протести, а когато го правеха, тези прояви обикновено протичаха относително мирно. Дори след падането на комунизма в страната имаше по-малко протести, отколкото в Полша или Източна Германия. Когато обаче унгарците се ядосат, властите трудно успяват да ги успокоят. През 2014 г. Орбан бе принуден след продължителни демонстрации да се откаже от въвеждане на данък върху интернет. Има и един още по-смущаващ за този политик прецедент: през 2006 г. сградата на държавната телевизия стана център на протестите, които за малко не свалиха правителството на премиера Ференц Дюрчани. Протестите бяха предизвикани от изтекъл запис, в който Дюрчани признава, че правителството му не е направило нищо полезно през четиригодишния си мандат. Те прераснаха в насилие, когато демонстрантите нахлуха в телевизията, за да излъчат исканията си, и за кратко я окупираха, преди полицията да се върне с подкрепления. Въпреки че Дюрчани се задържа на премиерския пост до 2009 г., беше само въпрос на време тогавашната главна опозиционна партия \"Фидес\" да вземе властта, което стана през 2010 г. Орбан успешно отблъсква опитите на представители на ЕС да озаптят авторитарните му импулси. Въпреки всички критики \"Фидес\" остава член на най-голямата група в Европейския парламент, тази на десноцентристката Европейска народна партия. Потискането на вътрешнополитически протести срещу закони, които пряко влияят на всекидневието на обикновените граждани, е по-трудно начинание дори в относително кротката Унгария. Орбан може би надценява способността си да води борба на няколко фронта едновременно. Юнкер обвини Орбан, че произвежда фалшиви новини И рече Юнкер: Нека кампанията срещу Орбан започне сега! Протести в Будапеща заради \"робски\" закон на Орбан \"ВИП бежанецът\" на Орбан", "date": "2018.12.19", "title": "Как Орбан се самозабрави"}
{"url": "http://clubz.bg/77353-dbg_pravitelstvoto_se_predstavq_za_dqsno_no_izlychva_levi_signali", "text": "Членовете на Изпълнителния съвет на Движение България на гражданите - Виолета Донева и Бойка Маринска бяха гости на конгреса на \"Нова Демокрация\", който се проведе в Атина от 14 до 16 декември т.г. В рамките на двустранните срещи делегатите на ДБГ разговаряха с Янис Смирлис - международен секретар на \"Нова Демокрация\". Това каза Виолета Донева на Смирлис. Тя му обясни, че България страда от високите нива на корупция, но правителството не желае да се справи с нея. Според Смирлис \"Нова Демокрация\" ще победи на предстоящите избори за Европарламент, за местна власт и за парламент, защото решително се бори с популизма на премиера Ципрас. Сред гостите на Конгреса бяха представители на десни партии на страни извън ЕС и членове на ЕНП.", "date": "2018.12.19", "title": "ДБГ: Правителството се представя за дясно, но излъчва леви сигнали"}
{"url": "http://clubz.bg/77332-ruski_trolove_raboteli_za_trymp_otkazvali_cherni_izbirateli_za_glasuvat", "text": "Кремъл днес отхвърли като необосновани двата нови американски доклада, в които се твърди, че е имало руска политическа дезинформационна кампания в социалните медии, свързана с президентските избори в САЩ, предадоха Ройтерс и Асошиейтед прес, цитирани от БТА. В докладите, разпространени вчера от сенатската комисия по разузнаването, се казва, че опитите на Москва да помогне на Доналд Тръмп в кандидат-президентската му кампания през 2016 г. през социалните медии са били по-широко разпространени, отколкото се мислеше по-рано.  Джулиани: Ще разпитат Тръмп само през трупа ми Организирани групи от руски тролове са работили, за да откажат чернокожи гласоподаватели, които традиционно гласуват за демократите, от участие в изборите и да \"размият границите между истина и измислица\", предаде Асошиейтед прес.  В докладите на частни експерти се твърди, че намесата на Москва в изборите чрез социалните медии е включвала опити за разделяне на американците расов и идеологически признак, предаде Ройтерс. Прокурори разследват как са харчени пари, дарени за Тръмп Кремъл многократно отрече всякаква намеса в политиката на САЩ, твърдейки, че обвиненията са част от политически мотивирана антируска кампания. Той подчерта, че руската държава и руското правителство не са имали и нямат нищо общо с намеса във вътрешните работи на други държави, още повече с такива    Прокурори разследват как са харчени пари, дарени за Тръмп", "date": "2018.12.19", "title": "Руски тролове работели за Тръмп, отказвали черни избиратели за гласуват"}
{"url": "http://clubz.bg/77348-djordj_lukas_naj_bogatata_znamenitost", "text": "Режисьорът и създател на киносагата \"Междузвездни войни\"   е бил най-богатата американска знаменитост през 2018 г. според класацията на сп. \"Форбс\". Списъкът бе публикуван вчера на сайта на изданието, съобщи ТАСС. \n\tСъстоянието на 74-годишния Лукас е оценено от \"Форбс\" на 5,4 милиарда долара. На второ място се нарежда режисьорът   с 3,7 милиарда долара, на трето място е телевизионната водеща   (2,8 милиарда), следвана от бившия баскетболист   (1,7 милиарда). Както отбелязва \"Форбс\", в списъка с най-богатите американски знаменитости могат да попаднат \"граждани на САЩ, които са забогатели, благодарение на своята слава, а не хора, които са станали известни заради своето богатство, пише БТА.", "date": "2018.12.19", "title": "Джордж Лукас - най-богатата знаменитост"}
{"url": "http://clubz.bg/77358-poredno_veto_tozi_pyt_za_tajniq_arest", "text": "Поредното си вето на приет от парламента закон наложи държаният глава Румен Радев. Този път става въпрос за последните изменения в Наказателния кодекс, и по-специално за т.нар. таен арест. Радев върна за ново обсъждане в Народното събрание разпоредби от НК, с които се изменят норми в Наказателно-процесуалния кодекс. С тях се дава възможност за отлагане до 48 часа на уведомяването при задържане на лице. Тези предложения за изменение на НК предизвикаха спорове още в момента, в който Министерството на правосъдието ги обяви за обществено обсъждане. Те бяха мотивирани с евродиректива. Спорове имаше и по време на двете четения в правната комисия на парламента, но в крайна сметка текстовете бяха приети във вида, в който бяха и предложени.", "date": "2018.12.19", "title": "Поредно вето. Този път за \"тайния арест\""}
{"url": "http://clubz.bg/77349-trymp_iska_istorichesko_sporazumenie_mejdu_kosovo_i_syrbiq", "text": "Американският президент Доналд Тръмп е пратил писмо до косовския си колега Хашим Тачи, призовавайки го да направи всичко за постигане на споразумение със Сърбия две десетилетия след приключването на тяхната война. Това се казва в съобщение на сайта на Тачи, предаде Ройтерс. \n\tСърбия и бившата й провинция Косово, която обяви независимост през 2008 г., поеха ангажимента през 2013 г. да водят диалог под егидата на ЕС, целящ да разреши неразрешените въпроси между тях. Но малко напредък бе постигнат оттогава. В писмото се казва, че споразумението между Косово и Сърбия ще бъде приветствано от Тръмп като \"историческо\". \n\tВъв Вашингтон засега Белият дом не коментирал информацията, съобщава БТА.", "date": "2018.12.19", "title": "Тръмп иска историческо споразумение между Косово и Сърбия"}
{"url": "http://clubz.bg/77359-zukyrbyrg_razdaval_lichnite_ni_danni_na_microsoft_amazon_i_drugi", "text": "От години социалната мрежа \"Фейсбук\" раздава личните ни данни на най-големите технологични компании, разкри \"Ню Йорк таймс\". Не става дума за уж ограничения достъп до информация, който е получила британската компания Cambridge Analytica и после непозволено е ползвала в помощ на кампанията на Доналд Тръмп за президент на САЩ. Не, Зукърбърг е продавал съвсем официално и според компанията - законно - лични данни на Amazon, Microsoft, Spotify. Netflix и други гиганти онлайн. Това разкриват вътрешни документи и интервюта с десетки бивши служители на социалната мрежа, разказва \"Таймс\". Те дават индикация само за част от съмнителните операции на компанията, подчертават от изданието. Готови ли сме да защитаваме личните данни? Или да платим 40 милиона лева Най-големият онлайн магазин  е получил възможност да се  , на  пък -   Facebook от години твърди, че е спряло това споделяне на данни, но според информацията на американския всекидневник това е продължавало да се случва поне до тази година. Търсачката на - Bing - пък получила достъп до  . Стрийминг услугите   и  дори  на всички. пък имали  показват документите. Руската търсачка  обвинена от Украйна в споделяне на данни с Кремъл, също е имала достъп до лични данни до 2017 г., въпреки че програмата на Facebook била спряна още през 2014 г. Разбира се, компанията в Купертино твърди, че не знаят за подобен допълнителен достъп до информация. Тези от компаниите, които отговарят, твърдят, че не са ползвали личните данни за реклама. И двете страни са печелили от това, техногигантите - ценна маркетингова информация, а Facebook - още потребители и съответно още реклама. Става дума за близо 150 компании, с които са били сключени различни договори от този тип. Зукърбърг обаче уверява постоянно, че  данни се ползват само със съгласието на потребителите. Ето как Facebook защитава личните ни данни Според Стийв Сатърфийлд, директор на отдела за поверителност на личните данни, нито една от тези договорки не е нарушавала закона. Facebook считали партньорите си за свое продължение - \"интегрирани партньори\" - доставчици на услуги, които позволяват на хората да контактуват с приятелите си в социалната мрежа. Затова можели спокойно да им споделят данните, без да търсят допълнително позволение. Т.е. съгласието да запишеш данни във Facebook и да разчиташ на тях да ги съхраняват, автоматично означава съгласие да ги ползват Amazon, Microsoft, Yahoo и десетки други компании. Партньорите на Facebook също съхранявали данните отговорно, заявяват от компанията на Зукърбърг. Не били открити и злоупотреби.  Всяко едно от партньорствата е обявявано публично - Зукърбърг работи по вграждането на Facebook в други онлайн системи постоянно. Но тези детайли за договорките между тях са били скрити като конфиденциална информация. Ето как Facebook защитава личните ни данни", "date": "2018.12.19", "title": "Зукърбърг раздавал личните ни данни на Microsoft, Amazon и други"}
{"url": "http://clubz.bg/77357-dve_treti_ot_rusnacite_tyguvat_za_sssr", "text": "Броят на руснаците, изпитващи носталгия по СССР, е достигнал максимум за 10 години, пише в. \"Ведомости\", като цитира проучване на общественото мнение на центъра \"Левада\", според което 66 процента от руснаците сега съжаляват за разпадането на Съветския съюз. Това съобщава БТА През 2017 г. така са отговорили2/3 58 процента от анкетираните са отговорили, а през последните 10 години този показател не е надвишавал 61 процента. Мнозинството от \"носталгиците\" са хора на възраст до 55 години, но през последните две години такива настроения нарастват и сред младежите между 18 до 24 години. Главните причини, поради които руснаците съжаляват за разпадането на СССР, са разрушаването на икономическата система (52%), загубата на чувството на принадлежност към велика държава (36%) и ръстът на взаимно недоверие и ожесточеност (31%).  През 2017 г. бе съобщено, че числото на съжаляващите за разпадането на СССР е достигнало максимум за осем години, припомнят руските медии.", "date": "2018.12.19", "title": "Две трети от руснаците тъгуват за СССР"}
{"url": "http://clubz.bg/77355-skara_vino_hlqb_kiseli_krastavichki_lyutenica_i_dve_praseta_za_razfasovane", "text": "Две прасета ще бъдат разфасовани в центъра на Пловдив на 26 декември. Вчера от общината обясниха, че целта е да бъдат показани българските традиции за Коледа. Новината беше обявена от кмета Иван Тотев по време на сесия на Общинския съвет. И продължи Тотев каза още, че ще има \"една голяма скара, вино, хляб, кисели краставички. лютеница\". Но предупреди, че \"община Пловдив не може да фактурира повече от две прасета\". Пенка Деведжиева от Реформаторския  блок се надява решението да бъде преосмислено.  Не знам защо трябва да се пазят традиции по този начин, отбеляза и журналистът Ваня Драганова. Общинските съветници отбелязаха, че ако обикновен граждани разфасова прасе на тротоара го очаква глоба. Малко след това пред Нова ТВ самият Тотев заяви, че не е имал сериозни намерения да се колят прасета в центъра на града. Думите му са били провокация и с цел да се повдигне дебат за спазването на традициите в контекста на съвременното изкуство.", "date": "2018.12.19", "title": "Скара, вино, хляб, кисели краставички, лютеница. И две прасета за разфасоване"}
{"url": "http://clubz.bg/77351-gardiyn_biznesyt_ujasen_ot_brekzit_bez_sdelka", "text": "Британският бизнес отправи смразяващо предупреждение към депутатите, че рискуват да потопят в хаос лошо подготвената икономика, ако не престанат с игрите си в Уестминстър и не подкрепят сделката, която премиерът предлага за излизане от Евросъюза, пише вестник    След като министрите се споразумяха за драматична ескалация на подготовката за \"Брекзит\" без сделка, включително и подготовката на 3 500 въоръжени военни от армията в режим standby, лидерите на петте водещи работодателски групи във Великобритания обявиха, че не са готови за подобен изход. Втори референдум за \"Брекзит\"? Не, преферендум След като сделката, която Тереза Мей предлага, няма да се гласува преди средата на януари 2019 и при значителна съпротива от страна на парламентаристите от нейната собствена партия, във вторник кабинетът имаше тричасово заседание, на което се реши да се премине към готовност за излизане без сделка. От хазната ще се отделят допълнителни средства в размер на 2 милиарда паунда за различните ведомства от „Уайтхол“ 25 (административният комплекс на британското правителство – бел. ред.) за следващата финансова година, като готовност да се посрещне \"Брекзит\", включително и сценарият без сделка. И всичко това заради една гротескна заблуда - \"Брекзит\" Планираните мерки съдържат допълнителни 3 000 нови места в митническите служби и в правителствената Агенция „Приходи и митници“ на Нейно Величество, което означава наемане на стотици гранични служители. Петте бизнес организации - Британската търговска камара, Конфедерацията на британската промишленост, Институтът на директорите, Федерацията на малкия бизнес и Федерацията на британските манифактуристи , обявиха, че са ужасени от битките в Уестминстър, с които отложиха важния вот за плана на премиера чак за средата на следващия месец. Тяхното изявление ще укрепи мнението на \"Даунинг стрийт\", че депутатите или трябва да приемат сделката на министър-председателя през новата година или да се изправят пред икономически хаос. И всичко това заради една гротескна заблуда - \"Брекзит\"", "date": "2018.12.19", "title": "\"Гардиън\": Бизнесът ужасен от \"Брекзит\" без сделка"}
{"url": "http://clubz.bg/77350-trymp_i_erdogan_dva_slona_v_styklarski_magazin", "text": "Два егоцентрични слона се въртят в малък стъкларски магазин, а служителите постоянно се опитват да предотвратят най-лошото. Въпреки това те оставят след себе си купчини изпочупен порцелан. Така можем да опишем това, което в момента се случва в турско-американските отношения. Наскоро в Доха турският външен министър Мевлют Чавушоглу отново призова САЩ да екстрадират оспорвания проповедник Фетхуллах Гюлен. Той заяви, че турският президент Ердоган е обсъдил лично темата с американския президент Тръмп в кулоарите на срещата на върха на Г20 в Буенос Айрес преди две седмици. И допълни: Какво означава това? Дали са само нови дипломатически стрелички? Или САЩ действително проверяват възможността за екстрадиране на живеещия в Пенсилвания проповедник, когото турската страна обвинява за опита за преврат през 2016 година? Според експерта за Турция Кристиан Бракел, изявленията на Чавушоглу не са нещо ново. Той не вярва, че американците действително работят за екстрадирането на Гюлен. По-вероятно е турците да интерпретират различно изявленията на Тръмп. \"Американската политическа система обаче не се състои само от Тръмп, както много им се иска на някои хора от турското правителство. Нали и при тях нещата стоят точно така - един лидер, който прокарва всичко, което сметне за правилно\", допълва той. В последно време турско-американските отношения не са особено добри. Разприте около американския пастор Брънсън, турските обвинения, че САЩ стоели зад девалвацията на лирата, процесът в САЩ срещу мениджър на турската държавна банка Халкбанк са само няколко примера в това отношение. Последният пример: президентът Тръмп одобрява турската военна офанзива в Северна Сирия срещу кюрдските милиции, обяви Ердоган. Преди няколко дни обаче Пентагонът заяви, че е неприемлива всяка едностранна военна инициатива в региона. Турците разчитат много именно на личните уверения от президент към президент. В случая Гюлен, обаче, Тръмп не разполага с толкова власт, колкото му се иска на Ердоган. Накратко: турско-американските отношения продължават да се характеризират с политическа несигурност. Или както се изразява Кристиан Бракел - \"стабилна нестабилност\". Трудно може да се предвиди как ще се развиват отношенията по-нататък. Към всичките дипломатически игрички се прибавя и още нещо, което не е за подценяване: ", "date": "2018.12.19", "title": "Тръмп и Ердоган - два слона в стъкларски магазин"}
{"url": "http://clubz.bg/77352-indiq_i_franciq_izprevarvat_velikobritaniq_v_ikonomikata", "text": "Великобритания може от пета да стане седма по големина икономика в света догодина, когато се очаква да напусне Европейския съюз, а Индия и Франция да я изпреварят. Това прогнозира консултантската компания ПрайсуотърхаусКупърс (PricewaterhouseCoopers - PwC), предаде Ройтерс.  \n\tСпоред експертите от компанията през 2019 г. Франция ще запази шестата си позиция, а Индия ще стане пета по големина икономика в света. \n\tКомпанията прогнозира икономически растеж през 2019 г. в размер на 1,6 процента за Великобритания, ако страната успее да избегне шок от евентуално излизане от ЕС през март без споразумение. Прогнозите са, че растежът на френската икономика ще е 1,7 процента, а на индийската - 7,6 процента. \"Гардиън\": Бизнесът ужасен от \"Брекзит\" без сделка Икономистът от ПрайсуотърхаусКупърс Майк Джейкман отбеляза, че Франция и Великобритания често разменят местата си в класацията на най-големите икономики, но прогнозите за растеж през 2018 и 2019 г. подсказват, че везните ще се наклонят в полза на Франция.", "date": "2018.12.19", "title": "Индия и Франция изпреварват Великобритания в икономиката"}
{"url": "http://clubz.bg/77322-nyu_jork_tajms_jou_putin", "text": "На заседание на президентския Съвет по култура и изкуство руският държавен глава се е застъпил в защита на местните рапъри, чиито концерти през последната седмица бяха отменени в редица градове, пише в уводна статия авторитетният в. “Ню Йорк таймс”. Припомнят се и наскоро изречените от президента Путин думи, че трите носещи колони, на които се крепи рапът, са секс, наркотици и протест, като най-голяма тревога будели наркотиците. “Ню Йорк таймс” цитира и изречено от стопанина на Кремъл, че ако рапът не може да бъде възпрян чрез забрани, тази популярна сред новото поколение руснаци музика би следавло да бъде контролирана и направлявана. Путин за рапа: Ако не можем да го спрем, трябва да го контролираме Изявлението на Путин можело да се тълкува като попарване на намеренията да се буди спящия звяр. По-добре било хип-хопът да бъде признат. И още:  Руската Дума обяви конкурс за рап парче на... географска тема Припомня се и старата руска традиция - държавата неизменно се е опитвала да оказва влияние върху културата и да я контролира. Според Ленин всеки художник има право на свободна изява, но винаги е била валидна неговата максима от съветски времена: Културна битка по руски – репресии срещу музиканти Руската Дума обяви конкурс за рап парче на... географска тема Културна битка по руски – репресии срещу музиканти", "date": "2018.12.19", "title": "\"Ню Йорк таймс\": Йоу, Путин!"}
