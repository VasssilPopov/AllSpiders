{"url": "http://clubz.bg/75812-velikobritaniq_i_es_postignaha_tehnichesko_sporazumenie_za_brekzit", "text": "Британски и ирландски медии съобщават, че преговарящите за Брекзит са постигнали техническо споразумение. По-късно тази новина бе потвърдена и от Лондон. Най-трудният въпрос за разрешаване е бил режимът на ирландската граница, предадоха световните агенции, цитирани от БТА. Двете страни са постигнали съгласие да няма митнически пунктове и други препятствия на Ирландската граница, посочва Асошиейтед прес. Компромис – Северна Ирландия да остане в митническия съюз Ирландската телевизията \"Ар Ти И\" споделя, че текстът е бил договорен късно вечерта в понеделник и че после е бил предаден на Лондон, допълва Ройтерс, като се позовава на запознати източници. Те определят договорения текст като много стабилен, но допълват, че е некоректно да се разпространява новината, че преговорите за Брекзит са приключили. В договорката се предвижда сключване между Великобритания и ЕС на споразумение за временно и частично съхранение на действието на митническите правила и на правилата на общия пазар на ЕС на цялата територия на Обединеното кралство, допълва ТАСС. Мей губи подкрепата на северноирландците за Брекзит На територията на Северна Ирландия тези правила ще бъдат запазени във възможно най-голям обем, като ще включват не само аспекти от митническите отношения, но и по-тясно взаимодействие в областта на общия пазар с ЕС, допълва агенцията. Такова решение ще позволи да се избегне установяване на митническа граница между Северна Ирландия и останалата част на Обединеното кралство, срещу което се обявява британското правителство и северноирландските юнионисти. Дали Брекзит може да обедини Ирландия Споразумението предвижда също и възможност за удължаване на действието на временното съхраняване на европейските митнически правила на британска територия. Според британската агенция \"Прес асошиейшън\"   за Брезкит ще бъде разгледано в сряда на заседание на британския кабинет. Тя се позовава на британски правителствен източник. Главният политически кореспондент на ББС твърди, че на срещата министрите обсъдят споразумението. При неодобрение се очаква Мей да си подаде оставката. Мей готова да подаде оставка във вторник Министрите в правителството са били поканени да се явят тази вечер поотделно на Даунинг стрийт преди заседанието в сряда, предадоха Франс прес и Ройтерс. Те са били информирани за състоянието на преговорите по-рано във вторник. На този брифинг те са научили, че остават малък брой висящи въпроси за разрешаване, припомня Би Би Си.    Мей губи подкрепата на северноирландците за Брекзит Дали Брекзит може да обедини Ирландия Мей готова да подаде оставка във вторник", "date": "2018.11.13", "title": "Великобритания и ЕС постигнаха техническо споразумение за Брекзит"}
{"url": "http://clubz.bg/75806-trymp_atakuva_makron_zaradi_ideqta_mu_za_evropejska_armiq", "text": "В няколко публикации в туитър президентът на САЩ Доналд Тръмп отправи сериозни нападки към президента на Франция Еманюел Макрон. Повод за това е идеята на Макрон за създаване на европейска армия. В първата си публикация Тръмп изтъква, че Макрон предлага да се изгради армия, за да се защити Европа срещу САЩ, Китай и Русия. Той обаче припомня, че в двете световни войни Франция е воювала с Германия и дори в Париж са започнали да учат немски, преди във войните да се включи армията на САЩ.  В следваща публикация Тръмп изтъква, че френските вина се продават лесно в САЩ, докато същото не важи за американските във Франция. Тръмп коментира и че Макрон е с доста нисък рейтинг във Франция. Накрая призовава французите да направят Франция велика отново, какъвто беше предизборният му слоган по отношение на САЩ.", "date": "2018.11.13", "title": "Тръмп атакува Макрон заради идеята му за европейска армия"}
{"url": "http://clubz.bg/75807-vlastta_kym_evrokomisiqta_blagodarim_za_polojitelniq_doklad", "text": "С дълбока благодарност към Европейската комисия - така трима министри - вицепремиерката Екатерина Захариева, правосъдната министърка Цецка Цачева и вътрешният министър Младен Маринов - реагираха на огласения днес пореден мониторигов доклад по механизма за сътрудничество в сферата на правосъдието и сигурността.  И тримата оцениха годишния документ на ЕК като \"положителен\", \"обективен\" , а според Цачева той отбелязва и \"необратимостта на реформите\" в България. Първа по точки за доклада говори Захариева. Тя подчерта, че по три от групите препоръки от предишния доклад на ЕК -  независимостта на съдебната власт, правната рамка и борбата с организираната престъпност - мониторингът върху България е временно прекратен. По думите й това, че е временно е въпрос на формулировка, защото проверките на Брюксел ще приключат с цялостното затваряне на механизма. Тя отчете, че има хоризонт това да се случи до края на мандата на действащата ЕК, начело с Жан Клод Юнкер. Той приключва в края на следващата година.  Вижда се краят на мониторинга, Брюксел го замразява по 3 от 6 показателя В сферите, където все още има какво да се свърши от родните институтии - продължаване на правосъдната реформа, въвеждането на съдебната карта и борбата с организираната престъпност - Захариева също наблена на положителните оценки, макар да има недовършена работа. По думите й, а след това и по теми на министър Младен Маринов - в неговата сфера - битката с организираната престъпност - наличието на още работа само мотивира управлението.  Вицепремиерката подчерта добрата оценка на ЕК за антикорупционното законодателство и работата на Комисията за противодействие на корупцията и отнемане на незаконно придобитото имущество КПКОНПИ, както и за нивото на прозрачност в съдебната система - например публикуването на докладите за дейността на различните звена в нея. Захариева, а и Цачева, не пропуснаха да споменат и похвалите, според тях, за избора и работата на новия Висш съдебен съвет. Цецка Цачева веднага се присъедини към благодарностите за Брюксел:  Вътрешният министър Младен Маринов също благодари и не пропусна да похвали и работата на прокуратурата, особено на Специализираната прокуратура, която работи по делата на организираната престъпност и корупцията. Все пак министрите отчетоха, че все още се очакват от България влезли в сили присъди по корупционни дела.  Захариева: Този докрад ни прави още по-отговорни и ни мотивира за осъществяване на съдебната реформа, имаме ясен план по всички препоръки на ЕК. Така или иначе анализ на техническата част на докрада се прави в момента На въпрос за очакваните реакции от опозицията, както и на изказванията на президента Румен Радев с критики към управлението в последните дни, Екатерина Захариева обяви: Журналистически въпрос за един от новите моменти в доклада на ЕК, който не звучи положително - а именно  предизвика кратки консултации между тримата министри кой точно да отговори. В крайна сметка това бе вицепремиер Захариева.  Тя обяви, че това не е предмет на доклада, а тя самата го е разбрала по-скоро като призив. Захариева декларира, че правителството не се меси в медиите, защото това би било цензура, а \"а ние никога не сме си го позволявали\". След това сметна за уместно да цитира премиера Бойко Борисов, който неотдавна заяви, че свободата на медиите е отговорност на самите медии. Според външната министърка това важи и за \"въздържането от автоцензура\".", "date": "2018.11.13", "title": "Властта към Еврокомисията: Благодарим за положителния доклад!"}
{"url": "http://clubz.bg/75810-ne_byrzajte_da_blagodarite_daryt_e_danajski", "text": "След 12 години европейско наблюдение над българското правосъдие и вътрешни работи от Брюксел дойде блага вест: вижда му се краят. България има още година да прати в историята това клеймо върху репутацията си и препятствие да бъде приета в Шенген и еврозоната. Правителството побърза да благодари за положителния доклад, сякаш той е подарък, а не заслужена с резултати оценка. Властта към Еврокомисията: Благодарим за положителния доклад! Вижда се краят на мониторинга, Брюксел го замразява по 3 от 6 показателя Анатомия на бухалката* ЕС ще разследва Полша, че погазва върховенството на закона Кога ще изгрее свободата? Вижда се краят на мониторинга, Брюксел го замразява по 3 от 6 показателя Анатомия на бухалката* ЕС ще разследва Полша, че погазва върховенството на закона Кога ще изгрее свободата?", "date": "2018.11.13", "title": "Не бързайте да благодарите. Дарът е данайски"}
{"url": "http://clubz.bg/75808-goranov_trqbva_na_kasovata_belejka_za_gorivo_da_pishe_kolko_e_za_dyrjavata_kolko_e_za_tyrgoveca", "text": "Президентът казва, че трябва да си купим скъпи нови самолети, но не и нови коли. С тези думи финансовият министър Владислав Горанов коментира ветото на държавния глава Румен Радев върху закона, вдигащ данъка върху старите коли. Финансовият министър подчерта, че държавата не може да влияе на цената на суровия петрол, не може и да направи акцизите по-ниски, \"дори и да искаме\".  Президентът с 11-о вето - на закона, с който скочи данъкът за старите коли Но отбеляза, че за да няма недоволство, е нужно повече прозрачност, и че е обсъждал с премиера Бойко Борисов малка промяна, която ще помогне за това. И отбеляза, че Радев е прав, че не е длъжен да се среща с депутати и министри по повод ветото - но \"това щеше да му увеличи знанията\".", "date": "2018.11.13", "title": "Горанов: Трябва на касовата бележка за гориво да пише колко е за държавата, колко е за търговеца"}
{"url": "http://clubz.bg/75811-si_en_en_sydi_trymp_zaradi_izgoneniq_reporter", "text": "Американската телевизия Си Ен Ен ще съди президента Доналд Тръмп и съветниците му в Белия дом за отнемането на пропуска на техния кореспондента там, Джим Акоста, съобщи СиЕнБиСи. Миналата седмица Акоста се опита да зададе многократно въпрос на президента по време на редовен брифинг. Белият дом отне акредитацията на журналист от Си Ен Ен Тръмп се скара с репортера, избягвайки въпросите му. Междувременно млада дама от персонала се опита да вземе микрофона от ръцете на Акоста, той не й позволи. След това от Белия дом излязоха с тезата, че журналистът е \"посегнал\" на жената, въпреки множеството камери, заснели сцената. Прессекретарката на Тръмп Сара Хъкаби Сандърс, която обяви отнемането на пропуска на Акоста, обяви, че СиЕнЕн \"просто продължават да позьорстват\". Но от телевизията сериозно са решили да съдят президента, като са подали иск във Вашингтон. Според тях със забраната Тръмп и хората му са нарушили правата на Акоста, свързани с първата и петата поправка на американската конституция. Според тях те нарушават съответно правото му на свобода на словото и правото му на справедлив процес, тъй като пропускът е отнет, без да е посочено реално престъпление или нарушение на правилник за това. Американският президент не може да си подбира кои хора го отразяват и кои не, твърдят от телевизията, която е в остър конфликт с Тръмп още от преди избирането му.", "date": "2018.11.13", "title": "Си Ен Ен съди Тръмп заради изгонения репортер"}
{"url": "http://clubz.bg/75799-osydeniqt_gruevski_tyrsi_politichesko_ubejishte_v_ungariq", "text": "Осъденият на две години затвор бивш министър-председател на Македония Никола Груевски търси политическо убежище в Унгария. Търси се Груевски, за да бъде арестуван Това съобщава той сам във Фейсбук, докато властите в родината издадоха заповед за задържането му, за да излежи присъдата си. Посланието завършва героично и няма нужда от превод: ", "date": "2018.11.13", "title": "Осъденият Груевски търси политическо убежище в Унгария"}
{"url": "http://clubz.bg/75803-merkel_pred_evroparlamenta_solidarnost_vmesto_nacionalen_egoizym_i_evropejska_armiq", "text": "\"Солидарност\". Това бе най-често срещаната дума в речта на германския кацлер Ангела Меркел пред Европейския парламент днес.  Меркел обсъди бъдещето на Европа с евродепутатите в Страсбург. Това е първата публична проява на германския канцлер пред европейска институция, след като обяви намерението си да се оттегли от политиката след 18 години начело на ХДС.  Тя очерта три основни акцента в бъдещата политика на Съюза. Първият: външна политика - такава, в която не само се чува гласът на ЕС, но и която да очертае обща военна мощ. Меркел призова за създаването на европейска армия, допълваща, а не конкурираща се с НАТО, с което си спечели бурни овации от евродепутатите. Вторият акцент бе икономиката, базирана на иновациите вътре в Европа, а не привнесена от САЩ и Азия. А третият - миграцията, при който постави ударение върху затягането на граничния контрол. Тръмп атакува Макрон заради идеята му за европейска армия Зад всички тези цели трябва да стои солидарността като душата на Европа и да се преодолее националният егоизъм, подчерта германският канцлер. И продължи с акцента върху \"солидарността\", определяйки я като \"универсална ценност - всеки да защитава другия - отнася се за семейството, селската общност, спортния клуб, ЕС\".  , подчерта германският канцлер. Макрон към лидерите на Унгария и Полша: Лъжете народа, Брюксел не е Москва Но и индиректно размаха пръст на все по-сепаратистки настроените държави, издигащи лозунга \"Европа на отечествата\": Меркел призна, че и Германия е не е безгрешна в контекста на миграционната политика. Но и подчерта, че темата с бежанците \"е обща европейска задача\". И даде пример със сътрудничеството с Африка, целта на която е \"да се подобрява житексата ситуация на място, за да предпазим хората от опасното пътуване към Европа\". ЕС се отказва да прави лагери за мигранти в Северна Африка След което очерта приоритетите си за бъдещето на ЕС: По отношение на , Меркел акцентира около идеята за създаване на обща европейска армия, която не се харесва на американския президент Доналд Тръмп.   Планът на Китай за доминация в Южна Европа От думите на Меркел по отношение на третата тема пред ЕС - миграцията, стана ясно, че страните трябва да си помагат по отношение на граничния контрол, въпреки Шенгенското пространство. След края на речта, Меркел бе изпратена с бурни аплодисменти и ставане на крака. Макрон към лидерите на Унгария и Полша: Лъжете народа, Брюксел не е Москва ЕС се отказва да прави лагери за мигранти в Северна Африка Планът на Китай за доминация в Южна Европа", "date": "2018.11.13", "title": "Меркел пред Европарламента: Солидарност вместо национален егоизъм. И европейска армия"}
{"url": "http://clubz.bg/75795-radev_otkaza_sreshta_s_gerb_za_danyka_za_kolite_no_sega_takava_poiskaha_obshtinite", "text": "Президентът Румен Радев отказа да се среща с представители на управляващите, които анонсираха, че искат да го запознаят с мотивите си за увеличаването на данъка за старите автомобили и вместо това наложи поредното си, единадесето вето. Паралелно обаче срещу ветото се обявиха от Националното сдружение на общините в Република България (НСОРБ) и призоваха правителството да не се огъва под натиска на уличните протести и на държавния глава и да остави данъчната политика по отношение на МПС в този й вид. От сдружението също поискаха среща с държавния глава. Както Клуб Z писа, в ГЕРБ министри и депутати са си разпределили \"задачи\", за да се реагира на протестите от последните дни, свързани с цените на горивата, повишените данъци върху старите автомобили и заплахата, че цената на задължителната застраховка \"Гражданска отговорност\" до 1000 лева. Плашат с 800 лева цена на \"Гражданска отговорност\"  Това е станало на заседание на ръководството на партията късно снощи, се разбра от думите на председателката на бюджетната комисия в парламента Менда Стоянова пред Нова тв. Първата \"задача\" е самата Стоянова и финансовият министър Владислав Горанов да поискат среща с президента Румен Радев. На нея представителите на властта искат да обяснят на държавния глава каква е ситуацията с промените в данъците на старите коли, както и какъв е замисълът на предложенията за въвеждане на лимити при обезщетенията при смърт на пътя, които се поемат от застраховка \"Гражданска отговорност\". Според депутатката от ГЕРБ, ако се проведе разговорът с президента Радев, той може би ще подкрепи действията на управляващите и ще заема информирани позиции.  ГЕРБ с мерки за протестите: среща с президента и с петролния бизнес  Малко по-късно днес на въпрос на журналисти дали приема среща с ГЕРБ за предложенията на управляващите, президентът заяви: След което стана ясно, че е наложил вето в Закона за корпоративното подоходно облагане, който препраща към Закона за местните данъци и такси. С него на практика се вдига с до 30 на сто данъка за старите автомобили. Мотивът бе, че замърсяват повече атмосферния въздух. Общините ще решават точния размер на налога. Президентът с 11-о вето - на закона, с който скочи данъкът за старите коли Президентът уточни, че не може да каже дали ще наложи вето и на законовите промени, свързани с тавана на обезщетения на близки на загинали при катастрофи. , посочи той. По обяд обаче от сдружението на общините дадоха специална пресконференция по темата за ветото и се обявиха против него. Което е логично предвид факта, че по-високите данъци ще постъпват в бюджетите на местната власт. Решено: старите коли с по-висок данък В този дух се изказаха още Живко Тодоров (ГЕРБ), кмет на Стара Загора, Иво Димов (ГЕРБ), кмет на Димитровград, Даниел Панов (ГЕРБ) - Велико Търново. Живко Тодоров обвини държавния глава в популизъм. България на протест срещу високите цени на горивата (СНИМКИ и ВИДЕО) ГЕРБ с мерки за протестите: среща с президента и с петролния бизнес Президентът с 11-о вето - на закона, с който скочи данъкът за старите коли Решено: старите коли с по-висок данък България на протест срещу високите цени на горивата (СНИМКИ и ВИДЕО)", "date": "2018.11.13", "title": "Радев отказа среща с ГЕРБ за данъка за колите, но сега такава поискаха общините"}
{"url": "http://clubz.bg/75809-kyde_vyv_futbola_plashtat_naj_visokite_zaplati", "text": "Най-много пари за заплати на футболистите си отделят испанските клубове \"Барселона\" и \"Реал\" (Мадрид), показва изследване на британския в. \"Дейли Мейл\". Проучването засяга сезон 2017-2018. Начело на листата е Барса с 487 млн. евро годишно, следват \"Реал\" - 395 млн., \"Манчестър Юнайтед\" - 337 млн., \"Манчестър Сити\" - 295 млн., \"Пари Сен Жермен\" - 272 млн., \"Байерн\" (Мюнхен) - 265 млн., \"Ювентус\" - 259 млн., \"Челси\" - 256 млн., \"Ливърпул\" - 241 млн., \"Арсенал\" - 232 млн., \"Борусия\" (Дортмунд) - 187 млн., \"Атлетико\" (Мадрид) - 178 млн., \"Интер\" (Милано) - 156 млн., \"Тотнъм\" - 148 млн., \"Лестър\" - 131 млн. и т.н. Английските клубове са най-много в това подреждане на 15 клуба - седем, испанските са три, италианските и германските по два и един френски. \"Брекзит\" сериозно може да накърни Висшата лига Тимът на \"Барселона\" е увеличил възнагражданията с цели 43 процента повече в сравнение с предишния период. Прави впечатление голяма разлика пред вечния съперник \"Реал\" и направо гигантска спрямо грандовете от Албиона и \"Пари Сен Жермен\". Рухва един мит, подхранван и от Жозе Моуриньо - че \"Манчестър Сити\" плаща най-високите заплати на Острова. Зад огромните харчове на каталунците стоят интересни факти. Преди този период клубът бе напуснат от Неймар, който вземаше втората по големина заплата в клуба след Лео Меси. Също така \"блаугранас\" са изкарали най-много от футбол от всички в Европа - 136 милиона евро. В тази сметка влизат приходите от продажба на билети, фен артикули и тв права. Догодина Барса ще прибави и още - влиза в сила нов 10-годишен договор с Nike на стойност 100 милиона евро. Само \"Реал\" има по-тлъст контракт с доставчик на екипи - за 180 млн. евро с Adidas. Английските клубове печелят най-много от тв права в страните си. \"Лестър\", например, взема от това перо повече от \"Пари Сен Жермен\" и \"Байерн\".", "date": "2018.11.13", "title": "Къде във футбола плащат най-високите заплати"}
{"url": "http://clubz.bg/75789-ne_syobrazihme_che_klipyt_ne_otgovarq_na_opredeleni_akademichni_i_choveshki_normi", "text": "След като клипът на тв Алма матер с Башар Рахал, търсещата известност кандидатка и \"Сметанката, шефе\" изчезна тихомълком от фейсбук страницата \"Годината, в която стана известен\", днес там даже се появи и нещо като извинение. Изчезна видеото със \"Сметанката, шефе\" Башар Рахал: При 20 000 гледания за 4 дни не виждам никакъв проблем То е до всички, които „се чувстват засегнати от нашия клип“. Посочва се още, че поради „организационни причини“ кастингът извън София се отлага. Първоначално бе предвидено такъв да има и в други български градове, в които има университети – като Варна, Бургас, Благоевград и Велико Търново. Сега одобрените оттам кандидати ще бъдат поканени на интервю с имейл. Във видеото, озаглавено „Годината, в която станах известен“, кандидатка за известност получава поощрение от директора на телевизия „Алма Матер“ Башар Рахал, носейки му кафе и „сметанка“. Клипът анонсира кастинг за лица на студентската телевизия, но сексисткото му послание и представянето на известността като цел, а не като резултат от работата, породиха остър дебат в социалните мрежи за нивото на журналистическата професия у нас. Рекламната кампания била замислена според новия директор Башар Рахал като сарказъм, а не като сексизъм. Нищо че - първо се показва, че журналистите искат единствено да са известни, второ -  целите на въпросната кандидатка се свеждат до фръцкане по къса пола, носи кафе и \"сметанка\" на шефа, а той я оглежда обстойно. Критици на видеото отбелязаха и втори факт: изчезнал е и статусът, с който Башар Рахал защитаваше \"иронията\" на своята стена във фейсбук. За да е още \"по-забавно\", новият директор на \"Алма матер\" Рахал обясни, че на снимките във видеото е била маркетинг директорката на телевизията Сега става ясно, че ще има кастинг в София на предварително обявените дати - 17,18 и 19 ноември. Башар Рахал: При 20 000 гледания за 4 дни не виждам никакъв проблем", "date": "2018.11.13", "title": "\"Не съобразихме, че клипът не отговаря на определени академични и човешки норми\""}
{"url": "http://clubz.bg/75804-brekzit_seriozno_moje_da_nakyrni_visshata_liga", "text": "\"Брекзит\" ще се отрази сериозно и на Висшата лига - най-комерсиалното, най-гледано и най-скъпо футболно първенство в света, а вече има реални измерения на това, пише в. \"Таймс\". Към края на тази седмица Футболната асоциация (ФА) на Англия ще представи на клубовете проект за договор с конкретни мерки, които може да се вземат още от следващите сезони (най-рано от 2020-2021 г.).  Според тях в един състав от 25 души може да има най-много 12 чужденци. Останалите играчи трябва да са местни - от Обединеното кралство или да са придобили такъв статут. В момента елитните клубове имат право на по 17 \"легионери\". Сега 13 от 20-те клуба в Премиърлийг са с повече от дузина такива наемници. Листата се предвожда от \"Манчестър Сити\" и \"Тотнъм\" - по 17, следват \"Ливърпул\" и \"Челси\" по 16, \"Арсенал\" - 15, \"Манчестър Юнайтед\" и \"Нюкасъл\" - 14, \"Лестър\" - 13, \"Кристъл Палас\" и \"Уулвърхемптън\" - 12 и т.н. Най-долу е \"Борнемут\" с едва петима чужденци. Ако Великобритания излезе от ЕС без споразумение, отсега нататък футболистите от Европейския съюз ще трябва да минават през същата процедура за издаване на работна виза, която трябва да издържат и тези извън ЕС. Това е под условие в момента, тъй като още не е ясно как ще се разберат преговарящите страни. Тук обаче на преден план излиза ролята на ФА, която искала да се възползва от \"Брекзит\", за да прокара някои свои идеи с помощта на правителството. Като например да ограничи чужденците за сметка на местните футболисти, в това число ирландци, шотландци и уелсци. Според \"Таймс\" това нямало да се отрази на привличането на най-добрите чужденци, защото топ клубовете пак ще могат да си го позволят, а ще насърчи използването и на талантите от Острова. В момента под \"местни\" се приемат дори момчетата, родени извън Великобритания, но прекарали най-малко три години във футболна академия на английски или уелски клуб. Те могат да сключват професионални договори на 16 г. След \"Брекзит\" обаче това ще става не преди навършване на 18 г. Футболната асоциация и ръководството на Премиърлийг и сега имат сериозни противоречия. Едно от тях е точно за условията, при които да се издава работна виза. Разбира се, в \"пасианса\" е и британското правителство. Клубните босове са на мнение, че правилата за даване на право на труд трябва да са еднакви към играчите от ЕС и всички останали. Те трябва да се базират не на произхода, а на това колко мача има даден състезател за националния си отбор, на кое място е страната му в ранглистата на ФИФА, на трансферната сума, заплатата и т.н. Обратно, ФА иска да ограничи чужденците. Или поне да затрудни привличането им. Тя посочва, че само 28 процента от футболистите, които са започнали като титуляри в кръга от Висшата лига преди две седмици, са англичани. Правителствен говорител е коментирал пред \"Таймс\", че изпълнителната власт разбира нуждата от това спортът, в часност футболът, да може да се възползва от таланта на играчите от ЕС и от целия свят и води разговори по казуса с всички страни. Проектът за договор ще бъде изпратен на клубовете от елита в четвъртък.", "date": "2018.11.13", "title": "\"Брекзит\" сериозно може да накърни Висшата лига"}
{"url": "http://clubz.bg/75790-demokratichna_bylgariq_borisov_se_svalq_sam", "text": "Правителството на Бойко Борисов се \"самосваля\" и това е резултат от дългия отказ от реформи. Това обяви съпредседателят на извънпарламентарното обединение \"Демократична България\" Христо Иванов. Поводът за думите му са ескалиращите протести в страната Според съпредседателя на \"Демократична България\" предсрочните избори са неизбежни, но без консенсус за реформи те ще доведат или управление като по времето на БСП и ДПС или до власт на Борисов за четвърти път. \"Коалиция Лукойл\" - така другият съпредседател на коалицията Атанас Атанасов назова причината за високите цени на горивата у нас.  По думите му дори това, че магистралите са \"като юфка\" и е задължително да се кара с включени светлини посред бях ден също вдига разхода на гориво на колите, а оттам се пълни джобът на \"Лукойл\" От \"Демократична България\" заявиха, че и другият проблем, заради който хората протестират - евентуалното поскъпване на \"Гражданската отговорност\", е стар и нерешен. Според него фалитът на \"Олимпик\" – застрахователното КТБ, може да е само първият такъв в сектора, защото резервите за плащания при някои компании не са достатъчни и неслучайно управляващите са започнали да действат панически.  ГЕРБ с мерки за протестите: среща с президента и с петролния бизнес", "date": "2018.11.13", "title": "\"Демократична България\": Борисов се сваля сам"}
{"url": "http://clubz.bg/75797-tyrgyt_za_novi_vlakove_na_bdj_nezakonen_kzk_go_otmeni", "text": "Комисията за защита на конкуренцията (КЗК) отмени като незаконосъобразно решението на БДЖ за обявяване на търг за купуване на 42 нови влака.   на антимонополния орган е публикувано вчера и не е окончателно - \"БДЖ - Пътнически превози\" може да обжалва пред съда в 14-дневен срок. Ако това несе случи - то поръчката ще бъде окончателно отменена. А за да се купят влакове - ще трябва да се напише нова, но като се променят условията, за които КЗК реши, че са незаконосъобразни.  Как БДЖ продава скрап? Законно, но... евтино КЗК присъжда държавните железници да платят разходите 5 700 лв. по производството на жалбоподателя - това е германският жп гигант \"Сименс Мобилити\", става ясно от документа. Германската компания е една от трите водещи световни фирми, които обжалваха обществената поръчка. От условията на БДЖ по търга се оплакаха и китайската компания CRRC, и чешката \"Шкода\". Търгът за 42 нови мотриси за \"БДЖ - Пътнически превози\" бе за рекордната сума от общо 675 милиона лева. 450 млн. лв. са за купуване на машините, а останалите - за поддръжка и ремонт.  \"Сименс\" депозира цели 13 страници забележки по тръжната процедура и предупреди, че България е иска да купи неефективен и остарял подвижен състав и че някои от заложените клаузи в документацията навяват съмнения за нечестно състезание. Сред странностите в търга беше това, че производителят ще поеме поддръжката на закупените влакове само за 15 години, а не за 30, какъвто бе първият вариант. Освен това БДЖ искаше да си купи вагони, развиващи максимална скорост от 160 км/ч., неотчитайки, че дори новият подвижен състав трябва да дойде максимално най-скоро - тоест още през 2014 г., те ще бъдат в движение още 30-40 години. Когато вагоните ще са съвсем морално остарели.  Оставки на върха в БДЖ след обявен пълен одит Търгът, обявен за незаконосъобразен, беше подготвян от БДЖ в продължение на 2 години.  Решението на КЗК идва в момент, в който целият борд на директорите на \"БДЖ Холдинг\" подаде оставка, начело с изпълнителния директор Владимир Владимиров. Това, според източници от транспортното министерство, е станало по искане на министър Росен Желязков. По негова инициатива започна и пълен вътрешен одит и на холдинга, и в частност на \"Пътнически превози\".  Оставки на върха в БДЖ след обявен пълен одит", "date": "2018.11.13", "title": "Търгът за нови влакове на  БДЖ - незаконен, КЗК го отмени"}
{"url": "http://clubz.bg/75796-vijda_se_kraqt_na_monitoringa_bryuksel_go_zamrazqva_po_3_ot_6_pokazatelq", "text": "Европейският съюз може да сложи край на наблюдението си над българското правосъдие и вътрешни работи след година, като отсега го замразява по три от шестте му показателя.  Това съобщи Европейската комисия днес, публикувайки тазгодишните мониторингови доклади за България и Румъния и предупреждавайки за   у нас. Този мандат изтича в края на октомври догодина. В   си Комисията казва, че няколко от 17-те и препоръки, направени в миналогодишния доклад, вече са изпълнени, \"а редица други са съвсем близо до етапа на изпълнение\". Поради това три от шестте показателя (1,2 и 6) \"могат да се считат за временно прекратени\". Те са:  \"Независимост на съдебната власт\"; \"Нормативна уредба\"; \"Организирана престъпност\". Наблюдението обаче продължава по показателите 3,4 и 5: \"Продължаване на съдебната реформа\"; \"Корупция по високите етажи на властта\"; \"Корупцията в по-общ план, включително на местно равнище и по границите\". Това означава, че Комисията приема, че България вече има нормативната уредба и институциите, на които би се основавало едно независимо европейско правосъдие и че в общи линии е успяла да се пребори с организираните престъпни групи, които вилнееха през 90-те години на миналия век и в самото начало на този. Остава сега тези закони и институции да заработят, да покажат поредица от резултати, особено в борбата с корупцията, която и в този доклад остава непреодоляно предизвикателство. Експерт на Комисията подчерта, че замразените показатели не са отпаднали и могат да бъдат реактивирани, ако страната ни се върне назад в реформите - нещо което се случи днес с Румъния. Макар румънският доклад да е много по-критичен от българския заради отменени от сегашното правителство в Букурещ антикорупционни мерки, Брюксел отправя сериозно предупреждание към страната ни по тема, която формално не е част от наблюдението върху правосъдието и вътрешните работи. Докладът припомня, че в Световния индекс за свободата на печата от 2018 г., изготвен от „Репортери без граници“, България се нарежда на 111-то място от 180 държави в света, което е  Комисията отбелязва положително политическата стабилност у нас през изминалата година, приемането на законодателната рамка за борба с корупцията, избора на нов Висш съдебен съвет и преодоляването на острата конфронтация в него в сравнение с предишни периоди. Брюксел отчита създаването на единна агенция за борба са корупцията и избора на нейното ръководство. Тя отбелязва, че в началото на идната година трябва да приключи външен преглед на новата система за проверка на обществените поръчки, които докладът определя като \"ключова рискова област\".  ", "date": "2018.11.13", "title": "Вижда се краят на мониторинга, Брюксел го замразява по 3 от 6 показателя"}
{"url": "http://clubz.bg/75798-kaliforniq_44_jertvi_izgoreni_domove_evakuirani_znamenitosti_snimki", "text": "Общо 44 са жертвите от бушуващите в Калифорния пожари. Четиридесет и двама са загиналите в Северна Калифорния, предаде Франс прес. Повече от 200 души все още са в неизвестност. Пожарът в Северна Калифорния опустоши 45 000 хектара земя и около 6453 постройки. Силни ветрове продължиха да духат вчера в региона, където повече от 5100 пожарникари се борят с огнената стихия. Пожарът в Северна Калифорния, който е овладян на 25 процента, опустоши 4500 хектара в окръг Бют.  Другият пожар, който достигна до град Малибу, изгори 37 600 хектара земя и е овладян на 30 процента, отбелязва Франс прес. На повече от 250 000 души бе наредено да се евакуират от домовете си в голям район близост до столицата на Калифорния Сакраменто и в Малибу и неговите околности. Третият калифорнийски пожар - в окръг Вентура на северозапад от Лос Анджелис и Малибу, е напът да бъде потушен и е овладян на 75 процента към вчера сутринта. Риалити звездата Ким Кардашиян и съпругът ѝ, рапърът Кание Уест, си наеха частна пожарна команда, за да спасят от горските пожари в Калифорния семейната вила на стойност 60 милиона долара, съобщава ТАСС. Агенцията цитира сайта TMZ, който уточнява и местоположението на имота на звездната двойка - Хидън хилс в окръг Лос Анджелис. В този окръг и в съседния Вентура бушува един от десетте крупни горски пожара в Калифорния и там е въведен режим на задължителна евакуация. Вилата на Кардашиян и Уест е разположена по такъв начин, че ако бъде обхваната от пламъците, те ще се прехвърлят и на съседните домове. Поради тази причина съпрузите решили да наемат частен екип пожарникари, за да не допуснат подобен ход на събитията. Комплексът Хидън хилс е бил проектиран от архитекта Арчибалд Хенсън през 50-те години на миналия век и е разположен на площ от 4,4 квадратни километра. Той е от закрит тип и подслонява много знаменитости. Сандра Бълок дари 100 000 долара, за да се осигурят грижи за животните, които бяха евакуирани по време на пожарите в Калифорния, съобщи Контактмюзик.  Огнената стихия накара редица знаменитости да напуснат домовете си. Заедно с хората бяха евакуирани и много домашни любимци. Сега става ясно, че 54-годишната холивудска знаменитост е дарила значимата сума на организацията \"Хуманно общество на окръг Вентура\", която ще допринесе да бъдат спасени домашни любимци и ще се грижи за тях. В постнато от въпросната организация послание във Фейсбук се казва, че тя е признателна за направеното от Бълок и семейството й дарение на стойност 100 000 долара. \"Усилията ни за спасяване и евакуиране на тези животни привлякоха вниманието на Сандра и нейния екип, които засвидетелстваха подкрепата си\", се уточнява в посланието. Дарението на звездата от филма \"Бандитките на Оушън\" ще даде възможност да се осигурят грижи за редица животни, включително коне, бикове, магарета, свине, кокошки, патици, кучета и котки, които бяха принудени да избягат от бушуващите пожари.  Весттта идва, след като бе решено да бъде отменена подобна церемония за филма \"Балада за Бъстър Скръгс\" на братя Коен в рамките на същия фестивал. Освен това компанията \"Парамаунт\" отмени минаването по червен килим във връзка с прожекцията на \"Instant Family\" с участието Роуз Бърн и Марк Уолбърг, както и планираното след това парти.  Освен че филмовите премиери загубиха от блясъка си, се появиха също съобщения, че разрушилите над 300 домове пожари са повлияли и върху филмопроизводството. Работата над сериала \"Drunk History\" на телевизионния канал Комеди сентрал временно била преустановена, след като снимките в природния резерват в планините Санта Моника били прекратени заради бушуващи наблизо пожари. Знаменитости, сред които Джерард Бътлър и Кейтлин Дженър, споделиха в интернет, че късметът им не е проработил, след като научили какво се е случило с именията им. Домът на Робин Тик в Малибу също бил разрушен. Певецът заяви в инстаграм, че той, приятелката му и двете им деца са здрави и са обградени от приятели, преди да благодари на огнеборците ", "date": "2018.11.13", "title": "Калифорния: 44 жертви, изгорени домове, евакуирани знаменитости (СНИМКИ)"}
{"url": "http://clubz.bg/75793-stranniqt_sluchaj_sys_studentskata_televiziq", "text": "Така започваше 40-секундният клип, с който студентската телевизия „Алма матер“ търси кадри. И продължаваше с „Деси“, която носи „кафенце и сметанка“ на „шефа“, докато той оглежда задните ѝ части на фона на Евлоги и Христо Георгиеви и сградата на Ректората на Софийския университет. Клета картинка, помислиха си мнозина и се възмутиха. Обяснението на програмния директор Башар Рахал, че клипът е „сатира“, не е никак убедително. Академична институция се рекламира от \"девойче\" в къса кожена пола и „шефа“, който обстойно оглежда задните му части. Не изглежда като обещание за адекватно образование сякаш. Търсят „водещи, оператори, продуценти“ единствено с обещание за известност. Което може би отговаря до известна степен на очакванията на някои първокурсници в специалност „Журналистика“ (за огромно съжаление). Но е съвсем противно на това, на което университетът трябва да ги научи, за да могат да вършат работата си качествено. Студентска телевизия на СУ набира журналисти със сексистки клип (ВИДЕО) Някак гротескно изглежда звено на академична институция да показва на студент(к)ите си, че най-добрата реализация за тях е поднасяне на „кафенце и сметанка“ на началника. За такава \"кариера\", простете ми, не е нужно да си губите времето с висше образование. Дълбоко \"философското\" обяснение на програмния директор на „Алма матер“, че лоша реклама няма, трудно може да се приложи към пошъл клип, рекламиращ висше учебно заведение. Още повече университет с претенции за академичен авторитет. До миналата седмица немалка част от студентите на Софийския университет не подозираха за съществуването на тази телевизия. Да не говорим за несвързани с учебното заведение хора. Във факултета по журналистика има една врата, на която е залепен стикер с надпис „Алма матер“. Оттам я знам аз. Нито знаем какво прави, нито къде излъчва, нито кой работи в нея. Всъщност телевизия „Алма матер“ има лиценз за обществен оператор. Като БНТ и БНР, но не точно. Защото в Закона за радиото и телевизията пише как се избират директорите и управителните съвети на БНТ и БНР. А „Алма матер“, въпреки че е обществен оператор, не е задължена да провежда конкурси за ръководни длъжности. Башар Рахал: При 20 000 гледания за 4 дни не виждам никакъв проблем В средата на лятото тихо и тайно ректорът проф. Анастас Герджиков назначи без конкурс за програмен директор с четиригодишен мандат Башар Рахал на мястото на преподавателката във Факултета по журналистика и масова комуникация доц. Светлана Божилова. Той бе на изпитателен срок и трябваше да представи концепция за развитието на телевизията. Предложението му и досега не е станало обществено достояние. Реализацията обаче я видяхме всички. Освен това ректорът проф. Герджиков поиска Академичният съвет да го упълномощи да сключи договор с потенциален инвеститор с конкретни параметри –     Положителната разлика между приходите и разходите на частния инвеститор следва да се разделя в съотношение 50:50 между фирмата и университета. Като се имат предвид популярността на телевизия „Алма матер“ и очакваните рекламни приходи в размер на минимум 2 милиона лева годишно (само за да си възвърне инвестицията външният изпълнител), параметрите на договора са някак съмнителни. Ако следваме чисто пазарната логика – вие бихте ли инвестирали десет милиона с ясното съзнание, че няма да си ги върнете? Вероятно не. Освен ако нямате някакъв друг интерес освен печалба… Беше повдигнат и въпросът кой ще носи отговорност за продукцията на телевизията, при положение че става дума за името на Софийския университет, не само на потенциалния инвеститор. Според бившата директорка на телевизията Светлана Божилова спечеленото от „Алма матер“ финансиране за над 1 милион лева по междууниверситетския проект „Наследство БГ“ също е под въпрос, ако се промени програмната схема. През лятото проф. Герджиков заяви, че опитите да бъде намерен инвеститор са били неуспешни до този момент, но търсенето продължава. И досега няма официална информация дали се е появил инвеститор, който да отговаря на изброените условия. В протестното си писмо относно скандалния рекламен клип преподаватели от Софийския университет също отбелязват, че не знаят кой всъщност стои зад него. Въобще този клип продукция на новия инвеститор ли е, или такъв все още се търси? Ако такъв не е открит, дали скандалът около телевизията няма да отблъсне потенциални инвеститори? Управителният и програмният съвет на телевизия „Алма матер“ излязоха с позиция, в която рекламата се определя за „несъответстваща на академичния тон, който се очаква от всяко звено на най-стария и най-авторитетен университет в страната“. Единственото име, посочено в позицията, е това на Башар Рахал. Клипът беше свален от фейсбук страницата на медията. Случаят със студентската телевизия е показателен за състоянието на Софийския университет. Съмнителни назначения, грандиозни обещания, информационно затъмнение и накрая катастрофален резултат. Като студентка във Факултета по журналистика и масова комуникация на СУ и като начинаещ журналист бих отбелязала, че този рекламен клип е обида както за студентите, така и за журналистите, които се опитват да вършат работата си, без да имат аспирации \"да стават известни“. Също както би следвало да е обидно не само за нас, но и за всички, които с данъците си издържат Софийския университет, че под носовете ни се разиграва гореописания сюжет, а ние нищо не знаем. Сътвореното от Башар Рахал (и още от кого – не е ясно) някак се намърда в общественото съзнание като асоциация със студентската телевизия, Факултета по журналистика и въобще студентите (не само по журналистика). Всъщност на мен и на колегите ми не ни е известно в телевизията да работят настоящи студенти, а преподавателите не знаят кой стои зад нея. Телевизия „Алма матер“ стана печално известна за няколко дни. Обаче скандалите в нея текат от месеци. Въпросите са повече от отговорите. А резултатът стана ясен на всички. ----- „Генерация Z“ – с подкрепата на „Америка за България“ Башар Рахал: При 20 000 гледания за 4 дни не виждам никакъв проблем „Генерация Z“ – с подкрепата на „Америка за България“", "date": "2018.11.13", "title": "Странният случай със студентската телевизия"}
{"url": "http://clubz.bg/75787-rusiq_zabrani_na_navalni_da_q_napuska", "text": "Руският опозиционер Алексей Навални съобщи в Туитър, че му е забранено да напуска Русия, предадe Асошиейтед прес, цитирана от БТА. Той е трябвало да излети за Франция, за да чуе в четвъртък решението на Европейския съд за правата на човека (ЕСПЧ) в Страсбург по негови жалби, но е бил спрян на летището.  След това служителите на граничния контрол му казали, че съгласно разпореждане на съдебни пристави му е забранено да напуска Русия.  Пуснаха Навални ЕСПЧ трябва да се произнесе по въпроса дали многобройните арести на опозиционера са били политически мотивирани. Това може сериозно да разтревожи Кремъл, който се стреми да маргинализира изявите на най-изявения политически опонент на Владимир Путин, отбелязва Асошиейтед прес.  Адвокатът на Навални Иван Жданов днес публикува в интернет копие от разпореждането за забрана за напускане на страната, в което няма дата и не се дават никакви подробности. На излизане от ареста... нов арест за Навални В миналото две съдебни дела пречиха на Навални да пътува, но забраната бе вдигната през пролетта на миналата година, когато трябваше да замине в Испания за спешно лечение. Навални, който стана популярен с разследванията си на корупцията в държавната администрация, оглави антиправителствени протести, които привлякоха хора от целия политически спектър.  Руски депутат ще връща дуелите, вдъхновен от призива на шефа на Росгвардия към Навални Опозиционерът, който заявява, че е \"жертва на незаконни арести\" и на \"произволно лишаване от свобода\", безрезултатно оспори тези мерки срещу него пред руски съдилища, преди да сезира ЕСПЧ, внасяйки пет жалби между 2012 и 2014 г. Заради предишна присъда Навални не беше допуснат да участва в президентските избори през март т.г., което според него е било направено с политически мотиви, напомня Франс прес. На излизане от ареста... нов арест за Навални Руски депутат ще връща дуелите, вдъхновен от призива на шефа на Росгвардия към Навални", "date": "2018.11.13", "title": "Русия забрани на Навални да я напуска"}
{"url": "http://clubz.bg/75805-zaradi_bonus_malus_evtina_grajdanska_otgovornost_za_80_ot_shoforite", "text": "Над 80% от шофьорите ще плащат по-евтина \"Гражданска отговорност\", след като влезе в сила бонус-малус системата, съобщават от Комисията за финансов надзор (КФН).  Q&A: Защо малусът стига 400%, а бонусът само 25% Полицата може да поевтинее до 25% за коректните водачи на пътя. Само за един процент от шофьорите ще има най-тежкото наказание - 400% оскъпяване на задължителната полица, което се получава основно от причиняване на смърт на пътя, заявяват още от КФН в съобщението. Финансовият регулатор е започнал интензивни консултации по темата, нашумяла в последните седмици заради очаквано повишение на задължителната застраховка. Причината е в тълкувателно решение на Върховния касационен съд от юни т.г., което разшири кръга на лицата, които могат да претендират за обезщетение заради неимуществени вреди при смърт на пътя. КРИБ и АИКБ подкрепят лимита за обезщетения при смърт на пътя Заради повишения брой на исковете и техния размер - само за юли, август и септември те са за 100 милиона, законодателите обмислят да въведат ограничения като таван за обезщетенията за някои категории близки, с изключения на деца, родители и съпрузи на починали при катастрофи. Това намерение бе подкрепено от големите работодателски организации - КРИБ, АИКБ и ССИГ. Срещу войната по пътищата: застраховката върви с водача \"Поискали сме с финансовия министър среща с президента (Румен Радев - б.р.), защото аз искам, когато той заема позиция, а той вече зае такава, тя да бъде информирана. Искам да го запозная с всички подробности и разчети и се надявам, че когато ги види, ще ни подкрепи\", каза още Стоянова. \"Болка и страдания\" срещу тавана на обезщетенията при смърт на пътя КРИБ и АИКБ подкрепят лимита за обезщетения при смърт на пътя Срещу войната по пътищата: застраховката върви с водача \"Болка и страдания\" срещу тавана на обезщетенията при смърт на пътя", "date": "2018.11.13", "title": "Заради бонус-малус: евтина \"Гражданска отговорност\" за 80% от шофьорите"}
{"url": "http://clubz.bg/75785-lageri_v_ukrajna_syzdavat_deca_vojnici", "text": "Лагерниците, някои облечени във военни униформи, внимателно се прицелват с автоматите си. Интрукторът ги съветва: И когато тези момчета и момичета стрелят, те стрелят, за да убият. Повечето са тийнейджъри, но се срещат и деца на осемгодишна възраст. Те са в летен лагер, създаден от една от най-радикалните националистически групи в Украйна. Той е разположен дълбоко в гора в западната част на страната и бе посетен от екип на Асошиейтед прес. Лагерът има две цели: да тренира деца, които да защитават страната си от руснаците и техните партньори и да разпространяват националистическата идеология. Националистите са обвинявани в насилие и расизъм, но те играха основна роля в конфликта на Украйна с Русия. Затова продължават да поддържат близки контакти с украиснкото правителство. По-рано през тази година Министерството на младежта и спорта задели четири милиона гривни (равняват се на 150 хиляди долара), за да финансира някои от младежките лагери. Говорителят на министерството Наталия Вернигова сподели, че парите са разпределени от работна група, която следи за  Черкашин е ветеран от конфликта срещу проруските сепаратисти в Източна Украйна. Той е бил ранен по време на битка и по-късно става водач на \"Сокил\" (на български - Сокол), младежкото крило на крайнодясната \"Всеукрайнско обединение \"Свобода\". Според Черкашин е важно да се култивира у младежта на нацията националистическа мисъл, за да може да се бори срещу Путинова Русия, както и срещу Европейската цивилизация. Към тези предизвикателства той включва правата на ЛГБТ обществото, като според лекторите те символизират разпада на Запада. Докато някои от младежите се разсейват по време на тези лекции, други слушат внимателно.  През почивката между тренировките един тийнейджър изсвири националния химн на китарата си. Тя бе украсена със стикер, на който бяха изобразени бели бомби, които се спускаха над джамии. Под тази илюстрация бе написано посланието:  Отвъд лекциите и лагерните песни животът на дузините младежи в лагер \"Свобода\" е труден. Лагерниците бяха събудени по средата на нощта от силен взрив на зашиметителна граната. Спъвайки се навън от палатките си, на децата им бе трудно да държат автомати, които бяха на половината на ръста на някои от тях. От тях се очакваше да носят тежките оръжия по цял ден. Михайло бе най-възрастният лагерник - на 18 години. За него тренировката е задължителна.", "date": "2018.11.13", "title": "Лагери в Украйна създават деца-войници"}
{"url": "http://clubz.bg/75788-mvr_za_protesta_izplyznal_se_mladej_zadylbocheno_analizirani_lica_globi", "text": "Това се казва в официална позиция на МВР днес, след като от неделя насам възникна напрежение в много точки на страната заради протести срещу цените на горивата. България на протест срещу високите цени на горивата (СНИМКИ и ВИДЕО) От МВР за пръв път дават обяснение на действията си, като споменават и различни невралгични точки: \"Снощи, в рамките на протестните действия се включиха близо 70 моторни превозни средства, като 13 от водачите блокираха част от пътните артерии. След многократни приканвания да освободят движението и получен категоричен отказ и с цел  недопускане на образуване на колони от изчакващи автомобили, полицейските служители осигуриха обходен маршрут за преминаване. Към нарушителите ще бъдат предприети мерки по ЗДвП и Закона за административните нарушения и наказания. По време на шествието вчера  няма сериозни нарушения на обществения ред. В районно управление са отведени двама 14-годишни младежи, които след снемане на обяснения, са предадени на родителите. Протестът на \"шофьорите\" - няма дим без клечка Две нерегламентирано затворени кръстовища и осем установени нарушения на Закона за движение по пътищата е резултатът по време на протестните действия, проведени  на 11 ноември т.г.  . Благодарение на създадената от полицията организация не са допуснати груби нарушения на обществения ред. В разрез със законоустановените норми протестиращите са затворили за движение възлово кръстовище, образувано от бул. „Македония\" и „Добруджа\" и „Добрич\", както и  кръстовището между път I-7, II-21 и III-213 извън града, което е довело до създаване на напрежение сред водачите. За констатирани нарушения са съставени 8 фиша по Закона за движение по пътищата. Отново на 11 ноември по време на протестните действия от 14 до 21 часа нерегламентирано бе затворена автомагистрала   което причини затруднение в движението и преминаването през граничния пункт. За часове бяха блокирани и пътища, водещи към Благоевград откъм районите на селата  Железница и Церово. Полицейски служители от  предотвратиха своевременно задълбочаването на конфликт, възникнал между симпатизанти на политическо движение и други участници в протеста, провел се на 12 ноември. Няма пострадали при инцидента, участниците в него са установени. Във връзка с провелите се протестни действия през почивните дни на територията на Варна са санкционирани петима водачи на автомобили по ЗДвП заради възпрепятсване на  нормалното придвижване на граждани по пътните артерии на Варна. При проведените в неделя протестни действия на територията на  на едно лице е издадено полицейско разпореждане за опит за организиране на незаконосъобразни действия. Заради затваряне на основни пътища в района на Троян са задържани двама мъже. Образувани са едно досъдебно производство  и едно бързо производство за управление на МПС в срока на изтърпяване на принудителна административна мярка за временно отнемане на СУМПС, съставени са и актове по УБДХ, ЗДвП и ЗБДЛ.  Изготвени са и три полицейски разпореждания по чл.64 ал.1 от ЗМВР. Във   при проведеното спонтанно автошествие в областния град на 11 ноември полицейските служители незабавно са създали организация за регулиране на уличното движение и осигуряване на обществения ред. Участниците стриктно са изпълнявали указанията на контролните органи, няма санкционирани. В понеделник бе проведено и шествие, определено като автопоход, разрешено от   В хода на протеста е блокирана автомагистрала „Люлин\", свързваща с автомагистрала „Струма\". Полицейските служители са реагирали на изплъзнал се от кордона младеж . След водени преговори движението е възстановено. ГЕРБ с мерки за протестите: среща с президента и с петролния бизнес В района на   на входа на с. Врачеш, протестиращите, излезли на нерегламентирано шествие, са блокирали движението по пътя. След извършен задълбочен анализ на разпространените кадри са установени към момента 12 от активните участници. Съставени 3 акта по ЗДвП, 3 акта по ЗМВР, 2 акта по ЗСММ и 5 предупредителни протокола. Предстои установяване на другите участници и вземане на отношение спрямо тях. По време на автомотошествието във  протестиращите затвориха главен път І-4 на кръгово кръстовище ул. „Магистрална\" и ул. „Краков\" в града и в двете посоки. Проведени са беседи с организатори и участници в протеста, с цел предотвратяване на действия, нарушаващи обществения ред и маршрута на движение. Съставени са 12 предупредителни протокола.\" Протестът на \"шофьорите\" - няма дим без клечка ГЕРБ с мерки за протестите: среща с президента и с петролния бизнес", "date": "2018.11.13", "title": "МВР за протеста: изплъзнал се младеж, \"задълбочено анализирани\" лица, глоби"}
{"url": "http://clubz.bg/75784-korneliq_ninova_bsp_e_estestveno_prodyljenie_na_iskaniqta_na_ulicata", "text": "БСП ще бъде \"естественото продължение на исканията на хората на улицата\". Това заяви лидерът на партията Корнелия Нинова. Тя припомни, че БСП са внесли искания, но управляващите са ги отхвърлили. Нинова уточни, че БСП ще настоява МС да оттегли законопроекта за екотакса за дрехи и обувки втора употреба. Според нея исканията на протестиращите са за смяна на модела на управление. Тя отрече твърденията на зам.-шефа на ГЕРБ Цветан Цветанов, че БСП е организирала протестите чрез своите кметове. Тя призова управляващите \"да се вземат в ръце в тази ситуация, разбираме, че имат тежки проблеми\".", "date": "2018.11.13", "title": "Корнелия Нинова: БСП е естествено продължение на исканията на улицата"}
{"url": "http://clubz.bg/75794-uefa_moje_otnovo_da_razsledva_manchestyr_siti", "text": "УЕФА може да поднови разследването срещу \"Манчестър Сити\" за нарушаване на правилото за финансов феърплей (FFP), личи от съобщение на европейската футболна централа. В последните дни бяха публикувани серия от метериали от списание \"Шпигел\" и платформата \"Футболлийкс\", от които личи, че гражданите са заобиколили футболния закон с помощта на спонсорски договори от фирми, които са собственост на боса на клуба Шейх Мансур или са свързани с него. \"Шпигел\": Големи клубове готвят революция, напускат Шампионската лига Първата проверка на УЕФА датира от 2013-2014 г., когато клубът понася финансова санкция заради леко отклонение в баланса между приходи и разходи. В действителност обаче минусът на \"гражданите\" би бил много по-голям, така отборът е трябвало да бъде изваден от евротурнирите. Според \"Шпигел\" на тайна среща представители на \"Сити\" са получили съвет как да прескочат FFP не от някой друг, а лично от президента на ФИФА Джани Инфантино, тогава генерален секретар на УЕФА. Така \"небесносините\" получават солидни финансови инжекции, за да оправдаят огромните си харчове за трансфери, заплати и т.н., а номерът минава. Лично Шейх Мансур и неговите първи наместници на стадион \"Етихад\" движели сделките. Добавя се, че от Нион могат да изискат обяснение от даден клуб и след това да разследват случая. Не е ясно обаче дали ще се стигне до конкретни стъпки, нито кога. И дали УЕФА въобще ще си позволи да се разрови, тъй като най-малкото може да се стигне дотам признае гаф. Според испанската и германската преса клубове като \"Реал\" (Мадрид), \"Барселона\" и \"Байерн\" (Мюнхен) настоявали за наказание за \"Манчестър Сити\", използвайки влиянието си в Нион.", "date": "2018.11.13", "title": "УЕФА може отново да разследва \"Манчестър Сити\""}
{"url": "http://clubz.bg/75792-sluchaqt_kashogi_kaji_na_shefa_che_rabotata_e_svyrshena_kazal_bodigard_po_telefona", "text": "Малко след като журналистът Джамал Кашоги  е бил убит на 2 октомври т.г., човек от саудитската ударна група, изпратена в Турция, е казал по телефона на висшестоящ да \"предаде на шефа си\" , че мисията е изпълнена, пише в. \"Ню Йорк таймс\", цитиран от БТА. Предполага се, че \"шефът\" е саудитският престолонаследник принц Мохамед бин Салман. Изданието се позовавана трима запознати със запис от убийството на дисидента, с който турското разузнаване твърди, че разполага.  \"Задушавам се\", извикал Кашоги, преди да умре, според турски журналист Турците са показали записа на директорката на ЦРУ Джина Хаспъл миналия месец. Висши служители на разузнаването го разглеждат като едно от убедителните свидетелства за връзка на престолонаследника с убийството на журналиста. Макар името на принца да не се споменава, представители на американското разузнаване смятат, че под \"шефа\" се има предвид принц Мохамед. Ердоган пратил записи за смъртта на Кашоги на няколко държави Махер Абдулазиз Мутреб, един от 15-те души, изпратени в Истанбул да се срещнат с Кашоги в саудитското генерално консулство, се обадил по телефона и говорил на арабски. Според турски сътрудници на разузнаването Мутреб, служител по сигурността, който често придружавал принц Мохамед при пътуванията му, е разговарял с помощник на принца. Запознатите със записа казват, че Мутреб е казал на помощника нещо в смисъл на \"работата е свършена\". Подобно телефонно обаждане е като \"димящ пищов\".  Нарязали Кашоги, за да го разтворят по-лесно в киселина Турски представители подчертаха, че записът не означава недвусмислено, че принц Мохамед е замесен. Американското разузнаване и други правителствени представители също предупредиха, че колкото и убедителен да изглежда, записът все още не е неопровержимо доказателство за съпричастността на престолонаследника със смъртта на Кашоги, отбелязва вестникът. Канадският премиер Джъстин Трюдо стана първият западен лидер, потвърдил турските твърдения, че аудиозапис от убийството на Кашоги съществува и Турция го е предоставила на разузнавателните агенции на други страни, посочва британският в. \"Гардиън\", цитиран от българската агенция. Турският президент Реджеп Тайип Ердоган каза, че е предал записа \"на Саудитска Арабия, на Америка, на германците, французите, британците, на всички тях\", но нямаше независимо потвърждение от никоя страни, че са го чули.  На пресконференция в Париж, където бе за форум за мир и честването на стогодишнината от края на Първата световна война, Трюдо каза, че канадското разузнаване е прослушало предоставения от турското разузнаване запис, но самият той не го е чул. За разлика от Трюдо френският външен министър Жан-Ив Льо Дриан каза в интервю пред телевизия \"Франс 2\", че не знае за предоставена от Турция информация, с което влезе в противоречие с твърденията на Ердоган, отбелязва в. \"Монд\". Турските власти до момента не са уточнили при какви обстоятелства са се сдобили със записа, направен вътре в саудитското консулство, при положение, че подслушването на чуждестранни мисии нарушава Виенската конвенция, допълва френският всекидневник. Ердоган пратил записи за смъртта на Кашоги на няколко държави Нарязали Кашоги, за да го разтворят по-лесно в киселина", "date": "2018.11.13", "title": "Случаят \"Кашоги\": \"Кажи на шефа, че работата е свършена\", казал бодигард по телефона "}
{"url": "http://clubz.bg/75778-vzglqd_zashto_mu_e_na_putin_da_podkrepq_obshtoevropejska_armiq", "text": "Руският президент Владимир Путин изказа подкрепата си за създаването на независима обща армия на Европейския съюз по време на честването на 100-годишнината от примирието в Първата световна война в Париж. Защо Русия, която най-малко два пъти е била нападана от армиите на обединена Европа, подкрепя тази инициатива, пита руският вестник  в редакционен материал. Изданието отбелязва, че присъствието на Путин на тържествата в Париж е било закономерно, тъй като Русия е един от най-важните участници в Първата световна война. Преди края на войната обаче в Русия избухва революция, която едва не я изличава от политическата карта на света. Впоследствие, отбелязва \"Взгляд\", Съветският съюз е нападнат от войската на Третия райх, който към 22 юни 1941 г. вече е завладял по-голямата част от европейските територии и може без преувеличение да се каже, че армията му е общоевропейска. Като се има предвид, че и преди това Русия се е сблъсквала с подобни явления през 1812 г. (във войната срещу Наполеон) и отчасти през 1853 г. (по време на Кримската война), би трябвало да се очаква идеята за обща европейска армия да провокира само негативни емоции у руснаците, пише \"Взгляд\", но на 11 ноември 2018 г. Владимир Путин публично подкрепи инициативата на френския държавен глава Еманюел Макрон за създаване на общи военни сили на ЕС. Основните пречки пред създаването на обща европейска армия са необходимостта от похарчването на много средства и демонстрирането на силна воля. Европа разполага с необходимите средства за тази цел, но що се отнася до волята, нещата стоят по друг начин, посочва \"Взгляд\". Именно заради това Путин подкрепи идеята на Макрон, припомняйки, че всъщност тя не е нова. Руският държавен глава заяви, че за тази идея му е говорил още бившият френски президент Жак Ширак. Ключовото послание в думите на Путин е идеята за независимостта на Европа в сферата на отбраната, което ще засили многополюсния свят, за който се бори Русия, пише руското издание. За създаването на този многополюсен свят едно евентуално разделение вътре в НАТО би изиграло ключова роля. Именно затова Путин подкрепи инициативата за създаването на обща европейска армия - защото в краткосрочен и средносрочен план това е изгодно за Русия. Може ли в дългосрочен план тази единна армия на Европа да се превърне в заплаха за Русия, пита \"Взгляд\". Теоретически това е напълно възможно, но сега няма никакъв смисъл да се мисли по този въпрос, обобщава вестникът, пише БТА.", "date": "2018.11.13", "title": "\"Взгляд\": Защо му е на Путин да подкрепя общоевропейска армия?"}
{"url": "http://clubz.bg/75786-syprugata_na_shumaher_toj_e_boec", "text": "Германският музикант Саша Хершенбах разкри за благодарствено писмо, която е получил от съпругата на Михаел Шумахер - Корина, заради написана песен в подкрепа на пилота. В края на тази година ще се навършат пет лета, откакто 7-кратният шампион във Формула 1 падна със ски във френски зимен курорт. За състоянието му се знае много малко, семейството не говори публично, а говорителката Сабине Кем дава оскъдна информация, при това рядко. Хершенбах написал парчето \"Роден да се бори\" и го пратил на Корина на CD. След това останал много изненадан, когато получил писмо от половинката на пилота, разкрива Саша в интервю пред списание \"Бунте\". Не става ясно от кога датира тази кореспонденция. Не се съобщава дали пълният текст ще бъде публикуван и дали Корина дава някакви подробности за състоянието на своя съпруг. Най-вероятно - не. От пролетта на 2014 г., когато излезе от кома, Михаел Шумахер бе преместен в дома си в Лозана, където за него се грижи екип от 15 рехабилитатори, а цената на грижите се изчислява на близо 150 хиляди евро седмично, поне според германската преса. Наскоро Сабине Кем призова официално феновете на рекордьора по титли във Формула 1 да продължават да даряват средства за фондацията, носеща името \"Продължавай да се бориш\". Понякога се продават вещи на аса, плакати и т.н. Корина и Михаел имат две деца - момиче Джина Мари и син Мик, който наскоро спечели титлата във Формула 3.", "date": "2018.11.13", "title": "Съпругата на Шумахер: Той е боец"}
{"url": "http://clubz.bg/75772-cvetanov_bsp_stoi_zad_protestite", "text": "БСП стои зад протестите от последните дни, обяви лидерът на ПГ на ГЕРБ Цветан Цветанов пред бТВ. Протести \"Не на високите цени на горивата\" Според него друго доказателство за това е фактът, че БСП и президентът Радев искат оставката на правителството. И допълни, че имало и други политически формации извън парламента, които също искат предсрочни избори. Цветанов обаче призна, че протестите са \"знак на демократични способи\": Нов ден на протести: напрежение във Варна и Перник (СНИМКИ) Имало грешки в управлението, призна той, но \"нещата са по-добри отпреди\". И отбеляза, че правителството не може да влияе на цените на горивата в световен план. Нов ден на протести: напрежение във Варна и Перник (СНИМКИ)", "date": "2018.11.13", "title": "Цветанов: БСП стои зад протестите"}
{"url": "http://clubz.bg/75780-radev_za_proverkata_na_choveka_mu_v_ks_celta_e_politicheska", "text": "Това каза днес президентът Румен Радев за пръв път коментирайки факта на \"събуждането\" на стара прокурорска проверка срещу изпратения от него член на Конституциянния съд проф. Атанас Семов. Прокуратурата удари човека на Румен Радев в Конституционния съд Както Клуб Z писа, преди четири дни прокуратурата съобщи, че започва преразглеждане на основанията - защо е прекратена някогашна проверка срещу юриста. Практически в момента срещу Семов няма ново разследване, но  Той отговори на въпроси именно по време на клетвата на новите конституционни съдии. С много политиканстване Красимир Влахов бе избран за съдия в КС На напомняне на репортери - как така ще е политическо, като прокуратурата и главният прокурор са деполитизирани, той заяви буквално: Радев коментира и предстоящия днес доклад по Механизма за сътрудничество и проверка: С много политиканстване Красимир Влахов бе избран за съдия в КС", "date": "2018.11.13", "title": "Радев за проверката на човека му в КС: Целта е политическа"}
{"url": "http://clubz.bg/75779-oborudvaneto_za_aec_belene_pod_nadzora_na_atomstrojeksport", "text": "Националната електрическа компания (НЕК) и руската \"Атомстройекспорт\" са подписали договор за съхранение на доставеното оборудване за АЕЦ \"Белене\", съобщи БНР, като се позова на изпълнителния директор на НЕК Петър Илиев.  БУЛАТОМ: Без държавна гаранция, АЕЦ \"Белене\" няма да го има През 2016 г. излезе решението на Международния арбитраж в Женева, с което НЕК бе осъдена да плати над 620 млн. евро от Международния арбитраж в Женева заради прекратяването на проекта за втора атомна. Делото бе заведено от \"Атомстройекспорт\" (АСЕ) през 2011 г., като след спирането на проекта от втория кабинет на Бойко Борисов през март 2013 г. искът надхвърли 1 млрд. евро. България плати за оборудването, което бе докарано на площадката на АЕЦ \"Белене\". Намеренията са да бъде използвано при строителството на \"Белене\" - проект, който тепърва ще търси стратегически инвеститор - за пореден път. Наскоро министърът на енергетиката Теменужка Петкова обясни, че процедурата ще отнеме около 12 месеца - т.е. до края на 2019 г. ще е ясно дали ще има. НЕК и АЕЦ \"Козлодуй\" са сключили договор за продажбата на ротора от предишното оборудване, предвидено за АЕЦ \"Белене\". Роторът ще бъде използван на Пети блок на централата, за да бъде увеличена мощността до 104%. \"Росатом\" дава лек заден за АЕЦ \"Белене\" От своя страна изпълнителният директор на НЕК Петър Илиев обясни: \"Роторът е на територията на АЕЦ \"Козлодуй\". Оглеждахме го и считахме, че е най-доброто, вместо да се поръчва нов ротор, ще бъде по-изгодно, както за тях, така и за нас. Вече остават формалностите по плащането или прихващането на задължението на НЕК към АЕЦ \"Козлодуй\" за произведена електрическа енергия\".  \"Росатом\" дава лек заден за АЕЦ \"Белене\"", "date": "2018.11.13", "title": "Оборудването за АЕЦ \"Белене\" - под надзора на \"Атомстройекспорт\" "}
{"url": "http://clubz.bg/75771-komersant%C2%A0izborite_v_doneck_i_lugansk_preminaha_kato_poseshtenie_v_teatyra", "text": "В неделя в Източна Украйна бяха проведени изборите на двете самопровъзгласили се сепаратистки републики - Донецката народна република (ДНР) и Луганската народна република (ЛНР). Още преди регистрацията на кандидатите никой не се съмняваше, че победители ще бъдат ръководителят на ДНР Денис Пушилин и лидерът на ЛНР Леонид Пасечник, пише руският вестник \"Комерсант\". ЕС не признава изборите в Луганск и Донецк Централните избирателни комисии на самопровъзгласилите се републики още от сутринта в неделя съобщаваха за изключително висока избирателна активност и опашки пред избирателните секции. ЦИК на ДНР заяви към 14:00 ч. местно време, че избирателната активност е достигнала 66 процента. Властите на ДНР и ЛНР направиха всичко по силите си, за бъде избирателната активност висока, посочва \"Комерсант\". В избирателните участъци бяха организирани улични пазари, където се продаваха продукти със 70 процента намаление и се разиграваха томболи за билети за театър и ваучери за мобилни телефони. За дошлите на изборите заедно с родителите си деца имаше уроци по рисуване и оригами, флашмобове с танци и рецитиране на стихотворения. Пред жителите на ДНР и ЛНР на практика не стоеше въпросът за кого гласуват. И в двете републики опоненти на досегашните лидери бяха слабоизвестни кандидати, а реалните представители на опозицията в ЛНР не се кандидатираха на изборите, а в ДНР не бяха допуснати до тях. В Донецк кореспондент на \"Комерсант\" не успял да намери нито един човек, който да твърди, че е гласувал за кандидат, различен от Денис Пушилин, подчертава изданието. Повечето от избирателите заявили, че са гласували за Пушилин, защото просто не са познавали другите кандидати, а медицинска сестра от една от болниците в Донецк разказала, че трудовият колектив на болницата бил свикан от директора на лечебното заведение, който попитал: \"Трябва ли да ви се обяснява за кого да гласувате?\". По думите на сестрата всички казали, че няма нужда и че всичко е ясно. Въпреки това сред избирателите имаше и искрени поддръжници на сегашния курс на сепаратистките лидери, посочва \"Комерсант\".  Единствената възможност за изразяване на недоволство на тези избори беше да не гласуваш, пише руският вестник.  БТА", "date": "2018.11.13", "title": "\"Комерсант\": Изборите в Донецк и Луганск преминаха като посещение в театъра"}
{"url": "http://clubz.bg/75783-krib_i_aikb_podkrepqt_limita_za_obezshteteniq_pri_smyrt_na_pytq", "text": "Двете големи работодателски организации в България - Конфедерацията на работодателите и индустриалците (КРИБ) и Асоциацията на индустриалния капитал в България (АИКБ), подкрепят въвеждането на праг за обезщетения за по-широкия кръг роднини при искове, свързани със смърт при пътнотранспортно произшествие (ПТП). Освен това настояват да се приеме и системата \"бонус малус\", във вида, в който действа в останалите европейски страни. И от Съюза за стопанска инициатива на гражданите (ССИГ) се обявяват за предложените промени в Кодекса за застраховането. Според тях те ще доведат до най-разумното решение - създаване на Методика за оценка на щетите и загубите, които търпят българските домакинства и бизнеса при настъпване на произшествие на пътя.  \"Болка и страдания\" срещу тавана на обезщетенията при смърт на пътя В свое становище, адресирано до председателя на парламентарната Комисия по бюджет и финанси Менда Стоянова (ГЕРБ), те мотивират подкрепата си за направените от нея предложения за изменение и допълнение на Кодекса за застраховане и Закона за задълженията и договорите във връзка с Тълкувателно решение No1 на Върховния касационен съд (ВКС) от 21.06.2018 г. Тълкувателното решение разшири кръга на лицата, които могат да претендират за обезщетения. \"Гражданска отговорност\" била на загуба за застрахователите Вдигат застрахователните суми за \"Гражданска отговорност\" Q&A: Защо малусът стига 400%, а бонусът само 25% Бонус за чиновника, \"малкос\" за гражданите \"Гражданска отговорност\" била на загуба за застрахователите Вдигат застрахователните суми за \"Гражданска отговорност\" Q&A: Защо малусът стига 400%, а бонусът само 25% Бонус за чиновника, \"малкос\" за гражданите", "date": "2018.11.13", "title": "КРИБ и АИКБ подкрепят лимита за обезщетения при смърт на пътя"}
{"url": "http://clubz.bg/75781-prezidentyt_s_11_o_veto_na_zakona_s_kojto_skochi_danykyt_za_starite_koli", "text": "Президентът Румен Радев е наложил 11-ото си вето. До момента парламента е приел само едно от 11-те оспорвания на държавния глава - това на Закона за приватизацията и следприватизационния контрол. Решено: старите коли с по-висок данък На въпрос дали приема среща с ГЕРБ за предложенията на управляващите за застраховка \"Гражданска отговорност\", президентът заяви: ГЕРБ с мерки за протестите: среща с президента и с петролния бизнес Горанов: Данъкът за старите коли се вдига с две кутии цигари ГЕРБ с мерки за протестите: среща с президента и с петролния бизнес Горанов: Данъкът за старите коли се вдига с две кутии цигари", "date": "2018.11.13", "title": "Президентът с 11-о вето - на закона, с който скочи данъкът за старите коли"}
{"url": "http://clubz.bg/75704-kakyv_e_efektyt_ot_dobavkite_s_ribeno_maslo_i_vitamin_d", "text": "Американски лекари установиха, че рибеното масло и витамин D в най-разпространените в хранителните добавки дози не намаляват риска от сърдечносъдови заболявания и рак, съобщи Асошиейтед прес, предава БТА. В по-високи дози, които се предписват само от лекари, обаче рибеното масло помага на хората с високи триглицериди и намалява риска от смърт от сърдечносъдово заболяване. Специалистите приветстваха резултатите от двете изследвания, представени на конференция на Американската асоциация на кардиолозите. Те казаха, че това са насоки за нов вариант на лечение за стотици хиляди пациенти. Да пием ли витамин D? Къде е истината? Около 10 процента от американците пият добавки с рибено масло. Още повече прибягват до витамин D, въпреки че досега липсваха големи изследвания за ползата от тях.  \"Привържениците на витамин D твърдят, че той е полезен за всичко, но в това конкретно изследване витамин D се оказа едно голямо нищо\" - каза д-р Джеймс Стайн, кардиолог от университета на Уисконсин-Медисън, който не е участвал в проучванията. Рибеното масло, познато и като омега-3-мастни киселини, се съдържа в сьомгата, рибата тон и някои други риби. То сваля триглицеридите и намалява възпаленията. Съществуват различни видове рибено масло с различни преобладаващи мастни киселини. С едното изследване лекари от болница \"Бригам енд уиминс\" в Бостън са проследили ефекта на добавката рибено масло от 4 грама, която се продава само по лекарско предписание. В изследването са участвали 8000 пациенти с високи триглицериди и по-голям риск от сърдечносъдови проблеми, вече вземащи статини. След пет години 17 процента от приемащите добавката преживели някакъв инцидент - инфаркт, инсулт, запушване на артерии, изискващи лекарска намеса,  хората на плацебо, при които това се случило, били 22 на сто.  Това означава, че добавката с високо съдържание на рибено масло намалява риска от сърдечносъдов инцидент с 25 процента. Тя обаче може да има странични ефекти, например аритмия.  Пиете витамин D? Безсмислено е Второто изследване, направено в същата болница, с по-ниска ежедневна доза от 1 грам рибено масло, в което са участвали 26 000 здрави доброволци, не показва съществени разлики между групата на пиещите добавката и изследваните хора на плацебо, макар и при първите инфарктите да били по-малко.  Вторият екип проверява и ефекта от добавките с витамин D. Участниците в изследването са поемали по 2000 международни единици от витамин. D3 или плацебо съответно в продължение на пет години. Резултатите показват, че \"слънчевият\" витамин не се отразява на честотата на случаите на инфаркт, инсулт или рак , макар и последните малко да са намалели.  Пиете витамин D? Безсмислено е", "date": "2018.11.13", "title": "Какъв е ефектът от добавките с рибено масло и витамин D"}
{"url": "http://clubz.bg/75775-ronaldo_gleda_pobedniq_start_na_djokovich_v_london_snimki", "text": "Новак Джокович се завърна с убедителен успех на финалите на ATP в зала \"О2 арена\" в Лондон. Водачът в световната ранглиста спечели с 6:4, 6:3 срещу Джон Иснър (САЩ) в първия си мач на заключителния турнир. Сред зрителите на живо бе Кристиано Роналдо, придружен от половинката си Джорджина и първородния си син Кристиано Роналдо-младши. Футболистът е в почивка тези дни заради паузата в клубния футбол за надпреварата Лига на нациите на националните отбори. Той отново не е на линия в тима на Португалия. Сърбинът Джокович демонстрира отново, че се намира в отлична форма. Той направи пробиви в решителните моменти и на двата сета, а в същото време беше непоклатим на своя сервис. По-рано в другия мач от група \"Густаво Куертен\" Александър Зверев (Германия) също постигна чиста победа, но далеч по-трудно срещу Марин Чилич (Хърватия) - 7:6(5), 7:6(1).  Нишикори победи Федерер за начало в Лондон Тази вечер са срещите от гр. \"Лейтън Хюит\". Противопоставят се победителите и загубилите първите мачове в карето. Роджър Федерер (Швейцария) има за съперник Доминик Тийм (Австрия), а Кевин Андерсън (РЮА) ще излезе срещу Кей Нишикори (Япония).", "date": "2018.11.13", "title": "Роналдо гледа победния старт на Джокович в Лондон (СНИМКИ)"}
{"url": "http://clubz.bg/75774-gerb_s_merki_za_protestite_sreshta_s_prezidenta_i_s_petrolniq_biznes", "text": "В ГЕРБ министри и депутати са си разпределили \"задачи\", за да се реагира на протестите от последните дни, свързани с цените на горивата, повишените данъци върху старите автомобили и цената на \"Гражданската отговорност\".  Това е станало на заседание на ръководството на партията късно снощи, се разбра от думите на председателката на бюджетната комисия в парламента Менда Стоянова пред Нова тв. Цветанов: БСП стои зад протестите Първата \"задача\" е самата Стоянова и финансовият министър Владислав Горанов да поискат среща с президента Румен Радев. На нея представителите на властта искат да обяснят на държавния глава каква е ситуацията с промените в данъците на старите коли, както и какъв е замисълът на предложенията за въвеждане на лимити при обезщетенията при смърт на пътя, които се поемат от застраховка \"Гражданска отговорност\". Според депутатката от ГЕРБ, ако се проведе разговорът с президента Радев, той може би ще подкрепи действията на управляващите и ще заема информирани позиции.  Целта на въвеждането на лимити за обезщетение при смърт на пътя според Стоянова е именно да не се допусне драстичен скок на цената на задължителната на собствениците на коли застраховка, обясни отново самата тя. Предложението за промяната е нейно, но след обвинения, че става въпрос за лобизъм в полза на застрахователите, премиерът Бойко Борисов разпореди на депутатите от ГЕРБ да не го приемат. Последваха и протестите.  Борисов спира идеята за таван на обезщетения при смърт на роднина Работна група сега е измислила нов вариант - да няма лимит при обезщетенията, поискани от най-близките роднини - родители и деца, но да има такъв от 5000 лева за разширения кръг от лица, които могат да поискат обезщетение при доказана емоционална връзка с жертва на пътя, което стана възможно след решение на Върховния касационен съд. Става дума за по-далечни роднини, братовчеди и  т.н. По думите й тя брани интереса на 3 млн. души, които имат застраховка \"Гражданска отговорност\", а не обратното. Председателката на бюджетната комисия твърди, че ако оттегли текстовете в Кодекса на застраховането - то цените на застраховката ще скочат драстично. А това в крайна сметка може да доведе до риск за финансовата стабилност - защото хората няма да могат да плащат застраховките си, обезщетения ще продължат да се плащат от гаранционния фонд, а това ще доведе до фалити за застрахователи. Само за последните 3 месеца претенциите за обезщетения са за над 100 млн. лв., съобщи още Стоянова.  В законопроекта й предложението за лимити на обезщетенията след смърт на пътя са 20 000 лева за съпруг или партньор на загинало лице, 15 000 за брат или сестра и 5000 при \"емоционални отношения\". През миналата година изплатените обезщетения на най-близките на загиналите са за над 280 млн. лева. Вицепремиерът Томислав Дончев днес ще има разговори с петролната и газовата асоциация за цените на горивата, съобщи още Менда Стоянова. Това е втората задача, поставена от Изпълнителната комисия на ГЕРБ снощи, стана ясно от думите й. Държавата държи нисък акциза на горивата - \"услужва\" на \"Лукойл\" Тя обаче припомни, че през 2013-2014 г. цените на горивата са били дори по-високи, след това има спад. Депутатката обясни, че става дума за конюнктура на световния пазар. Нещо повече - тогава доходите са били по-ниски при по-високи цени. Въпреки това сега се генерира недоволство сред гражданите.  Борисов спира идеята за таван на обезщетения при смърт на роднина Държавата държи нисък акциза на горивата - \"услужва\" на \"Лукойл\"", "date": "2018.11.13", "title": "ГЕРБ с мерки за протестите: среща с президента и с петролния бизнес"}
{"url": "http://clubz.bg/75767-hamas_izstrelq_nad_300_raketi_sreshtu_izrael", "text": "Един човек е загинал и най-малко 53 са ранени в резултат на ракетния обстрел от ивицата Газа срещу Израел, съобщиха израелските спасителни служби, цитирани от Франс прес. \n\tМъртъв мъж на около 40 години бил изваден тази нощ изпод развалините на сграда в град Ашкелон в Южен Израел, улучена от една от десетките ракети, изстреляни от вчера следобед от ивицата Газа. Израелската армия съобщи, че е нанесла успешен ракетен удар срещу щаба на военното разузнаване на терористичната организация Хамас в град Газа, предаде ДПА. Палестинският лидер Махмуд Абас призова вчера международната общност незабавно да се намеси в ситуацията в ивицата Газа и да спре \"агресията на Израел\", предаде палестинската агенция УАФА, цитирана от ТАСС. \n\tГенералният секретар на ООН Антониу Гутерeш призова всички страни да проявят максимална сдържаност, след като палестинци в Газа изстреляха десетки ракети и минометни снаряди по Южен Израел, а израелската армия отвърна с въздушни удари, заяви заместник-говорителят на Гутериш, Фархан Хак, цитиран от Ройтерс. Израелската армия обяви, че от снощи израелски изтребители, бойни хеликоптери, дронове и танкове са поразили над 70 цели на движенията Хамас и \"Ислямски джихад\" в ивицата Газа в отговор на масирания обстрел от палестинския анклав, при който срещу израелски градове са били изстреляни най-малко 300 ракети и снаряди. Израелската армия потвърди, че е нанесла въздушен удар по сградата на телевизията на движението Хамас в Газа, съобщи ТАСС. В изявлението се добавя: По данни на арабската телевизия \"Ал Хадас\" по сградата били изстреляни шест ракети. Персоналът, който предварително бил информиран за предстоящите удари, бил евакуиран. Не се съобщава за пострадали. \n\tИзраелската армия обяви, че през последните няколко часа израелски изтребители, бойни хеликоптери, дронове и танкове са поразили над 70 цели на терористичните движенията Хамас и \"Ислямски джихад\" в ивицата Газа в отговор на масирания обстрел от палестинския анклав, при който срещу израелски градове са били изстреляни най-малко 300 ракети и снаряди, съобщава БТА.", "date": "2018.11.13", "title": "Хамас изстреля над 300 ракети срещу Израел"}
{"url": "http://clubz.bg/75768-vremeto_za_sdelka_po_brekzit_izticha_v_srqda", "text": "Мишел Барние се опитва да притисне Тереза Мей за споразумение с ЕС, пише британският ежедневник  Тереза Мей порица Брюксел снощи, затова, че налага ускорено темпо на преговорите, след като преговарящите работиха трескаво, за да сключат споразумение до сряда. Мишел Барние, главният преговарящ на ЕС, разгневи британския премиер, като заяви, че на заседанието на кабинета на Мей във вторник ще бъдат предложени параметрите на споразумение. Всъщност разговорите все още са свързани с искането на Великобритания за механизъм за излизане от т.нар. Временен митнически съюз – предпазен механизъм, под който ще остане в съответствие с правилата на ЕС, за да се предотврати твърда граница в Ирландия. Премиерът не се осмелява все още да споделя предложените компромиси с високопоставените членове на кабинета. Преговорите се очакваше да продължат и в понеделник вечерта, но офисът на премиера настоя, че кабинетът няма да бъде помолен да подпише споразумение във вторник, дори ако има пробив. Братът на Джонсън: Сделката за \"Брекзит\" е ужасна грешка Заклетите евроскептици са втвърдили опозицията си за предпазния механизъма, а привържениците на оставането в ЕС се готвят да провалят споразумението в парламента. Както в Лондон, така и в Брюксел се казва, че сряда е последният ден, на който може да бъде задействана среща на върха през ноември. Без него разговорите ще се отложат до средата на декември, което значително ще увеличи шансовете за Брекзит без споразумение. Времето изтича, британският премиер Тереза Мей твърди, че преговорите са към края си, пише британският вестник  . Усилията на Тереза Май да сключи споразумение за \"Брекзит\" до края на март попаднаха на сериозно забавяне, след като се оказа, че преговарящите от Обединеното кралство и Европейския съюз полагат усилия да преодолеят пропастта относно ирландската граница навреме за среща на върха през ноември. Премиерът бе принуден да признае, че \"значителни\" проблеми остават въпреки разговорите, които продължиха до ранните часове на понеделник сутринта. Ако в сряда няма осезателен напредък, графикът на преговорите ще се окаже още по-труден. Членовете на кабинета, които очакват да подпишат заключителната позиция за споразумението за Брекзит във вторник, завиха, че въпросът едва ли ще бъде обсъден на срещата, очаква се само актуализиране на подготвеността на Великобритания за липса на споразумение. Преговарящите останаха до 2.45 часа в понеделник в търсене на пробив, който не се получи, тъй като ЕС направи поредица от искания в последния момент, като придаде нови условия на предпазната клауза, която е предназначена да влезе в сила, ако няма дългосрочна сделка за свободна търговия до края на 2020 г. Публикуват споразумението за Брекзит на 13 ноември? Това закъснение на преговорите почти със сигурност забавя постигането на споразумение на равнище ЕС до срещата на върха, насрочена за 13 и 14 декември и прави все по-трудно критичното \"определящо окончателно гласуване\" на депутатите от британския парламент за споразумението да се проведе преди Коледа. В понеделник вечерта на банкет, даден за бизнес-елита на страната в кметството на Лондон Мей заяви: Но в забележки, насочени към преговарящите в Брюксел, тя добави, че не може да се очакват отстъпки тази седмица, само за да се запази жива идеята за срещата на върха за \"Брекзит\" през ноември. Тереза Мей предупреди ЕС, че няма да прави компромиси, пише британският вестник  . В кратка реакция на твърденията на ЕС, че двете страни се доближават до споразумение, министър-председателят настоя, че няма да говори излишно, докато преговорите стигнат до последната си фаза. Видни британски бизнесмени искат нов народен вот за \"Брекзит\" Тя също така сигнализира за готовността си да се откаже от преговорите, освен ако сделката не върне контрол над законите, границите и парите на Обединеното кралство, съобщава \"Фокус\".  Нейното изказване дойде след размяна на обвинения между страните заради застоя на преговорите в понеделник, пише изданието. Публикуват споразумението за Брекзит на 13 ноември? Видни британски бизнесмени искат нов народен вот за \"Брекзит\"", "date": "2018.11.13", "title": "Времето за сделка по \"Брекзит\" изтича в сряда"}
{"url": "http://clubz.bg/75777-prezidentyt_razdeli_biznesa_na_korumpirasht_i_inovativen", "text": "Президентът Румен Радев раздели бизнеса на два типа - такъв, който корумпира властимащите и на такъв, който има честен и иновативен подход. По думите му политическият елит у нас трябва да се вслушва в опита на втория тип бизнесмени, които у нас били около десетина души, за да просперира в действителност страната. Изказването си държавният глава направи по време на на церемонията, на която бяха отличени финалистите от конкурса \"Мениджър на годината - 2018\". Държавният глава обяви победителя от 11-ото издание на надпреварата за успешни бизнес ръководители, организирано от списание \"Мениджър\". Президентът връчи кристалната статуетка на Александър Димитров, председател на управителния съвет и главен изпълнителен директор на \"А1 България\". И допълни: Държавният глава посочи, че в българския бизнес се налага разграничение:  По думите на държавния глава, непочтеният бизнес ражда несправедливост и корупция, изкривява икономическите и обществените отношения, задушава качеството и конкурентоспособността, отдалечава страната от модерния свят и води надолу цялото общество. Вторият тип бизнес е този, който движи напред българската икономика и придава реална добавена стойност – това е истинският и прогресивен български бизнес, който инвестира в обучение и квалификация на своите служители, в нови форми на управление и постепенно, но неотклонно модернизира обществото и интегрира страната в Европа. Президентът призова държавата и обществото да подкрепят именно почтения и прогресивен бизнес. Президентът: Оставка в момент като сегашния е абдикация от отговорност По думите му държавата е длъжник на българския бизнес по отношение на правила, предсказуемост и законност,  \"От обучението си в Стратегическата академия на Военновъздушните сили на САЩ научих, че бъдещето принадлежи на онези ръководители, които успеят да съчетаят науката за мениджмънта с изкуството на лидерството\", отбеляза още Радев. ", "date": "2018.11.13", "title": "Президентът раздели бизнеса на корумпиращ и иновативен"}
{"url": "http://clubz.bg/75773-bezsporna_galina_zaharova_veche_e_zamestnik_na_lozan_panov", "text": "Абсолютно безапелационната кандидатура на Галина Захарова за зам.-председател на ВКС и ръководител на Наказателна колегия дори не успя да скара членовете на съдийската колегия на ВСС и събра пълно единодушие - 11:0. За съдийката, която предложи за свой заместник, Лозан Панов заяви, че има 30 години, прослужени изцяло в органите на съдебната власт, положителни становища от етичната и комисията по атестиране и конкурси, а и от Инспектората. Забележително е, че общото събрание, което я издига, е протекло - по думите на председателя на ВКС - \"много спокойно, много усмихнато, много позитивно\". А на последвалия пленум Захарова е събрала от 61 присъстващи 60 гласа. Лозан Панов предлага Галина Захарова за свой заместник Захарова ще заеме мястото на Павлина Панова, която стана за следващите 9 години член на Конституционния съд от квотата на магистратите. Двама от съдиите от ВКС, които са членове на ВСС, се изказаха днес след Панов. Красимир Шекерджиев заяви, че \"убедено ще гласува за направеното предложение\", а Цветинка Пашкунова резюмира качествата на Захарова: Малко \"тръпка\" внесе единствен председателят на ВАС Георги Чолаков, който поиска думата, за да каже, че ще подкрепи кандидата, но би искал и неговите предложения за заместници да минават с такава скорост. А не - както чакал 3 месеца за назначаването на един свой заместник  Тук думата взе Олга Керелска, която каза, че Чолаков отлично знае, че с единия кандидат е имало проблем и е трябвало да се пишат писма и да се чакат отговори от страна на етичната комисия, за да \"пусне\" назначението. ВСС бламира Лозан Панов - не иска да освободи заместника му Така или иначе колегията гласува назначаването на Захарова единодушно. ВСС бламира Лозан Панов - не иска да освободи заместника му", "date": "2018.11.13", "title": "Безспорна: Галина Захарова вече е заместник на Лозан Панов"}
{"url": "http://clubz.bg/75750-georgi_dyulgerov_s_nito_edin_film_ne_sym_izmenil_na_syvestta_si", "text": "Поканихме Георги Дюлгеров, за да поговорим за успеха на българското кино преди и след промените, за компромисите в професията, за незаснетите филми, за разликата между публика и зрители и за липсата на елит на нацията. – Зависи къде се намирам. Сега едва ли бих разказал това, което съм разказвал, когато съм бил млад. Когато човек е на 27 години  , мисли с един акъл, а на 75 – със съвсем друг. Дълбоко съжалявам днешните млади, защото започват толкова късно. Тези филми, които можеш да направиш, когато си в началото на 20-те и в края на 30-те, не можеш да направиш, когато си на 40. Не можеш да ги направиш, когато си на 50. Те зависят от човешката ситуация. Днес дебютират в най-добрия случай на трийсет и няколко, но има и дебют след 50 години – нечовешко е. Така че филмите ми са свързани с времето, в което съм живял, и в зависимост от годините, на които съм бил. Ако трябва да направим обзор на филмите ми, вероятно можем да ги делим на два периода – до и след 1990 г. Всички филми, които съм направил до 1990-а са посветени на едно нещо, което тогава страшно много ме е занимавало – конфликта между личността и обществото, което днес наричаме тоталитарна система. Разбира се, негативите винаги са били на страната на системата, личността винаги е страдала. След 1990-а вече се занимавах с други неща. – Има някои, за които особено много ме боли и страшно съжалявам. Имам и проект, който сега не минава по разни комисии и също ми е скъп, но няма да се жалвам и да хленча. Проектът, за който наистина ми е жал, че не стана, и много ме е яд за това, е за Съединението – тема, която страшно много ме вълнува. През 1984 г. бях пред снимки на този филм. Възобнових опита си да направя същия проект през ХХІ век и пак не стана. Съжалявам много, защото лудостта на онези българи, които са направили Съединението въпреки всички велики сили, въпреки покровителката Русия, въпреки благоразумните съвети на Батенберг и Каравелов, и са успели, е нещо, което заслужава да се вгледаш в него. Но не като публицистично събитие – за него твърде много се приказва на всеки 6 септември, а да се вгледаш в хората. Що за човек е бил Захарий Стоянов, да речем – вечният втори, медвенското овчарче, което на 20 години се научава да чете и пише и написва една от най-великите книги, „Записки по българските въстания“? Кой е бил този втори, който се е страхувал да стане първи? И въпреки всичко, обстоятелствата са го натикали той да оглави това Съединение, но той до такава степен е бил толерантен и е придърпвал другите около себе си, че е дал шанс на всеки един около него да повярва, че той прави Съединението. И то затова успява. Тогава си давах ясна сметка, че за Съединението може да се разкаже и през Чардафон. Но щеше да бъде повторение на „Мера“-та. Да сложиш чешита и през неговите очи да разкажеш историята. Искаше ми се да разкажа филма през Захарий. Той е сложна личност със страхотни залитания и убеждения, с голяма самокритичност. Един добър кълн от българите, добър екземпляр. В „Записките“ той непрекъснато разказва със самоирония за себе си. – Това пак зависи от времето. През 1984 г. Захарий щеше да е Ивайло Христов, който тогава беше на 29-30 години и тъкмо изгряваше като актьор. Ивайло, освен че има визуална прилика със Захарий, има енергия и чувство за хумор – а Захарий е имал чувство за хумор. В началото на ХХІ в., когато отново взех да се замислям, все още млад беше Филип Аврамов и той можеше да го направи. Дори не съм говорил с него, ние не сме много близки, но си мислех за него. Там има и много други прекрасни герои – Чардафон, Спиро Керпията… – Не ме питайте за това – защото ще трябва да направя един дълъг и пространен разговор за достойнствата и недостатъците на филма, а не е това темата. – Не се наемам в такъв разговор да правя обобщение. Ценя това, че има хора, които отстояват себе си, както и онова, което мислят, че е кино – и че го правят въпреки всичко. И за да не изпадам в многословие, ще дам един-единствен пример – Любомир Младенов. Възхищавам се на това момче; той е визуалист, минималист, човек, който е дълбоко убеден, че киното е изкуство. Завърши в много тежки години, през 90-те, когато се снимаха малко филми и мнозина около него направиха компромиси, нагодиха се към така наречените изисквания на пазара. За съжаление, това не са „изисквания на пазара“, а пораженията, които американското кино, едно раково образувание, нанесе в културата и кинокултурата в частност. Любчо отстоя себе си и прави такова кино, каквото обича. То не е зрителско, а е изкуство. Последният филм, който направи, е „Кораб в стая“. Много го харесвам. Преди това направи „Ловен парк“ – без пари, сам, извън държавната система. Това ценя аз – хора, които не се нагаждат, не се приспособяват, не се навеждат. – Не харесвам нито „Живи легенди“, нито „Чужденецът“, а това другото не съм гледал. Защото това е точно нагаждане, подражателство на т. нар. зрителско кино. Дълбоко не харесвам тези филми. – А, това е хубава тема. Защото останаха верни на себе си – за разлика от някои наши критици, които се възхищаваха как румънците успели да пробият. Не мисля, че това, което направиха румънците, е чак такъв пример за подражание. Те много хитро помирисаха какво се търси, какво се котира на Запад и се намърдаха в тази ниша. Измежду филмите, които произведоха, има и хубави, да речем филмите на Кристиан Мунджиу. Нашите останаха верни на себе си. Иван Черкелов, Иглика Трифонова, Людмил Трифонов, Красимир Крумов-Грец продължиха да правят това кино, с което създадоха новата вълна в края на 80-те  . Не беше лицемерно от тяхна страна, когато в края на 80-те казаха: . След това те продължиха да бъдат верни на себе си, да отстояват себе си. – Въпроса за публиката мога да коментирам спокойно, защото аз от социалистическо време, от време оно съм казал, че не може да има понятие „публика“, няма такова нещо. Има зрители, а публиката са онези, които отиват, купуват си билети и ядат пуканки в салоните. С тази публика сега отчитат големите касови успехи, които са много смешни в сравнение със зрителите, които събираха нашите филми преди 1990-а. Зрител е този, който е отишъл на кино, видял, развълнувал се е и е влязъл във филма, така че нещо му е останало. Качественият зрител за мен има огромно значение. Количественият зрител няма никакво значение. Аз съм дълбоко убеден, че и Черкелов, и Людмила, и Иглика, и Грец имат своите зрители. Друг пример – неотдавна говорих с един наш професор в Брюкселската консерватория, Боян Воденичаров. Стана дума за Едуард Захариев и той каза:   Това е качественият зрител! – Достатъчно. Елитът на една нация е в тази шепа. Нека не се лъжем с псевдо-демократични категории. 6% от хората в Москва гледат театър. Не съм сигурен в България дали има и 6%. Не знам колко е процентът на интелигентния зрител, но това е елитът на нацията. Тодор-живковия лозунг „По-близо до народа“ да го забравим. – Валиден е, защото отърва на т. нар. мениджъри и разпространители. – Това е ситуация, за която в момента никой не мисли. Нито един от сериозните теоретици на киното не се занимава да я изследва – хората вече не ходят в кинозалите, това е голата истина. Младото поколение не влиза и няма да влиза в кинозалите. Много ясно – как ще влязат, като имат интернет, имат мобилните си телефони и таблети, на които гледат кино. – Естествено. Интернет платформата е бъдещето. Трябва да се анализира как да се предлагат филми там. – Сещам се за едно събитие. В бившето кино „Левски“, днес „Сити Марк“, показахме реставрирана трета серия на „Мера според мера“. Какво значи реставрирана? Оригиналните копия на „Мера според мера“ бяха загубени. Без да навлизам в конспирации, според мен някой ги потурчи, защото филмът никак не се харесваше. В началото на 90-те аз с ужас установих, че Българска национална филмотека притежава едно фалшиво копие, което е с 4 минути по-дълго и със съвършено друг звук. Навремето го направихме, за да отчетем плана на студиото. Беше ми обещано, че ще го дадат на разпространителите, ще отчетат плана на студиото и после ще го унищожат. „Мера според мера“ на позитив не съществува, за което страшно ме болеше. Сега Добромир Чочов вкара новата технология, сканирахме и разчетохме наново негатива и получихме оригиналната картина. – От визуална. Киното е визия – ако не видиш филма във визията, в която авторът го е замислил, а го видиш в някакво сбито изображение, с някакви цветове, които не съществуват, филмът го няма. Това е като да миришеш роза през противогаз. – Моите филми никога не са имали много зрители. Никога не съм бил касов режисьор. Тогава даваха премии за зрителски успех и това се оказа безумно сладка премия. Аз я получих един-единствен път за „Нешка Робева и нейните момичета“, документален филм. Тази премия се изчисляваше на база бюджета на филма и с колко надхвърлят приходите. Изведнъж се оказа, че получих бая солидна премия за „Нешка“ – солидна сума, вече и аз не помня колко. И си викам: „Сладка работа, бе! Аз защо не съм правил филми за зрители досега?“. – Не искам да коментирам колеги, защото влизам в много дълъг разговор. Казах кои останаха верни на себе си, според мен. Николай използва естетиката на шока и се опитва да я приложи и сега. Само че тя беше интересна тогава, а днес вече всичко може да се приказва. Когато съществуват вестник „Шок“, „Уикенд“ и други такива глупости, естетиката на шока вече не въздейства. – Не мога да се връщам с носталгия към онези времена, защото всеки път, когато ми заговорят за Татовото време, се сещам за страха, в който живяхме. Да, говорехме с езопов език и с публиката имахме кодирана система – разбирахме се. Когато ставаше дума за едно училище и проблемите на това училище във филма „Не си отивай“, всички разбираха, че става дума за държавата и за взаимоотношенията в нея. Това до голяма степен ни стимулираше да търсим по-силни кинометафори, но оставаше страхът, в който съществувахме и невъзможността публично да говориш за това, което искаш да кажеш. Преди година прочетох статия за „Авантаж“ от Димитър Камбуров в едно списание, „Артизанин“. В нея за пръв път се говореше за „Авантаж“ това, което се казва реално във филма. Имаше много положителни отзиви за филма, но всички бяха под сурдинка, само тихичко намекваха. – Аз извадих голям късмет, че в журито имаше много хора „от нашите“, от нашия лагер, и те разбраха за какво става дума. И най-вече Лариса Шепитко  , която беше много мощна и влиятелна фигура в Берлин, след като предишната година беше спечелила наградата. Когато гледа филма, тя каза:  . – Разбраха го само хората от нашия лагер. Разбра го Лариса, Конрад Волф и те го обясниха на Серджо Леоне и на Тео Ангелопулос. Така се случи работата. Но председател на журито беше Патриша Хайсмит, авторка на криминални романи, която до края нищо не разбра и каза:  . И те ѝ обясняват, че това не е кримка, става дума за друго. – Мисля, че и досега отношението към времето, в което ние живеем, е мотивирано от определени клишета. Те неслучайно харесват клиширани филми, в които режимът на Чаушеску е тъмен, мрачен и хората в него са нещастни… Не могат да схванат сложността, защото това беше сложно време, като всяко време. – Не, аз съм чист пред съвестта си, нямам филми, с които да съм проституирал. Филмите, които съм направил, включително и „ И дойде денят“, който е за 9 септември, са направени без никакъв компромис. В „И дойде денят“ за пръв път показах масовите разстрели след 9 септември. Без аз сам да разбера за това, заслугата е на сценариста Васил Акьов. Това беше един от епизодите, заради които той изпадна в немилост. Каквото и да говорехме, той през цялото време питаше:   И аз казвам:  . – Да сътруднича – не. Още като бях в казармата получих такова предложение и казах „Не“. Аз съм голям бърборко – много приказвам и за шпионин не ставам. – Никога не са ме оставяли, аз все пак учих в Москва. Заминах с конкурс, но това е дълга история. Имах проблеми, но не с Държавна сигурност. Имаше някаква Идеологическа редакция към МВР. Един ни привика да ни каже, че ще спре филма. Аз бях с Руси Чанев, слава Богу. Като ми говорят такива неща, се навеждам и започвам да пиша, за да си скрия яда. А Руси е очарователен, пусна си усмивката, извади едни сини очи и каза: . Дълго приказвахме и се разбра, че онзи просто иска да получи хонорар като консултант на филма, меркантилна личност. Писахме го консултант за едни 400 лв. и прескочихме препятствието „Идеологическа редакция“. Повече не съм го и видял този човек, дори не го мернах на прожекцията на филма. – Абсолютно съм съгласен, че не е редно. – Чувствам се неподготвен да говоря на теми извън киното. Трябва да имам информация – моят принцип е такъв. За да говоря за нещо такова, аз трябва да съм го прочел, да го видя в контекст, да го осмисля. Една от големите беди на нашето време е, че не се чете, не се осмисля едно нещо както трябва и се започва страхотна шумотевица около него. Чакайте, спрете се, бе! Къде се намираме, нали уж водим някакви нормални разговори! – Това също е много сложен процес. За моя близък, покоен вече приятел Георги Данаилов, излезе някакво картонче и го обявиха за сътрудник. Трябва да си дадем сметка как е живял този човек. Допускам, че в един момент може и нещо да е подписал. Но Жожо е жестоко репресиран, натикан в Свищов, смазан, но талантът му избуява по някакъв начин, след като завършва химия; започва да пише, закача се за Иванка Гръбчева, тя му дава рамо и така той влиза в киното. Постепенно талантът му се разгърна и той започна да пише много хубави пиеси и сценарии. Също и прекрасни книги… Как може този човек да е на едно ниво с някой друг, който е писал откровени доноси! Георги Данаилов сам се лустрира и се оттегли. Друг случай – покойният Богдан Богданов. Човекът се изповяда защо го е направил. Добре, ще го кажа така: Вие за смъртното наказание ли сте? – Но има хора, които заслужават смъртно наказание, нали? – Това не значи, че трябва да се прилага и лустрация, мен ако питате. Защото ще изгорят много хора като Жожо. А е имало гадове, които са доносничели. – Много хора от моята гилдия незаслужено са забравени. Едуард Захариев въобще не се споменава. Страхотен режисьор, а е забравен. Забравен е Рангел Вълчанов, сега излезе нещо за годишнина от смъртта му, но къде е той? Бинка Желязкова, Христо Ганев за мен са еталон за честно поведение и в живота, и в изкуството. Обречени сме на забрава, това не е от днес беда на българина. Ние имаме къса историческа памет, а това се дължи на историческото ни развитие. За съжаление, България не е изградила йерархичната система, която съществува в нормалните държави, и е необходима на всяко едно нормално общество. Тя има своите кусури, но по-добре да я има тази йерархия, за да подрежда ценностите. Вижте една Франция. Там не може да влезеш в политическия им елит, ако не си завършил определено училище. – Ние никога не сме имали елит. Нашите попове по време на Възраждането са се занимавали с политика. Имаме ли някой, който да е философствал на религиозни теми, както например големите мислители в православието? Не. Нямаме църковен, нямаме духовен елит. В изкуството как да имаме, като всеки започва наново. Единствената традиция в изкуството, която не се е прекъснала от османската култура, е в изобразителното изкуство. Имаме църковните щампи. И в щампите, и в иконите, и във фреските, онази Средновековна България по някакъв начин продължава. Това е сериозна работа и ако погледнете, виждате как имаме много силни личности – откъде иначе да се появят изведнъж всичките като Иван Милев, Кирил Цонев, Иван Ненов, Златю Бояджиев? – Няма никакво значение. Те са големи, велики. Това, че ние сме малка държава и не сме си направили пиар, не прави Йовков по-малък от когото и да е. Малко са, но ги имаме. – Смятам, че е лош пиар. Ако ще говорим за пиар, веднага мога да ви дам пример с киното. През 1974 г. ще ме пращат във Франкфурт на Майн на някакъв фестивал с „И дойде денят“, първия ми пълнометражен филм. Викам:  ми отговориха тогава. Унгарската делегация се състоеше от 15 човека – режисьор, актьори плюс една огромна гилдия от критици, които само с това се занимаваха, да правят пиар на филма. Когато дойде ред да се сменя системата, направих филма „Черната лястовица“, който е копродукция с Франция и Унгария. За да се присъединят унгарците като миноритарен продуцент, ме закараха в Будапеща на техния фестивал през 1992-а. Срещнах се с един от техните шефове – той не говореше английски, много лошо руски и малко немски, а аз немски съм учил само в училище. Общо взето, лош разговор беше. Проведе се горе-долу така:  “, пита той и аз със свито сърце отговарям:  .  казва той и като попитах, отговори:     питам аз. А той казва:   Това, което ние и досега нямаме. Ако за нещо би трябвало да се обедини гилдията, това трябва да е! Унгарците си направиха фонд, преди да падне Стената. Вече имаха информация и знаеха как се случват нещата. В този фонд влизат отчисления от рекламите, от лицензите за телевизии. И днес унгарците продължават да си правят тяхното супер незрителско кино. Никой не ги гледа. – Прекрасен филм, но кой го гледа? – Гледат го качествените зрители. Като казвам, че хората не влизат в кинозалите като зрители, трябва да направя едно уточнение – те влизат във фестивалните салони. Фестивалите трябва да съществуват на всяка цена. – Защо аз 16 години подред провеждам всяка пролет в Бургас „София филм фест на брега“ с Данчето Ингилизова, лека ѝ пръст?! Започнахме през 2003 г. Защото това е празник за бургазлии. – Разбира се, това е столицата. Но идете в провинцията да видите там какво става. Това е пътят – фестивалите. – Естествено, че ще има повече добри филми – защото има много млади и талантливи хора. Аз, слава Богу, все още съм преподавател, непрекъснато общувам с тях и знам. Има наистина качествени хора и те не трябва да чакат да станат на 35 години, за да дебютират. – Много има да изброявам: Иван Черкелов, Светослав Овчаров, Людмил Тодоров, Иглика Трифонова – това са от предишните. Надя Косева, Любомир Младенов, за когото споменах, също ми е ученик, Венци Василев, който направи „Сняг“. И това е само от един клас. Сега: Мари Веселинова, която взе награда от Варна за детски филм. В късометражното кино: Павел Веснаков ми е бил ученик, Антония Милчева… Много бих могъл да изброявам. – Проблемът идва от там, че в България не е изградена нормална йерархия. За съжаление, днешна България съществува от 140 години. Дайте си сметка за тези 140 години колко трудно се изгражда елитът на нацията и колко пъти сме го унищожавали – през войните, в гражданските войни след това от 1923 до 1925 г. – тотално унищожен елит, при антифашистката борба – напълно унищожен елит, в погрома след 1945 г. – колко народни събрания плюс колко министерски кабинети минават под ножа, Трайчо Костов и комунистическият елит – унищожен, колко хора след промените напуснаха страната… Какво искаме, откъде и как да стане тази работа? Става еволюционно. В трите серии на „Мерата“ за мен не беше първостепенен въпросът дали Македония е българска. Аз си знаех, че е. Но не това е предметът на филма. Предметът е как героят извървява за един човешки живот промяната, която при една нормална еволюция би трябвало да се случи в три поколения. В първа серия Дилбер Танас е първобитен дивак, почти нечленоразделен, развива се, благодарение на катализатора   и стига до въпроса в трета серия „Ти жив ли си, бре Танасе?“ – това вече е въпросът за смисъла на живота. Това сме ние българите: в един живот ние извървяваме еволюцията, която би трябвало да е нормална за три поколения. – Да, това го казах след „Буферна зона“, защото филмът беше като рекапитулация на всичко, което съм правил досега. След това кандидатствах с един мой стар проект, не го одобриха три комисии и се отказах. На 30 септември станах на 75, а тази професия изисква страхотна енергия. На терен трябва да си най-бързият от всички. – Неговата система е друга, той наема други да му вършат работата. При нас няма как. Аз искам да снимам, но като не минава, какво да направя? Филмът е исторически и не мога да си позволя да го направя без пари. Темата е за предателството и за прошката, която отдавна ме интересува. Тя е много актуална за нашето време. Героинята е жена, внедрена при горяните, за да ги предаде – и тя ги предава. Заради това Господ ѝ праща възмездие и най-накрая тя получава прошка. Но и без да снимам, аз имам занимания, не се оплаквам. Имам студентите, с които не само ми е забавно. Те ме поддържат във форма, защото непрекъснато трябва да четеш, да знаеш, да си на ниво и като те провокират, да можеш да отговориш. Там не разказвам само спомени.", "date": "2018.11.13", "title": "Георги Дюлгеров: С нито един филм не съм изменил на съвестта си"}
{"url": "http://clubz.bg/75763-evropa_sled_angela_merkel", "text": "Ангела Меркел няма да остави спомена за политическа фигура със силна оригиналност, въпреки че нейните четири мандата като канцлер на Германия формират епоха в развитието на немската и европейската история. Управлението на Меркел ще остави по-скоро наследството на една упорита всекидневна и труднозабележима на повърхността политическа работа, насочена към създаване на съгласие, обединение и успех чрез малките крачки на всекидневните усилия. Лидери като Конрад Аденауер, Вили Бранд, Хелмут Кол и Хелмут Шмит създадоха епохи на силна идентичност и разпознаваемост на своите партии - ХДС и ГСДП - и на своята страна - ФРГ в един период от европейската история, в който Германия трябваше да се отърси от наследството на нацизма и да докаже своята нова идентичност на мирна и обединяваща Европа сила. Всеки един от тези лидери изпълни тази задача по свой уникален и запомнящ се начин. Протестантката, идваща от Източна Германия, Ангела Меркел застана начело на ХДС - една партия с преимуществено католически корени - във време, в което големите политически промени на епохата след края на студената война - обединението на Германия и интегрирането в ЕС на Източна Европа - трябваше да бъдат реализирани във всекидневието на обществения живот. Лидерският стил на Меркел съответстваше на духа на тази \"негероична\" епоха. Меркел придвижи своята партия ХДС наляво към политическия център, привличайки подкрепата на обществени кръгове, принадлежащи по-скоро към левицата, отколкото към десния център. Успехът на това придвижване към центъра постепенно ограничаваше влиянието на основния опонент на ХДС - социалдемократите, но допринесе съществено и за частичното обезличаване на ХДС. Меркел не полагаше усилия да се представя като лидер на десния център. Тя последователно изгради своя политически образ на консенсусна фигура, представителна за умерения мейнстрийм на германската политика.  Ангела Меркел. Реквием за една царица  Визията на Меркел като консенсусна фигура в центъра на политическите дебати се разпростря и върху нейната позиция като европейски лидер. По време на дългия период на нейното управление тя изглеждаше по-скоро като представител на универсализиращия либерален консенсус, характерен за обединена Европа в епохата след студената война. Властта на Ангела Меркел - канцлер на най-мощната страна в ЕС, произтичаше не толкова от категоричността на заетите от нея позиции, колкото от стремежа й да играе ролята на мощен посредник при разрешаване на противоречията между партньорите в Европейския съвет. Меркел не успя да изиграе изцяло ролята на посредник в две много важни и знакови ситуации на политически кризи в Европа. Първата от тях бе кризата при фалита на Гърция. Върху Меркел и Германия бе упражнен огромен натиск за поемане тежестта на тази криза чрез емитиране на европейски облигации с цел подпомагане и реструктуриране на дълга на Атина. Канцлерката не се поддаде на натиска дори когато той идваше от мощни международни финансови фигури като Джордж Сорос, чието влияние значително надхвърля собствените му финансови ресурси. За отбелязване е, че в редица други ситуации Меркел се вслушваше и партнираше с политически групи и позиции, изразяващи близки до леволибералния център идеи и политически претенции. Но при управлението на гръцката криза тя зае категорична позиция не само в полза на германския интерес - интeреса на страната, основен финансов донор на ЕС, но и в интерес на строгата паневропейска финансова политика на остеритет. Това е един от малкото примери, в които Меркел напусна територията на консенсуалната политика и влезе в открит конфликт с привържениците на финансова политика от типа bail out, каквато практикуваха както леви, така и десни правителства начело с администрацията на Буш-младши във Вашингтон.  Втората ситуация, в която Ангела Меркел напусна полето на посредническата консенсуална политика, бе конфликтът с вишеградските лидери по повод на квотите за бежанци и мигранти в Европа. Още дълго време ще се спори за това какви са причините и мотивите за странната покана на г-жа Меркел към бежанците да дойдат в Европа. Около милион и половина души, преминали през Турция с благословията на Анкара и доплували до гръцките острови, тръгнаха пеша към центъра на Европа, създавайки най-голямата в съвременната европейска история миграционна криза. Меркел очевидно се надяваше на общоевропейска солидарност в потвърждение на принципите на либералния интернационализъм, управляващ Европа в продължение на десетилетия и превърнал се в нейно собствено политическо верую начело на най-мощната страна в ЕС. Разломът между Изтока и Запада на Европа по миграционната политика бе неочакван за канцлерката, която винаги е разглеждала себе си като овластен посредник в полза на Изтока при интеграцията на новите страни членки на ЕС. Новият консервативен поулизъм на Орбан - Качински сложи по-категорични граници между европейския Изток и Запад, отколкото гръцката криза и финансовите напрежения на Испания и Италия заложиха в разделението между европейския Север и европейския Юг.  Оттеглянето на Меркел всява несигурност в Европа Стремежът на Ангела Меркел да играе ролята на овластена консенсусна фигура не я освобождава от необходимостта да заеме позиция в многобразните конфликти на Европа и извъневропейския свят. Тя разочарова силния човек на Кремъл – Владимир Путин – с отказа си да играе ролята на безличен посредник между Русия и Запада в кризата след окупацията на Крим и гражданската война в Донбас. Меркел бе инициатор на договореностите от Минск, но отказа да заеме компромисна позиция в оценката на агресията спрямо Украйна. В нейно лице Путин може би очакваше да срещне тази беззъбо усмихната Германия, която познаваше от отношенията си с предишния канцлер Шрьодер. \"Добрият Герхард\" бе толкова услужлив, че след края на канцлерството си незабавно се пренесе в офисите на \"Газпром\". Меркел запази ролята на Германия като посредник между Запада и Русия, но я упражняваше последователно от принципната позиция на неумолим критик на произвола, практикуван от Москва спрямо Украйна. Дори кучето на Путин не можа да помогне за смекчаване на нейната позиция при една от многобройните срещи между тях.     Никой не би могъл да обвини канцлера Меркел в безпринципност, но прагматизмът бе основната черта на нейната политика, практикувана и в ситуации на видима безизходица. Огромното напрежение, породено от мигрантската криза през 2015 г., не можеше да бъде овладяно без обвързващо споразумение с Анкара за спиране на бежанския поток през Турция към егейските острови. Ердоган водеше силова и безскрупулна игра за достъп на всички турски граждани до безвизово пътуване в ЕС. Това искане бе проблем както от формална гледна точка - Турция не изпълнява поредица от изисквания за подобен безвизов достъп, така и поради липсата на реална перспектива да бъде овладяно навлизането на големи маси от турци (и получили турски паспорти араби) в ЕС. На практика Ердоган постави Европа пред следния избор - или през Турция към Европа ще преминават неограничени потоци мигранти от Близкия изток и Централна Азия, или неограничен брой турски граждани мюсюлмани ще получат легална възможност да пътуват и на практика да се заселват в Европа. Меркел незабавно отиде в Анкара и изглеждаше ужасно на фона на самодоволния султан самодържец. Изтълкувана от мнозина като самоунижение, визитата на Меркел доведе до споразумението между Брюксел и Анкара, което отложи решаването на тази сурова дилема с цената на няколко милиарда евро помощ за турската държава за справяне с бежанците на нейна територия.  Краят на ерата Меркел може да има бедствени последици за Европа Днес, когато се намираме в последния етап от \"епохата Меркел\", мнозина са изкушени да интерпретират нейната нарастваща политическа безпомощност като отплата за грешките, които тя е правила - особено с решението си за прием на огромна вълна бежанци. Но залезът на нейната политическа кариера се обуславя далеч не толкова от нейната продължителност или от допуснатите от нея грешки, а преди всичко от прехода на Европа от епохата на либералния консенсус, чийто изразител и лидер бе Меркел, към една нова епоха на геополитическо съперничество и идеологически конфликт, която разтърсва самите основи на обединена Европа. След края на студената война Западът наложи своята хегемония в международните отношения, утвърждавайки системата на либералния консенсус като всеобща. Тази система имаше две основни измерения на \"твърда\" и \"мека\" власт - могъществото на единствената суперсила САЩ и привлекателността на европейския проект като образец за мир, заможност и развитие. ЕС бе ключов играч в упражняването на западната \"мека власт\" върху света и към членство в неговия клуб се стремяха не само посткомунистическите общества от Източна Европа, но и страните от по-далечната периферия, която никога не бе принадлежала към Европа. За да изпълни своята роля на притегателен център за всички желаещи да практикуват западния стил на политическа демокрация, либерална държава и свободна икономика, Европа се отказа от дефиниране на своите граници и на своята общностна идентичност. В дебатите по повод на европейската конституция в началото на века ЕС отказа дори да включи християнството в описание на идейните и ценностните корени на Европа. Всички форми на идеен традиционализъм или консервативна принадлежност към определени национални и културни традиции бяха разглеждани като периферни и провинциални в рамките на европейския мейнстрийм. Европа целенасочено развиваше своя идентичност като успешен първообраз на един бъдещ глобален свят, в който царува мултикултурна мозайка от свободно избрани идентичности. Проблемът впоследствие се оказа заложен в обстоятелството, че този политически проект на изпреварваща космополитност и мултикултурност съществено избързваше и се отклоняваше от реалностите на общественото съзнание на самите европейски граждани. Постнационална Европа подцени силата на националната самоидентификация и на културните корени на самите европейци. Конфликтът избухна по повод на мигрантската вълна и първоначално се разпростря в отношенията между официален Брюксел и лидерите на посткомунистическа Централна Европа - Вишеград. Получили своята национална еманципация от съветско господство и след столетия чужда имперска власт, източните европейци се насочваха към зенита на своята \"Вестфалска\" национална идентичност - те празнуваха победата на своята национална държавност. Тази държавност бе приоритетът на тяхната нова свобода. ЕС бе гаранция за благоденствие, а НАТО - за сигурност. Но фокусът бе и си остава националната свобода и идентичност. Настойчивите подкани от Брюксел да започнат процес на \"мултиетническо обогатяване\" с прием на големи групи мюсюлмани от Близкия изток и Африка подейства на източните европейци като червеното съветско знаме, размахано пред раздразнен бик. Възприели леволибералната ортодоксия на мултикултурализма като официална административна доктрина на ЕС, брюкселските лидери непредпазливо създадоха героичен ореол на Орбан, Качински и Земан - политически фигури, заети да утвърждават новото всевластие на посткомунистическата олигархия чрез завой надясно към \"нелиберална демокрация\". Едва ли нещо друго би легитимирало по-успешно тяхната власт от брюкселския институционален натиск да приемат квоти бежанци.  В целия този контекст Меркел изгуби напълно своята посредническа власт. Тя дълго време бе играла ролята на своеобразен \"лобист\" на Източна Европа в институциите на ЕС главно поради две причини. Първо, защото самата тя произхожда от \"Изток\" - от бившата източногерманска комунистическа държава - и би могла да споделя както надеждите, така и разочарованията на източноевропейците по пътя на тяхната интеграция в Европа. Второ, защото Източна Европа има в лицето на Германия основния свой властови ресурс за влияние върху институциите на ЕС. Ако беше останало на Франция, едва ли ЕС днес щеше да се разпростира на изток от река Одер - Париж гледа към средиземноморския Юг. Но в новата ситуация на идейно и политическо разделение Меркел се оказа не само представител на старото либерално западноевропейско статукво. Тя се оказа основния виновник за конфликта между Изтока и Запада на Европа по повод на миграцията. Епохата на възродено идейно и политическо противопоставяне за Европа далеч не се изчерпва с разделението между Изтока и Запада, между либерализма и надигащия се антиистеблишмънт популизъм както отляво, така и отдясно. Като ключов лидер на европейското статукво Ангела Меркел трябваше да се срещне лице в лице с предизвикателства, идващи както от съперници, така и от приятели. Путин и Ердоган - всеки по свой собствен път - се превръщат във все по-сериозна заплаха за сигурността на наследената от епохата на либералния консенсус Европа. Меркел винаги е била безкомпромисен атлантик в позициите си на международната сцена, но днес й се налага да се изправи срещу Доналд Тръмп, който не само релативира ценността на НАТО, но претендира и да не разбира специфичната позиция на Германия в системата на сигурност на Запада. Претенцията за \"двата процента\" военни разходи би довела немския отбранителен бюджет до над 80 милиарда евро годишно. Последното нещо, което би искала Германия, е отново да бъде разглеждана като военна заплаха от когото и да било. За тази цел Берлин почти не участва в международни интервенции (Либия, Сирия), предпочита хуманитарни пред чисто военни мисии. Враждебноста на Тръмп към Германия по проблемите на международната търговия и претенцията за пряко увеличаване на военните й разходи създава тежки ограничения пред атлантическата принадлежност на Меркел като водещ немски и европейски политик.  И най-сетне, набиращите сила предизвикателства от заобикалящия свят се изправиха пред Меркел и на немска територия. Конфликтът с баварския партньор Зеехофер, решен да промени едностранно либералната миграционна политика на Меркел, изпразни от легитимност нейната позиция за по-бавна промяна на отношението към миграцията. Опитът й да поддържа една разнородна голяма коалиция - от социалдемократите вляво до баварския ХСС вдясно (след провала на опитите за създаване на \"коалиция Ямайка\" в месеците след последните избори), започнаха да ерозират съществено обществената подкрепа за ХДС и Меркел. За първи път в най-новата история на Германия сила набира дясната \"Алтернатива за Германия\", която иска преразглеждане не само на миграционната политика, но и на цялостната визия на германската държава за икономиката, европейската интеграция и международните отношения. Успехът на \"Алтернатива за Германия\" е цената, която Меркел и ХДС плащат за изоставянето на десноцентриската си позиция и преместването към политическия център, доминиран от идеите на либерализма. Моделът на либералния консенсус става все по-неудържим в Европа, той става все по-неудържим и в Германия. Политическата база на Меркел като овластен политически посредник в центъра на германската и европейската политика все повече се свива. Днес тя е принудена да подаде оставка от върха на своята партия ХДС. Не е известно кога ще се наложи да подаде оставка и като канцлер. Краят на \"епохата Меркел\" е проява на задълбочаващата се криза в конструкцията на обединена Европа, но самата смяна на един толкова влиятелен лидер като нея безусловно ще отключи още по-динамични процеси на промяна. Какви биха били последствията за Европа? А за България?  ЕС е изправен пред необходимостта да преосмисли и промени цялостния модел на легитимация и осъществяване на европейската интеграция. Епохата на геополитическо съперничество, в която вече живеем, изисква, на първо място, преосмисляне на \"безграничния\" статус на обединена Европа. Днес Европа е не просто притегателен център за общества и държави от Третия свят, които биха искали да се облагодетелстват от специалните си отношения с Брюксел. Европа е притегателен център за десетки-стотици милиони хора от Близкия и Средния изток и Северна Африка, които биха желали да се преселят на европейския континент, за да споделят относителното благоденствие на европейските народи. Излишно е да подчертаваме, че ако мечтите им се осъществят, това ще бъде и неизбежният край на европейското благоденствие. Затова който и да наследи г-жа Меркел в Берлин и г-н Юнкер в Брюксел, основна тяхна грижа ще бъде създаването и охраняването на твърди европейски външни граници. Това не е просто технологична промяна на сигурността. Това е промяна в ценностната система на европейското обединение, което трябва да официализира факта, че Европа не е родина на всеки, който я пожелае. За да бъдат легитимно положени и охранявани твърди европейски външни граници, са необходими две сериозни трансформации на европейската идентичност както на ценностно и идеологическо, така и на практическо ниво. Ако Европа не е вече достъпна за всички, легитимна причина за това може да бъде преди всичко признаването на факта, че Старият континент е не просто проект - първообраз на глобалния свят, а географско и културно пространство със своя специфика, корени и идентичност. Тук неизбежно ще се наложи възраждане - поне в известна степен - на историческите основания на европейската идентичност. Културното многообразие ще остане основна характеристика на европейския континент, но основните източници на идентичност ще черпят легитимност от европейското наследство, а не преди всичко от постлибералния мултикултурализъм. Втората трансформация ще трябва постепенно да засегне парадигмата на икономическия растеж, основан върху вноса на имигрантска работна сила. Демографският упадък на Европа понастоящем се разглежда като необратима величина, поради което имиграцията се явява пряка предпоставка за икономически растеж. Цената на тази предпоставка обаче непрекъснато се увеличава. Трудно е да се прецени балансът между плюсовете и минусите от мигрантския поток. От една страна, той подхранва предлагането на работна сила, но от друга – непрекъснато засилва тежестта върху социалната система на европейските държави. Със засилването на по-консервативните политически движения в Европа връзката между миграция и стопански растеж ще бъде проблематизирана и подложена на промяна. Един възможен - макар и не краткосрочен отговор на демографската стагнация е възраждане ценността на традиционното нуклеарно семейство с положителни последствия за неговия възпроизводствен потенциал. Който и да замени г-жа Меркел на позицията председател на ХДС и в перспектива канцлер на Германия, ще трябва да се съобрази с нарастващия натиск от популистки и евроскептични политически движения както в Германия, така и в цяла Европа. Опасността, която съществува - особено за страни като България - от утвърждаването на един модел за \"Европа на различни скорости\", ще се увеличава както отляво, така и отдясно. Макар либералните европейски среди да са автори на досегашния модел за равноправна и засилваща се интеграция - стопанска и политическа, поставянето им в позиция на отбрана срещу настъпващите популистки движения - както консервативни, така и левичарски - ще ги принуди да се ориентират към изграждане на \"либерална крепост Европа\" срещу \"бунтовете ала Орбан\", идващи от периферията. Това е моделът на Макрон - силно ядро на ЕС, ограничено до еврозоната или дори до първоначалните страни членки на Европейската общност, и концентрични кръгове от регионални общности от страни членки - средиземноморска, скандинавска, централноевропейска и - най-периферна - балканска... От важно значение е какви тенденции ще надделеят сред консервативните политически движения на Европа, които са във възход. Най-благоприятно както за цялостния процес на интеграция, така и за периферните й участници като България би било развитието на една умерено консервативна доктрина за \"Европа на отечествата\", в която различните сфери на интеграция се оценяват прагматично според потребностите както на страните членки, така и на ЕС като цяло. Една подобна доктрина би трябвало да легитимира по-динамично федерално развитие на Европа в сферите на сигурността (охраната на границите, приноса към НАТО и континенталната отбрана, общите специални институции срещу тероризма, организираната престъпност и т.н.), на външната политика и стратегическите интереси на Европа, на финансовата и търговската политика, на стратегиите за икономическо развитие. От друга страна, една умерена консервативна доктрина би могла да засили възможностите за ренационализация и регионализация в сфери като културна идентичност, образование, екологична политика.  За съжаление подобна умерена промяна едва ли ще се осъществи плавно и безконфликтно. Противопоставянето между либералното властово статукво и силите на популизма (десен и ляв) ще доведе първоначално до процеси на отслабване на интеграцията или полуразпад на политики като следствие от евроскептичните възгледи на повечето популистки движения в Европа. Ако вземем за пример Германия - \"Алтернатива за Германия\" има точно такава програмна платформа: икономически национализъм и приоритет на националните интереси пред интересите на европейската интеграция.  В какво съотношение ще бъдат реализирани интересите на противопоставените сили на либералното статукво и неговата консервативна алтернатива все още е рано да се прецени. Не бива да забравяме и факта, че европейската интеграция е изминала дълъг път на взаимно развитие и обвързване между страните членки. Тези връзки не е лесно да бъдат пренебрегнати или неглижирани. Най-добрият пример за това е трагикомедията на \"Брекзит\". От гледна точка на българския национален интерес е изключително важно да се поддържат няколко основни приоритета на българската държава спрямо европейската интеграция. Първо - принадлежност към силите на европейския федерализъм, преди всичко в сферите на сигурността, стопанското развитие и общата стратегическа политика на Европа към останалия свят. Второ, недопускане на национална и регионална маргинализация в контекста на стратегиите за \"Европа на различни скорости\". Нашата скорост очевидно би била най-бавна и пораждаща изоставане - ако не отпадане от общоевропейския проект. Трето - пълноценно участие в инициативите за регионална интеграция в рамките на Европа. Стратегически инициативи като тази за \"Триморието\" ще играят все по-значима роля за удържане на България в основното русло на европейската интеграция. Четвърто - развитие на собствени национални ресурси за стратегическо позициониране в контекста на европейската интеграция и в евроатлантически контекст. България трябва да престане да се възприема като молител за помощ на вратата на Европа. С ограничените си ресурси ние можем да играем определена роля във формирането и осъществяването на основните интереси на европейското обединение като активен партньор, а не само на реципиент на кохезионна политика. Пето - активна реформистка политика за преизграждане на българската държава на нивото на пълноценна европейска демократична система. С днешния модел на полуфеодално олигархично управление подобна реформистка стратегия няма как да се осъществи. Без реформа на държавната система членството в Шенген и в Еврозоната ще продължават да бъдат дългосрочно непостижима цел. Оттеглянето на Меркел всява несигурност в Европа Краят на ерата Меркел може да има бедствени последици за Европа", "date": "2018.11.13", "title": "Европа след Ангела Меркел"}
{"url": "http://clubz.bg/75766-osydiha_britanci_krystili_sina_si_hitler", "text": "Във Великобритания мъж и жена с неонацистки възгледи, кръстили сина си на Адолф Хитлер, бяха признати за виновни в членуване в забранена крайнодясна организация, предадоха Асошиейтед прес и Франс прес. Съд в Бирмингам, Централна Англия, призна вчера 22-годишния Адам Томас и 38-годишната Клаудия Пататас за виновни в членство в организацията \"Национално действие\". По същото обвинение бе признат за виновен и 27-годишният Даниъл Богунович. Трима други обвиняеми се признаха за виновни преди началото на процеса. По време на процеса на съдебните заседатели бяха показани снимки на Томас, облечен в бяла роба на Ку-Клукс клан, да държи на ръце малкия си син, чието второ име е Адолф. Правителството на Великобритания забрани \"Национално действие\" няколко месеца след като през юни 2016 г. депутатката Джо Кокс беше убита от крайнодесен екстремист. Според британската полиция заплахата от нападения на крайнодесни групи се засилва. Само до март тази година са били осуетени четири атаки. Присъдите ще бъдат произнесени на 14 декември.", "date": "2018.11.13", "title": "Осъдиха британци, кръстили сина си Хитлер"}
{"url": "http://clubz.bg/75754-qponec_se_ojeni_za_virtualna_pevica", "text": "Тридесет и пет годишният японски чиновник Акихико Кондо не успя да намери дамата на своето сърце сред хората и се ожени за виртуална звезда, предаде Франс прес. Сватбата се състояла миналия месец. За нея младоженецът похарчил 2 милиона йени (над 15 000 евро). Церемонията била организирана от фирма, специализирана в традиционни сватби. На тържеството присъствали петдесетина гости. Нито един роднина, в това число и майката на младоженеца, не уважили събитието. Сватбата няма никаква юридическа валидност. Щастливата булка е виртуалната певица Хацуне Мику. Тя е с огромни очи и сини дълги коси. Прочута е с концертите си, на които пее под формата на анимационен персонаж. На сватбата Хацуне присъствала във вид на плюшена играчка, висока няколко десетки сантиметра. Преди сватбата двойката - тоест Кондо, носещ плющената Хацуне - дори \"отишла\" в бижутерски магазин, за да избере пръстен на \"булката\". След сватбата в дома на Кондо плюшената младоженка споделяла брачното ложе. Иначе в останалата част на къщата се \"разхождала\" холограма на Хацуне на стойност 2500 евро. Всеки ден тя поздравявала младоженеца, когато той ставал от леглото или се връщал от работа. Двамата водели и кратки разговори за времето. Холограмната булка успявала да \"взаимодейства\" и с част от домакинските електроуреди у дома. Компанията Гейтбокс, предоставила холограмната версия на булката, е връчила на Кондо и сертификат, удостоверяващ, че \"човешко същество се е свързало в друго измерение с виртуален персонаж\". Фирмата твърди, че Кондо не е единствен и че досега тя е раздала 3700 подобни документа. Кондо споделя, че като е бил юноша, момичетата са му се подигравали, защото бил прекалено свит. После негова колежка го подложила на морален тормоз и той изпаднал в депресия и се зарекъл да не се жени никога. Накрая обаче се влюбил във виртуалната звезда Мику и решил да се ожени за нея.  Кондо споделя, че е искал да разчупи архетипа, според който бракът е между мъж и жена, които създават дете. Според Кондо това не е залог за щастие, пише БТА. ", "date": "2018.11.13", "title": "Японец се ожени за виртуална певица"}
{"url": "http://clubz.bg/75770-veche_42_jertvi_na_pojara_v_kaliforniq", "text": "Броят на загиналите при пожара в Северна Калифорния достигна 42 души, превръщайки го в най-смъртоносния в историята на щата Калифорния, заяви вчера шерифът на окръг Бют, цитиран от Ройтерс.  Последните данни бяха обявени след като властите откриха останките на още 13 жертви на огнената стихия. Пожарът, наречен \"Лагерен огън\", се превърна и в най-разрушителния в историята на щата, след като опустоши 7100 жилищни и други сгради откакто избухна в четвъртък, отбелязва Асошиейтед прес. Градчето Парадайз с население от 27 000 души буквално беше изтрито от картата. Властите не знаят колко души са изчезнали четири дни след началото на пожара.  Тринайсетте нови жертви били открити в изгорели автомобили, сред димящите развалини на домовете си или близо до автомобилите си, убити от дима и пламъците преди да стигнат до тях, за да избягат.  Хиляди пожарникари продължават да се борят срещу огнената стихия. Пожарът далеч не е овладян, но площта му е ограничена с 4500 хектара, като огнеборците се опитват най-вече да предпазят сградите, застрашени от пламъците, предаде Франс прес. В района продължава да духа силен североизточен вятър, максималните температури днес ще достигнат 20 градуса по Целзий, а капка дъжд не се очаква до края на месеца. Президентът на САЩ Доналд Тръмп обяви Калифорния за зона на стихийно бедствие. В съобщение в \"Туитър\" тази нощ Тръмп заяви, че иска да реагира бързо, за да облекчи \"част от невероятните страдания, които продължават\".", "date": "2018.11.13", "title": "Вече 42 жертви на пожара в Калифорния"}
