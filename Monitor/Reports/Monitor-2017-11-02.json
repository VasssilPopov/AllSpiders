{"url": "http://www.monitor.bg/a/view/22348-%D0%9F%D0%BE-%D0%B5%D0%B4%D0%B8%D0%BD-%D0%BD%D0%BE%D0%B2-%D0%B1%D0%BE%D0%BB%D0%B5%D0%BD-%D0%BE%D1%82-%D1%81%D0%B8%D1%84%D0%B8%D0%BB%D0%B8%D1%81-%D0%BD%D0%B0-%D0%B4%D0%B5%D0%BD/", "text": "Най-много серопозитивни са в София, Пловдив, Варна и Враца\n                    Почти по един случаи на сифилис диагностицират лекарите всеки ден в страната, показват данни на Националната програма за превенция и контрол на ХИВ и сексуално предавани инфекции, предоставени на в. „Монитор“. 367 са били те за миналата година, от когато са последните обобщени сведения. Те са намалели незначително спрямо 2015-а, когато са били 465 души. Всички случаи са в резултат на секс без презерватив със сексуален партньор.36 са новооткритите с венерически болести от януари до края на октомври, като 27 са със сифилис. От тях 15 са мъже, а останалите 12 - жени.Най-уязвимите възрастови групи са младежите, които тепърва започват да водят полов живот - от 15 до 19 години, и хората в активна възраст - от 20 до 44 години.С гонорея, другото наименование на трипера, през миналата година са регистрирани 115 човека в цялата страна, като от тях 91 са мъже и 24 жени. За тази година броят се запазва приблизително същият.Около 20 000 лева излиза лечението на един заразен с вируса на СПИН годишно, съобщиха за „Монитор“ от Министерството на здравеопазването. В зависимост от състоянието му и необходимата доза и комбинация от антиретровирусна терапия сумата може да варира, но незначително, поясни д-р Мария Замфирова, държавен експерт от отдел „Превенция и профилактика на болестите и зависимостите“ в МЗ.На 300 000 лева възлиза курсът на лечение на един инфектиран за 15-20 години, колкото обикновено е преживяемостта на носителите на ХИВ вируса.207 са откритите случаи на серопозитивни през 2016 г., показват данни на Националната програма за превенция и контрол на ХИВ и сексуално предавани инфекции. От началото на тази година до 30 октомвриноворегистрираните са общо от тях 20 са жени, а 174-ма мъже. \n\n\n                    ", "date": "2017.11.02", "title": "По един нов болен от сифилис на ден "}
{"url": "http://www.monitor.bg/a/view/75370-%D0%9C%D0%B0%D0%B9%D0%BA%D0%B0-%D0%BD%D0%B0-%D0%BF%D0%BE%D1%87%D0%B8%D0%BD%D0%B0%D0%BB%D0%BE-%D0%B1%D0%B5%D0%B1%D0%B5-%D1%81%D1%87%D1%83%D0%BF%D0%B8-%D0%BF%D1%80%D0%BE%D0%B7%D0%BE%D1%80%D0%B5%D1%86-%D0%B2-%D0%B1%D0%BE%D0%BB%D0%BD%D0%B8%D1%86%D0%B0/", "text": "\n                    Майка на починало в болницата в Асеновград пеленаче счупи прозорец в детското отделение на здравното заведение. 4-месечното момченце е издъхнало в 10,12 часа на 1 ноември т.г. от остра двустранна пневмония, въпреки усилията на лекарите да бъде спасено. То е било четвъртото дете на младата ромка от асеновградската махала „Лозница”, което често е боледувало и е лежало общо три пъти за лечение в МБАЛ „Асеновград”, съобщи шефът на здравното заведение д-р Иван Червенков. По думите му ромско нападение над болницата и медиците не е имало.„Влизаме в положение на майката, която от мъка счупи едно от стъклата на входа в болницата. Детето бе лекувано за трети път при нас с остро протичаща бронхопневмония, завършило летално с дихателна и сърдечно-съдова недостатъчност. Бяха опитани всички реанимационни мероприятия, но за съжаление бронхопневмонията бе скоротечна и токсична”, каза д-р Червенков.Момченцето е лежало за трети път в асеновградската болница откакто е родено преди 4 месеца. Първия път отново е било с бронхопневмония, а вторият му престой е бил заради диагноза „ларинготрахеит”. Според педиатри пеленачето е било недохранено, а майката не е спазвала режима и предписанията на лекарите, които са били категорични, че за детето трябва да се полагат повече грижи. След като медиците са констатирали смъртта на момченцето и са уведомили майката, тя е позвънила на свои близки от махалата. След случилото се медиците са останали с преживения стрес от струпването на роми в болницата и от гневната реакция на майката. \n\n\n                    ", "date": "2017.11.02", "title": "Майка на починало бебе счупи прозорец в болница"}
{"url": "http://www.monitor.bg/a/view/72609-%D0%9F%D1%80%D0%BE%D0%B2%D0%B5%D1%80%D0%BA%D0%B8-%D0%B7%D0%B0-%D1%88%D1%83%D0%BC-%D0%B8-%D0%B2-%D0%B7%D0%B8%D0%BC%D0%BD%D0%B8%D1%82%D0%B5-%D0%BA%D1%83%D1%80%D0%BE%D1%80%D1%82%D0%B8/", "text": "\n                    Със законови промени ще се търсят по-ефикасни мерки за преодоляването на проблема със шума в курортите. това каза вицепремиерът по икономическата и демографската политика Валери Симеонов преди първото заседание на работната група по въпросите на туризма.\nСпоред него в сегашния Закон за туризма мерките са предупредителни, предвидени са и едномесечни срокове за обезшумяване. Вицепремиерът даде да се разбере, че проверките за нивата на шум ще продължат и в зимните курорти.\nРаботната група ще обсъди промени в законите за туризма, за Черноморското крайбрежие и за устройството на територията. Сред проблемните въпроси, които трябва да бъдат решени, освен тези за шума, вицепремиерът изтъкна и мястото на преместваемите обекти в националните курорти и като цяло в туризма, като отбеляза, че те са \"уродливо явление, което пречи на развитието на нормален туризъм\", както и набирането на работна ръка за сектора и квалификацията й.\n\n\n                    ", "date": "2017.11.02", "title": "Проверки за шум  и в зимните курорти"}
{"url": "http://www.monitor.bg/a/view/37261-%D0%A1%D0%BB%D0%B5%D0%B4-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81-%D0%BD%D0%B0-%D0%90%D0%9C-%D0%A2%D1%80%D0%B0%D0%BA%D0%B8%D1%8F-%D0%9A%D0%B0%D0%BA%D0%B2%D0%BE-%D0%BF%D0%BE%D0%BA%D0%B0%D0%B7%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D0%B2%D0%BE%D0%B7%D0%B2%D0%B0%D1%87%D0%B0/", "text": "\n                    Водачът, причинил катастрофата с , най-вероятно е сТова съобщиха от фирмата превозвач, \nВ понеделник автобус, пътуващ по направлението  се обърна на магистрала \"Тракия\". При инцидента оито бяха откарани с различни травми и оплаквания, без опасност за живота в. За инцидента бе обвинен \nПриключилата вътрешна проверка на транспортната фирма \"Юнион Ивкони\" за катастрофата е показала, че \nПревозното средство е било с работещ изправен тахограф, спирачен апарат, разписание, лиценз, попълване на дневник и т. н., каза управителят Атанасов.\nЗаключението на проверяващия екип е, че въпреки изрядната документация, някъде по трасето от Слънчев бряг за София по-рано през деня, е Това заяви Георги Атанасов, управител на транспортна фирма \"Юнион Ивкони\". Съмненията били каза той, като не пожела да даде повече \n\nОт компанията разполагали с пълната налична документация, свързана с курса Слънчев бряг - София, започнал по график в 6.10 ч. на 30 октомври и ще осигурят пълно съдействие на разследващите органи за изясняване на обстоятелствата около транспортния инцидент, каза Атанасов.\n\nОт експозето на управителя стана ясно, че фирмата  По този начин те разчитат само на изготвените графици за курсовете и смените на шофьорите, но не биха могли да знаят за евентуални смени между тях и с каква скорост се движат, например.\nШофьорите сами полагали в устройството тахографския лист, който представлява хартиен носител, записващ информацията от курса. По закон тази информация се съхранявала 28 дни от превозвачите, след което може да бъде изискана за проверка, обясни управителят. По думите му цялата система за контрол на тахографските листи е в ръцете на \"Автомобилна администрация\".\n \n                    ", "date": "2017.11.02", "title": "След катастрофата на автобус на АМ \"Тракия\": Какво показа проверката на превозвача? "}
{"url": "http://www.monitor.bg/a/view/63656-%D0%95%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D1%85%D0%B0-%D0%B2-%D0%A0%D1%83%D1%81%D0%B8%D1%8F-%D0%B7%D0%B0%D0%B3%D0%B0%D0%B4%D1%8A%D1%87%D0%BD%D0%B8%D1%8F-%D1%81%D0%B5%D0%BA%D1%81%D0%B3%D1%83%D1%80%D1%83-%D0%9C%D0%B8%D1%82%D1%80%D0%B0%D0%B4%D0%B5%D0%B2%D0%B0%D0%BD%D0%B0%D0%BD%D0%B4%D0%B0-%D0%A1%D0%B2%D0%B0%D0%BC%D0%B8/", "text": "\n                    \n\n\n\n\n\n\n                    ", "date": "2017.11.02", "title": "Екстрадираха в Русия загадъчния сексгуру Митрадевананда Свами "}
{"url": "http://www.monitor.bg/a/view/60020-%D0%A7%D0%B0%D1%81%D1%82-%D0%BE%D1%82-%D0%BD%D0%BE%D0%B2%D0%B8%D1%82%D0%B5-%D0%BA%D1%8A%D1%89%D0%B8%D1%82%D0%B5-%D0%BA%D0%BE%D0%B8%D1%82%D0%BE-%D1%81%D0%B5-%D1%81%D1%82%D1%80%D0%BE%D1%8F%D1%82-%D0%B2-%D0%A5%D0%B8%D1%82%D1%80%D0%B8%D0%BD%D0%BE-%D1%81%D0%B0-%D0%BF%D0%BE%D1%87%D1%82%D0%B8-%D0%B3%D0%BE%D1%82%D0%BE%D0%B2%D0%B8/", "text": "\n                    Десет къщи, които се строят безвъзмездно от Камарата на строителите в Хитрино, са готови на 85 процента. Изграждането на една закъснява поради причини свързани със собствеността на имота. Това съобщи на в Шумен кметът на Хитрино Нуридин Исмаил.\n\nОт 13-те къщи, които ще се изградят в населеното място със средства от Социалния фонд, пет са готови на 70 процента, пет са на етап полагане на основи, а строителството на три къщи все още не е започнало, но проектите им са изготвени. Забавянето на строителството им е поради проблем с имотите, които са наследствени, отбеляза Исмаил. По думите му през зимата се очертава само трима жители на Хитрино да се наложи да живеят във фургон, но двама от тях имат възможност да живеят и на друго място. \"Най-тежкият случай е на Николай Цачев, за който или ние ще се грижим, или ще го настаним в социален или старчески дом\", уточни кметът.\n\nПо думите му вече са напълно ремонтирани покривите на 37 къщи в Хитрино, по 14 се работи, а за още 15 покрива предстои да се сключат договори. \" Ако някъде не може да се направи основен или частичен ремонт, ще пратим майстори, които ще отстранят евентуални течове, за да могат хората да да обитават къщите си през зимата\", допълни Исмаил.\n\n \n                    ", "date": "2017.11.02", "title": "Част от новите къщи, които се строят в Хитрино, са почти готови"}
{"url": "http://www.monitor.bg/a/view/84105-%D0%9A%D0%BB%D0%BE%D1%88%D0%B0%D1%80-%D0%B8%D0%B7%D0%B3%D0%BE%D1%80%D1%8F-%D0%B2-%D0%BF%D0%BB%D0%B0%D0%BC%D0%BD%D0%B0%D0%BB%D0%B0-%D0%B6%D0%BF-%D0%B3%D0%B0%D1%80%D0%B0/", "text": "\n                    62-годишен клошар намери смъртта сред пламъците, които обхванали част от сградата на железопътната гара в Нова Загора. Сигналът за възникнал пожар е бил подаден на телефон 112, гасенето е продължило над два часа, пламъците с потушили два екипа на РСПБЗН.Пламъците са обхванали първия етаж на строената преди повече от век  сграда, стълбището и покривната конструкция . След приключването на гасенето пожарникарите открили полуовъглени останки на мъж, за който се знае че от близо месец обитавал едно от помещенията.денонощие по-късно е установено , че загиналият е 62-годишният Янко Колев, чийто постоянен адрес е в село Полско пъдарево. Там се установил преди 8 години и дори купил една от пустеещите къщи, но в края на м.г. се пропил и я продал на цигани, уточни кметът Диньо Димитров. След като останал без дом започнал да спи на различни места, последно се установил в гарата. Предполага се, че огънят е възникнал или от незагасена цигара или от запален направо върху дъсчения под открит огън.Тленните останки бяха погребани за сметка на кметството в четвъртък.За случая е уведомена Окръжна прокуратура –Сливен. Образувано е досъдебно производство по чл.330, ал.3 от НК. Източници от БДЖ уточниха, че ремонт на гарата ще се направи най-рано догодина.\n\n\n                    ", "date": "2017.11.02", "title": "Клошар изгоря в пламнала жп гара"}
{"url": "http://www.monitor.bg/a/view/77354-%D0%98%D0%B2%D0%BE-%D0%9F%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%9A%D1%80%D0%B8%D0%B7%D0%B8-%D0%BF%D0%BE-%D0%BF%D0%BE%D1%80%D1%8A%D1%87%D0%BA%D0%B0/", "text": "\n                     „Бях човешко същество, преди да стана бизнесмен.” Това откровение принадлежи на Джордж Сорос. От зората на демокрацията, та до наши дни спекулантът милиардер налива свежи пари под формата на десетки милиони грантове чрез своето „Отворено общество”, а родните му фенове и последователи следват друга негова мъдрост: „Когато видя, че някъде се надува балон, се втурвам да купувам, наливайки масло в огъня. Това не е нелогично”. Те създават кризи по поръчка чрез цяла грижливо създадена и отглеждана с грантове през годините мрежа от неправителствени организации (НПО), за да влияят на общественото мнение в България. Тези хора усърдно манипулират реалността, използвайки иначе инструменти на демокрацията - кръгли маси, интервюта и (все по-малобройни) протести. С една условност – превръщат ги в пропаганда чрез гьобелсовия принцип, че опорни точки, повторени 100 пъти от десетки глашатаи - членове на НПО-та, стават истина. Или както казва самият Сорос в интервю за „Капитал” през 2007 г.: „Основната цел на демократичния дебат е да бъдеш избран и да останеш на власт. И вместо разбиране на реалността всъщност се получава манипулиране на реалността...”Примери за подобно манипулиране на реалността през годините – бол. Особено фрапантно обаче беше, когато „Капитал” - флагманът на издателската компания „Икономедиа” на царя на офшорните схеми и източването на пенсионни фондове Иво Прокопиев, даде трибуна на царя на източването на банки Цветан Василев, публикувайки интервю, в което нямаше нито един въпрос за дупката в КТБ, отворена от втория и довела до фалита на трезора. Фалшифициране по учебник, за което впрочем знаят и могат да кажат много посредниците в новосформирания сицилиански брак – лицата зад платформата ktbfiles.com, която участваше във вземането и публикуването на интервюто.Интернет страницата е регистрирана през януари 2016 г. на името на политолога, стар съратник на Иво Прокопиев и учредител на Центъра за либерални стратегии Иван Кръстев.Кръстев, чийто център е основен ползвател на грантове, а сред основните му донори е именно Соросовото „Отворено общество”, от години е част от двигателите на цяла лобистка мрежа, като редовно изговаря в родния ефир и по страниците на чужди медии опорните точки, прокламирани от изданията на кръга „Капитал”.Центърът за либерални стратегии е създаден по едно и също време със седмичника на Прокопиев. Вторият тръгва през 1993-та, а броени месеци по-късно се появява и НПО-то, което е едно от първите в България. Кръстев се счита и за основоположник и ментор на редица други неправителствени организации, които пригласят на същите тезиси, които лансира и политологът. Това далеч не е изненадващо предвид факта, че центърът се радва на щедро донорско финансиране (само за 2015 г. то е 1,2 млн. лева, като най-ниската сума в предходните отчетни периоди тръгва от половин милион нагоре), което още по-щедро усвоява в кръгли маси с присъдружните си НПО-та. Както може да се види от отчетите на центъра на Кръстев, „РискМонитор” на шефа на УС на „Отворено общество” Стефан Попов и друг виден глашатай на опорни точки Йонко Грозев например е сред редовните партньори в подобни мероприятия.Бързият прочит на останалите основоположници на платформата ktbfiles.com показваше, че всички те са от въпросната мрежа от НПО-та, като трябва да се отбележи присъствието не само на съратника на Кръстев по телевизионни прояви и грантове Огнян Минчев, но и поизтупването от прахта на друг виден „лидер на мнение” Красен Станчев. Единствената изненада в списъка бе икономистът Илиян Михов, когото Прокопиев се опита да наложи през 2010 г. за вицепремиер в първия кабинет „Борисов”, но бе отрязан. До този момент Михов бе използван за обработване на общественото мнение предимно навън.Ако за останалите „герои” говоренето отдавна не е просто грантове, а начин на правене на бизнес чрез налагане на удобни фигури, то за редица техни последователи като Антоанета Цонева и Асен Генов, да речем, то си е начин за изхранване. В мрежата участват както такива фигури, които подобно на Златките са известни не с професионални качества, а само с това, че се появяват на екраните на зрителите, така и магистрати и адвокати. Справката във финансовите отчети и страниците на донорските организации показва, че мрежата, в която влизат 17 НПО-та, е лапнала над 33 млн. лева. Солиден спонсор е Соросовият Институт „Отворено общество”. От данните, подадени от организациите в публичния регистър към Министерството на правосъдието, лъсват ярки задкулисни партньорства между съдии, адвокати, защитаващи олигарси и дори бивши правосъдни министри, които противоречат на абсолютно всички етични и морални правила. Както и че две дузини хора, познати на публиката главно като протестъри, скрити зад маските на политолози, общественици или експерти по незнайно какво точно, от години се изхранват с проекти, по които лапат милиони, вземани уж от различни НПО-та, но в крайна сметка усвоявани от всички тях заедно. Въпросните партньорства са устойчиви, действат от повече от десетилетие, участниците в тях - почти едни и същи лица, а единствените, които се сменят, са хората, в полза на които играят, но винаги зад тези лица прозира един и същи силует - Командира. Най-скандалното в този роден вариант на италианската камора е финансовата обвързаност на арбитри, каквато роля по принцип трябва да играят съдиите в демократичните общества, със защитници на подсъдими. При това предимно на представители на олигархичните кръгове в страната.Именно такъв е случаят с лицето на Съюза на съдиите в България Нели Куцкова и видната столична адвокатка Даниела Доковска, която в момента защитава интересите на обвиняемия за укриването на данъци за 62,8 млн. лева фармацевтичен бос Огнян Донев.Справка в сайта на „Отворено общество” показва, че Доковска и Куцкова са били партньорки в проект от 2005 г. на свързаната със Сорос фондация за създаване на бюра за правна помощ. Това далеч не е единственият досег между двете, чиито имена фигурират в НПО-та, свързани помежду си. Така например според данните в системата за фирмено разузнаване ДАКСИ и докладите в регистъра на МП на неправителствените организации до 2013 г. Куцкова е била в управата на „РискМонитор” на шефа на УС на „Отворено общество” Стефан Попов и адвокат Йонко Грозев. В същото време Йонко Грозев е и в управата на Българския институт за правни инициативи на проваления бивш правосъден министър Христо Иванов. Любопитното е, че когато Иванов се запъти към изпълнителната власт, на негово място според финансовия доклад на БИПИ в борда на института влиза именно адвокат Даниела Доковска. Там освен с Грозев Доковска си партнира и с един от програмните директори на „Отворено общество” - Иванка Иванова. Друг любопитен момент е, че „РискМонитор” е заделил част от парите, усвоени по проекти от „Отворено общество”, за друга видна протестърка - Антоанета Цонева. През 2011 г. сдружението е субсидирало нейния Институт за развитие на публичната среда, който сам по себе си също се е облажил с грантове за 1,2 млн. лева. При друг проект - „Реформирай това”, победител се оказва фондацията, регистрирана от издателката на „Медиапул” и бивш глас на Иван Костов Стояна Георгиева - „Инфо спейс”.Сумата по проекта е 43 173 евро и партньор на „Инфо спейс” по него е Българското училище за политика в лицето на сподвижничката на Иво Прокопиев Саша Безуханова. Самият Прокопиев също е виден грантаджия.През февруари 2017 г. стана ясно, че той ще бъде проверяван и по тази линия от Комисията за отнемане на незаконно придобито имущество (КОНПИ). Пред „Монитор“ шефът на комисията Пламен Георгиев уточни, че след като разградският бос е станал клиент на звеното им, комисията ще провери всички парични потоци, текли в последните 10 години към личните и фирмените му сметки, включително и тези, дошли по линия на финансиране през двете фондации.„Когато се прави финансов профил на едно лице, се проверява абсолютно всичко, включително и т.нар. грантове“, обясни Георгиев.КОНПИ подхвана енергийния олигарх, след като прокуратурата му повдигна обвинение по аферата „ЕВН“, на която ще се спрем в четвърта глава.Началото на века – случайно или по-скоро не, предвид факта, че тогава позициите на Костов все още бяха силни, се оказва спорно и доходно и за политолога на кръга „Капитал“ Огнян Минчев, любим дописник на вестниците „Дневник“ и „Капитал“.Грантаджията, чиито неправителствени организации “Прозрачност без граници” и “Институт за регионални и международни изследвания” са се облажили със субсидии за над 2 млн. лева, има общо 3 апартамента заедно със съпругата си. Първият е придобит през септември 2000 г. и е в китна кооперация в кв. “Изток” на ул. “Антон Чехов” 51. Жилището е с внушителните 167 кв.м, а покупката е струвала на Минчев солидните 103 409 лева. Две години по-късно се сдобива и с два гаража към него, но явно решава, че няма да са му нужни в комплект, защото впоследствие продава единия. През 2006 г. политологът продължава да разширява имотния си портфейл. На 21 декември 2006 г., непосредствено преди Коледа, Минчев си прави празничен подарък – купува право на строеж в нова кооперация на ул. “Елисавета Багряна” 20. Сделката е за две ателиета на седмия етаж, едното от които 100 квадрата, а другото - 109 кв.м.И докато всички тези имотни хапки на хора, превърнали се по неволя в „експерти по кризи“, са ориентирани единствено и само към техните търбуси, олигархът Иво Прокопиев, който е свързващото звено между тях, предпочита да мисли на едро.През юли 2017 г. бившият шеф на НДК Христо Друмев разкри, че Прокопиев го е преследвал с оферта – да се приватизира дворецът на културата. „Попита ме дали искам да стана милионер“, каза Друмев. Той допълни, че Симеон Дянков, който е човек на олигарха, е виновен за финансовия срив на НДК. В поверителния одит на МФ от юни 2012 г. се констатирало катастрофалното състояние на НДК, 1 г. след преврата, който извършил Дянков. Ставало дума за загуби от над 6,3 млн. лв., а основната причина била промененият статут на имота. Това беше продиктувано от Симеон Дянков, чийто ментор, както е известно, е прочутият „бизнесмен” и „инвеститор” Иво Прокопиев, категоричен е Друмев.По думите му Дянков набутал в тогавашното управление и други хора от обкръжението на Прокопиев по списък, даден му лично от него. „С уволненията и назначенията в НДК се занимаваше бившата ръководителка на частния офис на Иво Прокопиев г-жа Доротея Пандова-Гаргова, която Дянков по заръка на своя ментор направи не само свой съветник, а и назначи за представител в ЕИБ и председател на НС на Банката за развитие“, разказа Друмев, който определи като пагубна подмяната в ръководството на НДК. Според него хора от въпросния кръг са били набутани във Фондовата борса, а имало и план за преврат в БНБ.\n\n\n                    ", "date": "2017.11.02", "title": "Иво Прокопиев: Кризи по поръчка"}
{"url": "http://www.monitor.bg/a/view/79783-%D0%91%D1%8E%D0%B4%D0%B6%D0%B5%D1%82%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%BE%D0%B1%D1%81%D1%8A%D0%B6%D0%B4%D0%B0-%D0%BD%D0%B0-%D0%BF%D1%8A%D1%80%D0%B2%D0%BE-%D1%87%D0%B5%D1%82%D0%B5%D0%BD%D0%B5-%D0%BF%D0%B0%D1%80%D0%B8%D1%82%D0%B5-%D0%B7%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0/", "text": "Предвидено е минималната заплата да стане 510 лева от 1-ви януари\n                    \n\nС процент се увеличава вноската ни за пенсия, а с по два месеца - изискването за възраст и стаж за пенсиониране. Така мъжете ще могат да напуснат пазара на труда на навършени 64 години и 1 месец. А жените - да се пенсионират на 61 години и 2 месеца.\n                    ", "date": "2017.11.02", "title": "Бюджетната комисия обсъжда на първо четене парите за догодина"}
{"url": "http://www.monitor.bg/a/view/968-%D0%9F%D0%BE%D0%BB%D1%83%D0%B3%D0%BE%D0%BB%D0%B8%D1%8F%D1%82-%D0%BC%D1%8A%D0%B6-%D0%BE%D1%82-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D1%81-6-%D0%BC%D0%B5%D1%81%D0%B5%D1%86%D0%B0-%D1%83%D1%81%D0%BB%D0%BE%D0%B2%D0%BD%D0%BE-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5/", "text": "\n                    Пазарджиклията Стоян Иванов, който през лятото стресна града, обикаляйки го по слипове и вършейки поразии, се отърва с 6 месеца условна присъда от местния Районен съд. Полуголият хулиган застана пред Темида по 3 обвинения-първо, че заплашил на тел.112 за поставено взривно устройство, което щяло да гръмне до 13 минути, второ, че е взел изпод носа на местен велосипеда му и си правил обиколки по улиците на Пазарджик, докато не бил спрян от полицейски автопатрул. Като капак на двете си прегрешения Стоян счупил с паве витрината на застрахователно дружество с мотива, че“били много алчни“ и трябвало да им отмъсти. Магистратите му дадоха 6 месеца условно с 3 –годишен изпитателен срок и отмениха мярката“ задържане под стража“, пускайки го на свобода, след като служебният му адвокат пледира, че е с чисто съдебно минало. След отмяната на ареста още в залата на Стоян Иванов му бяха свалени белезниците и той вече е свободен.\n                    ", "date": "2017.11.02", "title": "Полуголият мъж от Пазарджик с 6 месеца условно наказание"}
{"url": "http://www.monitor.bg/a/view/3840-%D0%A2%D1%80%D0%B8%D0%BC%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BC%D1%83%D0%B7%D0%B5%D0%B9%D0%BD%D0%B0-%D0%BA%D1%80%D0%B0%D0%B6%D0%B1%D0%B0/", "text": "\n                    ве жени и един мъж застават пред апелативния съд във велико Търново, където ще отговарят за кражба от музей. Обвинението срещу Тошки С., Димитрина М. и Татяна Й. е, че за периода 2008-2103 г. са задигнали от музея н град Бяла: 9 фотографски репродукции, 5 старинни пушки, 8 униформи, 11 пики, 1 параходен фенер и една емайлирана табелка. Общата стойност на откраднатото е 467 334 лв. първата съдебна инстанция, признава тримата за виновни и ги осъжда: Тошка на 8 години лишаване от свобода, а Татяна и Димитрина на по 6 години. освен това мъжът е признат за виновен и за извършена кражба на 8 антични монети на стойност 429 лв. заради което получава и отделно втора присъда, пробация. След обжалването на присъдите от подсъдимите и протеста от русенската прокуратура, делото е насрочено за разглеждане в апелативен съд Велико Търново\n                    ", "date": "2017.11.02", "title": "Трима на съд за  музейна кражба"}
{"url": "http://www.monitor.bg/a/view/20034-%D0%A2%D1%80%D1%8A%D0%BC%D0%BF-%D0%B8%D1%81%D0%BA%D0%B0-%D1%81%D0%BC%D1%8A%D1%80%D1%82%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%BA%D0%B0%D1%81%D0%B0%D0%BF%D0%B8%D0%BD%D1%8A%D1%82-%D0%BE%D1%82-%D0%9C%D0%B0%D0%BD%D1%85%D0%B0%D1%82%D1%8A%D0%BD/", "text": "\n                    \n\n\n                    ", "date": "2017.11.02", "title": "Тръмп иска смъртна присъда за касапинът от Манхатън"}
{"url": "http://www.monitor.bg/a/view/63846-%D0%A1%D0%B5%D0%BB%D0%B5%D0%BD%D0%B0-%D0%93%D0%BE%D0%BC%D0%B5%D1%81-%D0%B5-%D0%96%D0%B5%D0%BD%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0/", "text": "\n                    Поп сензацията Селена Гомес ще получи приза \"Жена на годината\" за 2017 г. от списание \"Билборд\". Изпълнителката на Love You Like A Love Song, която е едва на 25 години, ще бъде отличена с престижната награда на тържествена церемония на 30 ноември в зала \"Рей Долби\" в Лос Анджелис. „Селена не само се изкачва на върха на класациите, но непрекъснато вдъхновява младите жени навсякъде по света да бъдат всеотдайни, да отстояват себе си и да не се страхуват да използват гласа си. Тя никога не се страхува да говори за това, което мисли и винаги използва възможността да се застъпи за нуждите на другите.“, заяви президентът на медийната група на списанието Джон Амато.Сред другите лауреати, отличени от „Билборд“ с званието „Жена на годината“, са певиците Мадона, Бионсе, Лейди Гага, Кейти Пери, Пинк и Тейлър Суифт. \n\n\n                    ", "date": "2017.11.02", "title": "Селена Гомес е „Жена на годината“"}
{"url": "http://www.monitor.bg/a/view/49804-%D0%9A%D0%BB%D0%B5%D0%B5%D0%B2%D0%B0-%D1%82%D0%B8%D0%BD%D0%BA%D1%82%D1%83%D1%80%D0%B0-%D0%B8-%D0%BA%D0%BE%D0%BB%D0%BE%D0%B8%D0%B4%D0%BD%D0%BE-%D1%81%D1%80%D0%B5%D0%B1%D1%80%D0%BE-%D0%B7%D0%B0-%D1%81%D0%B8%D0%BB%D0%B5%D0%BD-%D0%B8%D0%BC%D1%83%D0%BD%D0%B8%D1%82%D0%B5%D1%82/", "text": "Не бързайте с антибиотика, децата боледуват предимно от вирусни инфекции\n                     За съжаление при нас често идват родители, които ни заявяват, че сами са започнали антибиотично лечение, без да знаят дали става дума за бактериална или вирусна инфекция. Трябва да изтъкнем, че в 90% от случаите децата на 6-7 години боледуват най вече от вирусни инфекции и само при 10% причинителите на заболяването са бактерии. Това означава, че в 90% от случаите, ако се подпомогне имунитета на детето, то може да оздравее без прием на антибиотици.Всъщност нашата страна е на 6-о място в Европа по употреба на антибиотици. Дори страни като Италия, които са с традиции в медицината, са след нас. Така че не бих казала, че лекарите предписват често антибиотици. По-скоро родителите често искат от нас да им предпишем и антибиотик, за да не се връщат отново на преглед. По отношение на това кога се налага антибиотично лечение, смятам, че това трябва да е решение само на лекаря. Когато при една вирусна инфекция настъпи влошаване и са налице и други симптоми, едва тогава може да се прибегне до антибиотично лечение.- С какви природни средства можем да преборим вирусите при малките деца?На пазара има много възможности за стимулиране и моделиране на имунитета. Сред тях са такива, придобити от природата - от растения, както и от минерални соли, произведени по хомеопатичен път. Другата група са с чисто химичен произход. Те са от групата на лекарствата, произведени по химичен път. Пациентите обаче трябва да прибягват към тях само когато са препоръчани от лекар. Третият вид имуностимуланти са смесени. Родителите няма да сгрешат, ако направят опит да повишат имунитета на детето с природни продукти. Те не застрашават здравето и живота му.Да. Клеевата тинктура е един от продуктите, придобити от меда, които са чудесни имуномодулатори. Тя може да се приема с течности, но и да се капва в нослето на детето срещу хрема. Има и много препарати, които съдържат колоидно сребро. То има силен антивирусен и антибактериален ефект. Също така вече у нас се предлагат и пробиотици и за носната лигавица.Тя може да се дава и в хода на лечението. Например, ако лекувате вирусна инфекция за периода 5-7 дни. След това е добре, когато детето посещава детско заведение или пък ще ходи на лагер или почивка, където има струпване на много деца, може да се приема профилактично.  \n\n\n                    ", "date": "2017.11.02", "title": "Клеева тинктура и колоидно сребро за силен имунитет"}
{"url": "http://www.monitor.bg/a/view/15452-%D0%9E%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D1%81%D0%B5-%D0%BE%D0%B6%D0%B5%D0%BD%D0%B8-%D0%B7%D0%B0-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0%D1%82%D0%B0-%D1%81%D0%B8/", "text": "\n                    Олимпийската шампионка по плажен волейбол от Германия Кира Валенхорст се ожени официално за дългогодишната си приятелка Мария. Церемонията се състоя на плажа в Тимендорф, където Кира навремето спечелила първия си медал от международен турнир.27-годишната Кира Валенхорст спечели олимпийската титла в Рио де Жанейро през 2016 г. в тандем с Лаура Лудвиг, с която играят заедно от 2013 година. Радостното събитие беше официално оповестено от пресслужбата на Германската федерация по волейбол. В акаунта си в Туитър пък Кира и Мария публикуваха серия снимки от брачната церемония с коментар: „Сватба мечта. Кира се ожени за Мария на плажа Тимендорф”.Любопитно е, че седмица по-рано четирикратната олимпийска шампионка по баскетбол от САЩ Сю Бърд също разкри нетрадиционната си сексуална ориентация. Тя призна,че има сериозна връзка с националката по футбол Меган Рапино. „Това не беше тайна за хората, които ме познават, написа Сю. - Нямах чувството, че живея двойнствен живот. Нищо не съм скривала, просто реших, че сега е моментът да обявя това.”\n\n\n                    ", "date": "2017.11.02", "title": "Олимпийска шампионка се ожени за приятелката си"}
{"url": "http://www.monitor.bg/a/view/4644-%D0%A4%D1%83%D1%82%D0%B1%D0%BE%D0%BB%D0%BD%D0%B8%D1%8F%D1%82-%D0%94%D0%B8%D0%BD%D0%B0%D0%BC%D0%BE-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D1%80%D1%83%D1%81%D0%BA%D0%B8%D1%8F-%D0%B5%D0%B7%D0%B8%D0%BA/", "text": "УЕФА гласи санкция за украинския отбор за укриване на дългове\n                    Футболният клуб \"Динамо\" (Киев) от началото на този месец се отказа от рускоезичната версия на официалния си сайт в интернет. Сега, за да разгледат портала на украинския отбор, ползвателите могат да четат само две езикови версии – на украински и английски. От горния десен ъгъл е премахната иконката с флага на Руската федерация. Рускоезичната версия вече е недостъпна.Подопечните на треньора Александър Хацкевич след 13 изиграни мача заемат второто място в турнирната таблица на украинското първенство, изоставайки на седем точки от лидера „Шахтьор”. Това стана след серия от пет поредни мача без победа, което е повторение на клубния антирекорд от далечната 1984 година.Медиите в страната пък припомнят, че киевският „Динамо” беше първият отбор извън Москва, който печели първенството на някогашния СССР по футбол. В съветския период на сметката му има рекорден брой шампионски титли – 13, както и девет купи и три суперкупи на страната. Клубът беше и един от най-популярните в постсъветското пространство, в това число и сред рускоезичните запалянковци.Междувременно се разбра, че УЕФА може да лиши „Динамо” от участие в евротурнирите заради укриване на задължения. В официално писмо от централата се съобщава, че има несъответствия във финансовите документи, въз основа на които е подадена молбата за лицензиране и киевският клуб има далеч по-големи дългове от официално обявените.Засега официално не се съобщават никакви подробности от кореспонденцията между клубното ръководство и УЕФА. Ако вината на киевския клуб обаче бъде доказана, „Динамо” може да загуби правото си на участие в европейските клубни турнири.През този сезон „Динамо” (Киев) стигна до груповата фаза на Лига Европа и евентуална победа над швейцарския „Йънг Бойс” тази вечер може да му сигури предсрочно класиране за фазата на директните елиминации.\n\n\n                    ", "date": "2017.11.02", "title": "Футболният „Динамо” се отказа от руския език"}
{"url": "http://www.monitor.bg/a/view/25702-%D0%90%D0%B3%D1%83%D0%B5%D1%80%D0%BE-%D1%81%D1%82%D0%B0%D0%BD%D0%B0-1-%D0%BF%D0%BE-%D0%B3%D0%BE%D0%BB%D0%BE%D0%B2%D0%B5-%D0%B7%D0%B0-%D0%A1%D0%B8%D1%82%D0%B8/", "text": "\n                    Нападателят на „Манчестър Сити“ Серхио Агуеро вече е най-добрият голмайстор в историята на клуба.Аржентинецът отбеляза своето 178-мо попадение за „гражданите” при победата с 4:2 над „Наполи“ в Шампионската лига. Така той изпревари постижението на Ерик Брукс, който има 177 гола за клуба в 450 двубоя, в периода 1928-1939 година. Агуеро стигна до този рекорд след само 264 срещи с екипа на „Сити“.„Много съм щастлив от това постижение, но още повече ме радва, че съотборниците ми помогнаха да го постигна. Подобно нещо се случва веднъж в живота“, заяви Агуеро. Успехът на англичаните в Неапол обаче не дойде лесно. Домакините откриха резултата чрез Инсиние в 21-ата минута. С голове на бранителите Отаменди и Стоунс, гостите стигнаха до обрат за по-малко от половин час игра. Жоржиньо от дузпа върна италианците в мача, преди Агуеро и Стърлинг да осигурят трите точки за съперника. С успеха „Манчестър Сити“ си осигури и на теория класиране за 1/8-финалите.В другия двубой от групата „Шахтьор“ победи с 2:1 „Фейнорд“. Така, за да продължи напред, „Наполи“ трябва да спечели срещу тях последните си два мача и да се надява украинците да загубят домакинството си на „Сити“.  \n\n\n                    ", "date": "2017.11.02", "title": "Агуеро стана №1 по голове за „Сити“"}
{"url": "http://www.monitor.bg/a/view/3808-%D0%A0%D0%BE%D0%BD%D0%B0%D0%BB%D0%B4%D0%BE-%D1%81%D0%BA%D0%BE%D1%87%D0%B8-%D0%BD%D0%B0-%D0%97%D0%B8%D0%B4%D0%B0%D0%BD-%D0%B8-%D1%88%D0%B5%D1%84%D0%BE%D0%B2%D0%B5%D1%82%D0%B5/", "text": "\n                    Звездата на „Реал“ (Мадрид) Кристиано Роналдо нападна ръководството на клуба и треньора Зинедин Зидан след загубата от „Тотнъм“.„Кралете“ бяха разбити с 1:3 при дебюта си на „Уембли“ и може да изпуснат първото място в група „H“ на Шампионската лига. „Шпорите“ пък си осигуриха и на теория участие на 1/8-финалите в турнира след домакинската издънка на „Борусия“ (Дортумунд), който направи 1:1 с АПОЕЛ.Без част от контузените си титуляри, „Реал“ бе напълно надигран от „Тотнъм“. Деле Али отбеляза два гола, а още един добави Ериксен. Почетното попадение за световния и европейски клубен шампион бе дело именно на Роналдо. Португалецът възнегудува от липсата на качествени футболисти, които да заменят контузените асове. Той индиректно критикува Зидан, който с лека ръка се раздели с част от звездите на тима.„Летните попълнения имат голям потенциал, но са още млади. С Пепе, Хамес и Мората, „Реал“ беше по-силен. Липсваха ни и Дани Карвахал, и Гарет Бейл. Сега отборът е по-неопитен, което е важен фактор. Думите ми не са оправдание. Имам споразумение за още четири сезона и не мисля за ново. Чувствам се отлично в Мадрид“, сподели Роналдо.„Не съм притеснен и никога няма да бъда. Имахме шансове да изравним, но не намерихме пътя към гола. Не сме в лоша форма физически, но в емоционално отношение ни е по-трудно да се възстановим. Във всеки сезон има моменти, в които допускаме повече голове, а в други по-малко“, заяви Зидан след втората поредна загуба на „белите“, отстъпили преди това и на „Жирона“ в първенството.От своя страна мениджърът на „Тотнъм“ Маурисио Почетино причисли отбора си към най-големите в Европа.„Тази победа със сигурност ни направи по-забележими. Всеки в Европа е видял какво направихме. Ние вече сме не само сред най-добрите тимове в Англия, но и сред най-добрите в цяла Европа. Най-важното за мен е, че се класирахме за следващия кръг. Започваме да вярваме в собствения си потенциал“, каза Почетино.\n\n\n                    ", "date": "2017.11.02", "title": "Роналдо скочи на Зидан и шефовете"}
{"url": "http://www.monitor.bg/a/view/33339-%D0%94%D1%80%D1%83%D0%BA%D0%B5%D1%80-%D0%BF%D0%BE%D0%B8%D1%81%D0%BA%D0%B0-%D0%BD%D0%BE%D0%B2%D0%B8-%D0%BF%D0%BE%D0%BF%D1%8A%D0%BB%D0%BD%D0%B5%D0%BD%D0%B8%D1%8F-%D0%B2-%D0%9B%D1%83%D0%BA%D0%BE%D0%B9%D0%BB-%D0%90%D0%BA%D0%B0%D0%B4%D0%B5%D0%BC%D0%B8%D0%BA/", "text": "\n                    Старши треньорът на „Лукойл Академик“ Шарон Друкер, е категоричен, че българският шампион има нужда от промени и нови попълнения в състава си. Това той заяви след тежката загуба на „студентите“ със 73:88 у дома срещу румънския „Клуж Напока“ в среща от турнира за купата на ФИБА Европа.\"Взехме някои лоши решения в последната четвърт и гостите затвориха двубоя. Допуснахме неприятни грешки, от които те ни вкараха точки, а ние загубихме увереност. Имаме нужда от промяна, но това не е лесно. Имаме нужда от нови попълнения. Но трябва да предприемем правилните действия\", коментира Друкер след мача в зала \"Универсиада\".След поражение шампионите ни имат баланс от 1 победа и 2 загуби, а по-слабо от тях се представя единствено грузинският „Динамо“ (Тбилиси), който е с 0-3. „Клуж“е с пълен актив от 3 победи в 3 мача.В същото време „Балкан“ (Ботевград) записа третата си загуба в груповата фаза на същия турнир. Българите пропиляха аванс от 16 точки, който имаха след едно изиграно полувреме и в крайна сметка бяха победени от „Бейсик Фит“ (Брюксел) с три точки - 78:81.Ботевградчани остават на дъното на класирането в група „D“ с баланс 0-3.\n\n\n                    ", "date": "2017.11.02", "title": "Друкер поиска нови попълнения в \"Лукойл Академик\""}
{"url": "http://www.monitor.bg/a/view/6872-%D0%9C%D0%BB%D0%B0%D0%B4-%D1%81%D1%8A%D0%B4%D0%B8%D1%8F-%D1%80%D1%8A%D0%BA%D0%BE%D0%B2%D0%BE%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D0%9B%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%A6%D0%A1%D0%9A%D0%90%D0%A1%D0%BE%D1%84%D0%B8%D1%8F/", "text": "\n                    Младият главен съдия от Варна Драгомир Драганов ще ръководи дербито от 15-ия кръг на Първа лига между „Лудогорец“ и ЦСКА-София.Шампионите приемат „армейците“ в неделя от 18,00 часа, с преднина от 5 точки на върха в класирането. Асистенти на Драганов ще бъдат Диян Вълков и Мартин Маргаритов, а зад вратите ще бъдат далеч по-опитните Георги Кабаков и Станислав Тодоров.Драганов е получавал наряди като главен рефер за два мача на разградчани през настоящия сезон в Първа лига. В първия случай „орлите“ победиха с 4:2 като гост „Витоша“. След това обаче „Лудогорец“ се издъни у дома с 1:1 срещу „Пирин“ (Бл).ЦСКА-София пък се наложи с класическото 3:0 над „Верея“ в единствения случай, в който Драганов ръководи среща на отбора през кампанията. Дербито на „Лудогорец Арена“ ще е първи сблъсък с подобен заряд за него.Николай Йорданов пък ще свири мача на „Левски“ срещу „Локомотив“ (Пд). Другият двубой по оста София – Пловдив, между „Ботев“ и „Славия“ бе поверен на Ивайло Стоянов-Сватбата.\n\n\n                    ", "date": "2017.11.02", "title": "Млад съдия ръководи дербито \"Лудогорец\" - ЦСКА-София"}
{"url": "http://www.monitor.bg/a/view/72795-%D0%92%D0%B8%D1%82%D0%BE%D1%88%D0%B0-%D0%B8-%D0%91%D0%BE%D0%B9%D0%BA%D0%BE-%D0%BF%D0%BE%D0%B1%D0%B5%D0%B4%D0%B8%D1%85%D0%B0-%D0%9B%D0%B5%D0%B2%D1%81%D0%BA%D0%B8/", "text": "\n                    „Витоша“ (Бистрица) спечели с 2:0 срещу „Левски“ в мач от държавното първенство за ветерани.Премиерът Бойко Борисов изведе домакините с капитанската лента, като води успешно нападението на „бистришките тигри“. За неговия тим играха още Гошо Гинчев, Георги Пеев, Николай Божов, Светослав Петров и други познати лица от българския футбол. За „сините“ пък на терена излязоха вратарят Йордан Господинов, капитанът Даниел Боримиров, Георги Иванов-Гонзо, Захари Сираков, Дончо Донев, Христо Йовов и други известни играчи, преминали през „Герена“.Резултатът бе открит от бившия халф на ЦСКА Светослав Петров през първото полувреме. След почивката „Витоша“ можеше да реализира втори гол, но Георги Пеев уцели гредата. Малко след това домакините все пак удвоиха резултата. В 69-ата минута хубава атака на „Левски“ завърши с удар на Йовов в страничния стълб. Господинов пък спаси „сините“ от разгром, след като в края на мача отрази дузпа на Борисов, а след това се намеси отлично при още едно положение.\n\n\n                    ", "date": "2017.11.02", "title": "„Витоша“ и Бойко победиха „Левски“"}
{"url": "http://www.monitor.bg/a/view/83116-%D0%9E%D1%82%D0%B2%D0%B0%D1%80%D1%8F%D1%82-%D0%B0%D1%80%D1%82-%D0%B0%D1%82%D0%B5%D0%BB%D0%B8%D0%B5%D1%82%D0%B0-%D0%B7%D0%B0-%D0%B4%D0%B5%D1%86%D0%B0-%D1%81-%D0%B0%D0%B2%D1%82%D0%BE%D0%B8%D0%BC%D1%83%D0%BD%D0%BD%D0%B8-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F/", "text": "\n                    Арт ателиета за деца с автоимунни заболявания ще ги подпомагат да преодоляват стреса от диагнозата чрез изкуството на танца, рисуването, музиката и театралното изкуство. Ателиетата ще води актрисата и арт терапевт Стефания Колева. Те са част от информационната кампания за малките пациенти и техните семейства, която стартират млади лекари-специалисти. Събитията в рамките на кампанията се организират с подкрепата на АбВи България и в партньорство с Асоциацията на пациентите с ревматоиден артрит и онлайн платформата Probudise.bg, която съдържа информация за най-често срещаните автоимунни заболявания.\n\nКампанията стартира със събитие, което събра деца с ювенилен идиопатичен артрит, псориазис, болест на Крон и техните родители, лекари, представители на пациентски организации и медии. Специален участник в събитието беше актрисата Стефания Колева.\n\n„Арт терапията е съпътстваща медицинското лечение и резултатите са много добри. Със силата на изкуствата – музика, танци, театър, рисуване, поезия – децата могат по-лесно да изразяват себе си, да се социализират, да придобият самочувствие. Препоръката ми към родителите е те да бъдат по-отворени към такъв вид занимания, защото това може да бъде положително както за самите пациенти, така и за цялото семейство и обкръжаващата среда“, каза Стефания Колева.\n\nОсвен като лице на каузата, тя подкрепи кампанията и в ролята си на сертифициран арт терапевт, като проведе първото от поредица арт ателиета за малките пациенти. По същото време, техните родители имаха възможността да се консултират с лекари-специалисти и да получат съвети и отговори на въпросите си относно грижата за своите деца.\n\nСледващото арт ателие ще бъде в събота на 4 ноември от от 10.30 часа в СОХО на ул. „Искър“ 4 в София.\n                    ", "date": "2017.11.02", "title": "Отварят арт ателиета за деца  с автоимунни заболявания "}
{"url": "http://www.monitor.bg/a/view/66746-%D0%9F%D1%81%D0%BE%D1%80%D0%B8%D0%B0%D0%B7%D0%B8%D1%81%D1%8A%D1%82-%D1%83%D0%B4%D1%80%D1%8F-%D0%BD%D0%B5-%D1%81%D0%B0%D0%BC%D0%BE-%D0%BA%D0%BE%D0%B6%D0%B0%D1%82%D0%B0-%D0%BD%D0%BE-%D0%B8-%D0%BA%D0%BE%D1%81%D1%82%D0%B8%D1%82%D0%B5/", "text": "Заболявянето е автоимунно, предава се генетично\n                    Псориазисът обикновено се свърза с прояви по кожата. Той обаче има и вътрешни прояви, като засяга костите. В този случай той се нарича псориатичен артрит.\n\nНай-често заболяването, което е автоимунно, се изразява със зачервени, лющещи се плаки по кожата.\n\nТова се дължи на нарушеното образуване на рогов слой, което е силно скъсено на фона на здравата кожа. Едновременно с това включват различни имунологични, биохимични, съдови и нервни процес, пояснява д-р Боян Костов, директор на Центъра за кожни и венерически заболявания в Пловдив. Псориазисът, когато се проявява външно, се възприема от повечето хора като козметичен проблем. За засегнатия от него, когато лющенето е на големи площи по ръцете и дори лицето, а не рядко и по скалпа, се явява сериозен проблем за засегнатите, допълва той и уточнява, че той не е заразен.\n\nНезависимо от напредъка на фармакологията, това е тежко автоимунно заболяване за което все още няма лечение.\n\nТерапията продължава цял живот като следват периода на потушаване, на ремисия и отново на остри прояви.\n\nПсориазисът обаче не се проявява само по кожата, той може да засегна ставите. Тогава се нарича псориатричен артрит, който се изразява болезнено. За него лечението е също поддържащо, за цял живот. В моменти на обостряне, се затруднява движението и самообслужването, може да доведе и до инвалидност.\n\nМедицинската наука все още няма категоричен отговор на въпроса, на какво се дължи псориазисът независимо дали той е по кожата или е с вътрешни прояви.\n\nКато водеща причина за отключването му се смята наследствеността. Причина обаче могат да бъдат и редица фактори, сред които травми, инфекции, някои лекарства, прекомерна употреба на алкохол, както и наднорменото тегло. Доказано е, че редица медикаменти при системна употреба могат да влошат псориазиса. Такива с кортикостероиди, някои бета-блокери, лекарствата за понижаване на липидите и тези срещгу малария, интерферонът и литият.\n\nСпоред генетиците заболяването се унаследява полигенетично.\n\nПри засегнат един родител рискът за детето се оценява на 8 процента. При двама засегнати родители рискът се увеличава на 41 на сто. При еднояйчни близнаци засягането варира от 35-73 процента. Доказано е, че хората със светла кожа са по-предразположени към отключване на псориазис. Влошаващ фактор се явява и смяната на сезоните, сухата кожа и топлата вода. Кожните му прояви се обострят през есента и зимата в резултат на ниските температури. Това заболяване може да бъде отключено и от стреса, като това важи за 40% от децата, засегнати от псориазис.\n\nПонякога проявите му са в съчетание с болки в ушите, бронхит, респираторна и дори стрептококова инфекция.\n\nКогато псориазисът е кожен, в началото някои общопрактикуващ лекар може да го обърка с някакво друго заболяване. Един дерматолог с богат опит обаче не би могъл да допусне грешка.\n\nДиагнозата не представлява проблем за специалиста,\n\nказва д-р Боян Костов. В 90% от случаите тя се разпознава дори само при клиничен преглед. Много рядко се стига до колебание дали не става въпрос за гъбички или някакво друго образувание.\n\nНезависимо от убеждението на кожния лекар, че става въпрос точно за псориазис и нищо друго, той взима материал за биопсия, за да се потвърди или отхвърли съмнението.\n\nУ нас няма точна информация колко човека са засегнатите от кожни и вътрешни прояви на заболяването, но се приема се, че в обществото разпространението му е между 1 и 2 процента, като на 100 човека един – двама боледуват от някаква негова форма. Такова е съотношението и в останалите страни, посочва д-р Костов.\n\nНеудобство за пациентите в България е, че препаратите за външните прояви на псориазиса не се реимбурсират от НЗОК.\n\nТе са доста скъпи. За един по-тежък случай разходите на месец са около 100 лева.\n\nКогато заболяването не се повлиява от препаратите за външна употреба, се прилага от фототерапия, от медикаменти за вътрешна употреба, използват се и цитостатици. От няколко години и в нашата страна се прилага модерно биологично лечение. То представлява различни препарати, които атакуват възпалителните процеси, водещи до появата на псориатичните плаки и измененията в ставите. Курсът на лечение с тях е скъп, месечните разходи за тях възлизат на няколко хиляди лева. То обаче се поема от НЗОК.\n\nНезависимо, че няма точна статистика за засегнатите от псориазис и псориатичен артрит лекарите наблюдават увеличаване на честотата както сред възрастните, така и сред децата.\n\nНеприятното е, че в последните години повече са новодиагностицираните пациенти с по-тежки форми на псориазис. Може би това е свързано с начина на живот, с храненето, с несигурността, а от там и стресът. Тези неща оказват влияние върху него, както и върху всички останали заболявания, казва още д-р Боян Костов и допълни, че сред пациентите му вече има и 3 – 4 – годишни деца.\n\nПо думите му най-неприятното е, че то не дава симптоматика, по която да се ориентира човек и потърси лекарска помощ от рано. Затова и случаите, обикновено са в напреднал стадий.\n\nД-р Костов, както и колегите му са категорични, че не бива да се прибягва до самолечение, защото закъснялата терапия може да доведе до рецидивиране на заболяването, т.е. от по-лека форма то да прогресира в по-тежка.\n                    ", "date": "2017.11.02", "title": "Псориазисът удря не само кожата, но и костите"}
{"url": "http://www.monitor.bg/a/view/10410-%D0%9E%D1%82%D0%B2%D0%B0%D1%80%D1%8F%D1%82-%D0%B0%D1%80%D1%82-%D0%B0%D1%82%D0%B5%D0%BB%D0%B8%D0%B5%D1%82%D0%B0-%D0%B7%D0%B0-%D0%B4%D0%B5%D1%86%D0%B0-%D1%81-%D0%B0%D0%B2%D1%82%D0%BE%D0%B8%D0%BC%D1%83%D0%BD%D0%BD%D0%B8-%D0%B7%D0%B0%D0%B1%D0%BE%D0%BB%D1%8F%D0%B2%D0%B0%D0%BD%D0%B8%D1%8F/", "text": "\n                    Арт ателиета за деца с автоимунни заболявания ще ги подпомагат да преодоляват стреса от диагнозата чрез изкуството на танца, рисуването, музиката и театралното изкуство. Ателиетата ще води актрисата и арт терапевт Стефания Колева. Те са част от информационната кампания за малките пациенти и техните семейства, която стартират млади лекари-специалисти. Събитията в рамките на кампанията се организират с подкрепата на АбВи България и в партньорство с Асоциацията на пациентите с ревматоиден артрит и онлайн платформата , която съдържа информация за най-често срещаните автоимунни заболявания.\n\nКампанията стартира със събитие, което събра деца с ювенилен идиопатичен артрит, псориазис, болест на Крон и техните родители, лекари, представители на пациентски организации и медии. Специален участник в събитието беше актрисата Стефания Колева.\n\n„Арт терапията е съпътстваща медицинското лечение и резултатите са много добри. Със силата на изкуствата – музика, танци, театър, рисуване, поезия – децата могат по-лесно да изразяват себе си, да се социализират, да придобият самочувствие. Препоръката ми към родителите е те да бъдат по-отворени към такъв вид занимания, защото това може да бъде положително както за самите пациенти, така и за цялото семейство и обкръжаващата среда“, каза Стефания Колева.\n\nОсвен като лице на каузата, тя подкрепи кампанията и в ролята си на сертифициран арт терапевт, като проведе първото от поредица арт ателиета за малките пациенти. По същото време, техните родители имаха възможността да се консултират с лекари-специалисти и да получат съвети и отговори на въпросите си относно грижата за своите деца.\n\nСледващото арт ателие ще бъде в събота на 4 ноември от от 10.30 часа в СОХО на ул. „Искър“ 4 в София.\n                    ", "date": "2017.11.02", "title": "Отварят арт ателиета за деца  с автоимунни заболявания "}
{"url": "http://www.monitor.bg/a/view/42535-%D0%94%D0%B6%D1%8A%D1%81%D1%82%D0%B8%D0%BD-%D0%A5%D0%B0%D1%80%D1%82%D0%BB%D0%B8-%D1%81%D0%B5-%D1%81%D1%8A%D0%B1%D0%BB%D0%B8%D1%87%D0%B0-%D0%B7%D0%B0-%D0%9F%D0%B0%D0%BB%D0%B0%D0%B2%D0%B8-%D0%BC%D0%B0%D0%BC%D1%87%D0%B5%D1%82%D0%B0/", "text": "\n                    Актьорът Джъстин Хартли ще влезе в мокрите сънища на представителките на нежния пол в костюм на секси пожарникар. Звездата от хитовата драма „Това сме ние“ ще облече униформата на огнеборец, само за да я разсъблече бавно на музикален фон. И докато ни се иска 40-годишният красавец да е открил ново амплоа, еротичният му танц е част от приключенията на „Палави мамчета“, които ще се забъркат в нови приключения по Коледа. Хартли ще се появи в продължението на комедията, в която с участие се разписват актрисите Мила Кунис, Кристен Бел и Катрин Хан. Официалната премиера на лентата е 3 ноември, а на голям екран у нас се очаква две седмици по-късно.Междувременно Джъстин Хартли е на кратък меден месец. Актьорът и нежната му половинка и колежка Кришел Стаус си казаха заветното „да“ преди дни. Двамата се разходиха до олтара на пишна церемония в Лос Анджелис. Искрите между Хартли и Стаус пламнаха през 2014 г, а миналия август красавицата се появи с годежен пръстен. Джъстин вече има един брак зад гърба си с актрисата Линдзи Хартли. Двамата възпитават 13-годишна дъщеря – Изабела Джъстис. \n\n\n                    ", "date": "2017.11.02", "title": "Джъстин Хартли се съблича за „Палави мамчета“"}
{"url": "http://www.monitor.bg/a/view/351-%D0%91%D0%B8%D0%BE%D0%BD%D1%81%D0%B5-%D1%81%D0%BA%D0%B0%D1%87%D0%B0-%D0%B2-%D0%BA%D0%BE%D0%B6%D0%B0%D1%82%D0%B0-%D0%BD%D0%B0-%D0%BB%D1%8A%D0%B2%D0%B8%D1%86%D0%B0/", "text": "\n                    Поп дивата Бионсе ще оглави каста на римейка на анимационния филм \"Цяря лъв\". Изпълнителката на Crazy In Love ще скочи в кожата на Нала - най-добрата приятелка на Симба от детството и бъдеща царица. За предстоящия проект на \"Дисни\" певицата даде жокер във Фейсбук. 37-годишната красавица публикува снимка на целия актьорски състав, който ще озвучава любимите на малки и големи герои от джунглата. С участие в лентата ще се разпишат още Сет Роуган, Доналд Глоувър, Джон Оливър и Джеймс Ърл Джоунс, който озвучава антагониста Муфаса и в оригиналната лента от 1994 г. Филмът се очаква да излезе на голям екран на 19 юли догодина.Междувременно Бионсе съчетава умело професионалните си задължения с майчинството. Тя и съпругът й Джей Зи гушнаха близнаци през юни. Най-коментираната двойка в музикалния бизнес кръсти момиченцето и момченцето си съответно Ръми и Сър Картър. Носителката на „Грами“ и рапърът възпитават и 5-годишната Блу Айви.\n\n\n                    ", "date": "2017.11.02", "title": "Бионсе скача в кожата на лъвица "}
{"url": "http://www.monitor.bg/a/view/49522-8000-%D1%81%D0%B5-%D1%81%D0%BC%D1%8F%D1%85%D0%B0-%D1%81-%D0%9E%D1%80%D0%BA%D0%B5%D1%81%D1%82%D1%8A%D1%80-%D0%B1%D0%B5%D0%B7-%D0%B8%D0%BC%D0%B5/", "text": "3 автомобила и изкуствен плаж белязаха приключенията на Велко, Гошето, Павката и Филип\n                    Да направи кръгче с ретро автомобил около насядалата пред сцената публика - с това се зае Филип Аврамов по време на премиерата на мюзикъла \"Оркестър без име\" в зала \"Арена Армеец\" завчера. Бурни аплодисменти последваха всяко намигване към лентата, завладяла сърцата на българските любители на седмото изкуство през 1982 г. Първият реверанс за вечерта бе включването на Георги Мамалев, който макар и само за една сцена, успя да провокира няколко сълзи от смях и умиление. Главните роли в мюзикъла бяха поверени на Валентин Танев (Велко), Филип Аврамов (Павката), Румен Угрински (Гошето) и Станимир Гъмов (Филип), които очароваха публиката, както с достоверността на образите си, така и със собственото си чувство за хумор и импровизация. В задочен вокален двубой този път се изправиха Неделяна Христова в ролята на Рени и певицата Мария Илиева (Ваня), чиято бременност дори бе интегрирана в сценария. Като своеобразна кулминация на вечерта послужи появата на Катерина Евро, която преди повече от 30 години облече минижупа на не особено талантливата певица на оркестъра. От стриктна и властна домакиня до секси рок звезда - със секундната си метаморфоза Евро завладя близо 8-те хиляди в залата на възраст от баба до бебе.Мюзикълът \"Оркестър без име\" не пропусна да зарадва феновете на лентата и с някои от най-култовите фрази, пробили си път дори в съвременния жаргон. \"Тая ще ме цака с топла бира мене\" и \"И ние дъвчем бонбонки \"Тик-так\" и пушим цигари \"Кент\" допълниха носталгичното чувство на присъстващите в залата. Сценографите не пропуснаха да погъделичкат сетивата на публиката и с декори, излязли сякаш от екрана, сред които изкуствен плаж, общо три коли и надуваеми топки, с които си тръгнаха неколцина късметлии.Със специално участие в най-мащабния български мюзикъл се разписаха още Николай Урумов, Диляна Попова и др.\n\n\n                    ", "date": "2017.11.02", "title": " 8000 се смяха с \"Оркестър без име\""}
{"url": "http://www.monitor.bg/a/view/22909-%D0%92%D0%B5%D1%81%D0%B5%D0%BB%D0%B8%D0%BD-%D0%9C%D0%B0%D1%80%D0%B8%D0%BD%D0%BE%D0%B2-%D0%B8-%D0%A1%D1%82%D0%B5%D1%84%D0%B0%D0%BD-%D0%94%D0%B8%D0%BE%D0%BC%D0%BE%D0%B2-%D1%81-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D0%BD%D0%B0%D0%B2%D0%BE%D0%B4%D0%BD%D0%B5%D0%BD%D0%B8%D0%B5%D1%82%D0%BE/", "text": "\n                    \n\n\n                    ", "date": "2017.11.02", "title": "Веселин Маринов и Стефан Диомов с концерт в подкрепа на пострадалите от наводнението"}
{"url": "http://www.monitor.bg/a/view/9785-%D0%92%D1%8A%D0%B7%D0%B2%D0%B8%D1%88%D0%B5%D0%BD%D0%B8%D0%B5-%D0%BE%D1%82-%D0%BD%D0%B0%D1%80%D0%BE%D0%B4%D0%B0-%D0%B7%D0%B0-%D0%BD%D0%B0%D1%80%D0%BE%D0%B4%D0%B0/", "text": "Оптимизъм и разочарование се преплитат в революцията на Александър Алексиев и Стоян Дойчев\n                    „От народа за народа“ – тази фраза се превръща в ключова, както за сценария на най-новия български филм „Възвишение“, така и за екипа му по време на снимачния процес. Лентата, вдъхновена от едноименния роман на Милен Русков, ще се завърти наот 10 ноември, а в главните роли ще видим Александър Алексиев (Гичо) и Стоян Дойчев (Асенчо). Култовата реплика, която отеква още в завръзката на филма, е дело на Димитър Общи, чийто калпак затяга Филип Аврамов. „Каква е неговата роля в хващането на Левски, ние не претендираме да знаем или посочваме. Факт е, че от това нещо хвръкват главите и на двамата. Точно тези исторически детайли, както и дали Левски фигурира на големия екран или не, ние оставяме на зрителите“, категоричен бе режисьорът на продукцията Виктор Божинов. Реализирането на „Възвишение“ му отнема повече от две години, като всички сцени са заснети хронологично. „Окосмяването беше важна част от процеса“, шегува се той, но подчертава, че дори отношението между самите четници се развива в продължение на снимките. Клапата щраква по веднъж по време на всеки сезон.Сюжетът се завърта около задачата, която Димитър Общи дава на Гичо и Асенчо –Със смяната на сезоните обаче зрителят забелязва и емоционалните подскоци на главните персонажи – от бурен ентусиазъм, през оптимизъм, разочарование та до пълно отчаяние. „Ние се превърнахме в една истинска чета. Успяхме да усетим духа на историята, което превърна участието ни във филма в много повече от актьорска игра“, категоричен е Аврамов.Комедия, екшън и драма – това очаква любителите на седмото изкуство в продължение на два часа и половина, в които се нижат революционните подвизи на българските хайдути. Допълнете към това отлично актьорско присъствие на екран, прелестни планински кадри и адекватно изграден сценарий, който не задължава зрителя да познава в дълбочина романа на Русков, и ще получите „Възвишение“. От народа за народа. \n\n\n                    ", "date": "2017.11.02", "title": "„Възвишение“ – от народа за народа"}
{"url": "http://www.monitor.bg/a/view/53856-%D0%98%D0%B2%D0%B0%D0%BD-%D0%A5%D0%B0%D0%B4%D0%B6%D0%B8-%D0%91%D0%B5%D1%80%D0%BE%D0%B2-%D0%BF%D0%BE%D0%BA%D0%B0%D0%B7%D0%B0-%D0%94%D1%8A%D1%80%D0%B7%D0%BE%D1%81%D1%82%D1%82%D0%B0-%D0%B4%D0%B0-%D0%B1%D1%8A%D0%B4%D0%B5%D1%88-%D0%BF%D1%80%D1%8A%D0%B2-%D0%B2-%D0%91%D0%B5%D1%80%D0%BB%D0%B8%D0%BD/", "text": "\n                    Кой е човекът, спечелил на Габрово нарицателното „българският Манчестър“? Опълченецът, чиито бизнес нюх и глад за иновации вкарва България в Топ 6 на производителите на вълнени платове и конфекция в Европа още преди Балканската война? Фабрикантът, посрещнал Фердинанд в дома си с думите „Аз съм Царя на електричеството, ваше величество“? Това е Иван Хаджи Беров, смелото сърце, с чиито ритъм в края на XIX век пулсира и индустриалния разцвет на страната ни. Неговата ярка история оживява в документалния филм „Дързостта да бъдеш пръв“, който бе представен от създателите си Милен Василев и Емил Михов в Българския културен институт в Берлин навръх Деня на будителите. Събитието бе организирано от шефа на иниституцията Панчо Чернев съвместно в Българо-германската търговска камара, Германо-български форум с председател Гернот Ерлер. Преди прожекцията пред гостите за историята на българо-германските отношения говори Станислав Петков, съсобственик на фирма Sparky и член на управителния съвет на Българо-германската търговска камара.„Често ме питат „Защо толкова се интересувате от Беров, да не ви е дядо?“, и отговорът неизменно е „Не, не ми е. Той е велик българин, който вдъхновява.“, казва за „Монитор“ авторът на музиката към лентата Милен Василев. Сценарият, проследил възхода на Беров от строежа на текстилната фабрика по английски тертип до опита му да вдигне първия ВЕЦ в района и да получи запор на финансирането си от банката заради слуховете, че е луд и производството на ток е „дяволска работа“, бе аплодирано от десетки представители на бизнеса и българската общност в Берлин. Митът за прословутата габровската икономия в контекста на Беровия просперитет режисьорът Емил Михов коментира така: „Той е бил богат, но преди всичко е бил човек. За всяка сватба на свой служител е помагал с крупна сума, общо 22 пъти е бил кръстник на деца, помагал е със заеми. Ако някой открадне нещо е строявал работниците в две редици и е карал провинения да мине между тях, за да го видят. Много негови западни партньори са го чакали за среща и той се е появявал омазан до лактите след ремонт на машини.“, казва режисьорът Емил Михов. С Василев изнедаха шефа на БКИ Панчо Чернев с бутиково рамкиран рекламен постер на фабриката на Беров, както и със сувенири от кмета на Габрово Таня Христова. \n\n\n                    ", "date": "2017.11.02", "title": "Иван Хаджи Беров показа „Дързостта да бъдеш пръв“ в Берлин "}
{"url": "http://www.monitor.bg/a/view/38713-%D0%9B%D0%B5%D0%B9%D0%B4%D0%B8-%D0%93%D0%B0%D0%B3%D0%B0-%D1%81%D0%B5-%D1%81%D0%B3%D0%BE%D0%B4%D0%B8-%D1%82%D0%B0%D0%B9%D0%BD%D0%BE/", "text": "\n                    Поп чудовището Лейди Гага и нейният любим – импресариото Кристиан Карино са се сгодили тайно през лятото. 48-годишният мъж спретнал романтично предложение на плажа за певицата, след като получил благословия от баща й. Засега обаче щастливата двойка не бърза да се разходи до олтара заради заболяването на изпълнителката на Born This Way. Наскоро екстравагантната певица призна, че страда от фибромиалгия – заболяване, което води до хронични болки в мускулите. Състоянието й я принуди да прекъсне турнето в подкрепата на последния си албум.За романса на Гага и Карино се заговори още този февруари, когато двамата бяха засечени да си правят интимни селфита зад кулисите на „Супербоул“. Той е мениджър на артисти от калибъра на Джъстин Тимбърлейк и Дженифър Лопес и представлява Лейди Гага в Creative Artists Agency. Преди двамата да се съберат той се срещаше със звездата от „Живите мъртви“ Лорън Коън. Гага пък развали годежа си с актьора Тайлър Кийни през юли 2016 г.  \n\n\n                    ", "date": "2017.11.02", "title": "Лейди Гага се сгоди тайно"}
{"url": "http://www.monitor.bg/a/view/7197-%D0%9C%D0%BE%D1%81%D0%BA%D0%B2%D0%B0-%D0%BE%D0%B1%D1%8F%D0%B2%D0%B8-%D1%87%D1%83%D0%B6%D0%B4%D0%B8%D1%82%D0%B5-%D0%BC%D0%B5%D0%B4%D0%B8%D0%B8-%D0%B7%D0%B0-%D0%B0%D0%B3%D0%B5%D0%BD%D1%82%D0%B8/", "text": "\n                    Москва може да обяви действащи в Русия медии за чуждестранни агенти. Сегашните закони \"не са достатъчни за целта, но правосъдното министерство вече има готовност да ги пооправи\".\n\nРуското законодателство изисква всички неправителствени организации, финансирани от чужбина и участващи в \"политическа дейност\", да бъдат регистрирани като \"чуждестранни агенти\" - термин, съдържащ намек за предателство и шпионаж.\n\nСпоред руския зам.-министър на правосъдието Олег Плохой, цитиран във вестника, ведомството подготвя ответни мерки срещу САЩ заради дискриминацията на руски медии в Щатите.\n\nПлохой заяви това пред работна група към руския сенат, наблюдаваща намесата във вътрешните работи на Русия. На срещата е било обсъдено решението на Туитър да блокира рекламните акаунти на руските медии \"Раша тудей\" (РТ) и \"Спутник\".\n\nТуитър обясни, че според американското разузнаване двете медии са правили опити за намеса в миналогодишните президентски избори в САЩ в интерес на руското правителство.\n\nШефът на федералната агенция за медиен контрол \"Роскомнадзор\" Александър Жаров заяви, че тя разполага с достатъчно механизми за \"симетричен отговор\" на този натиск.\n\nТуитър не премахвал веднага забранените материали и \"Роскомнадзор\" открила там 7 линка към детска порнография и още 139 с екстремистки характер, което й давало основания тутакси да блокира ресурса.\n\nПо думите на Плохой правосъдното министерство на Русия официално е предупредило вече ред чуждестранни медии, по-специално радио \"Свобода\", че може да им се наложат ограничения - ако американските власти изпълнят всичките си заплахи по повод руските медии.\n\n    \"Навярно ще бъдем принудени да приложим норми, засилващи контрола над дейността на чуждестранните нетърговски организации, техни филиали и представителства. И степента на този контрол на практика е огледална спрямо мерките, вземани днес в САЩ срещу руските медии\", каза Плохой.\n\nМосква може да постави на чуждите медии изисквания, аналогични на американския закон FARA - той задължава лобистките фирми с чуждестранни правителствени клиенти да се регистрират в щатското правосъдно министерство и редовно да се отчитат за дейността си.\n\nМинистерството на правосъдието в Москва уверява, че законодателите няма да подминат и данните на Федералната служба за сигурност, че американската система за масова пропаганда методично засилва присъствието си в руския сектор от интернет.\n\nФСС съобщила, че за покоряване на руското информационно пространство \"Гласът на Америка\" ще получи допълнително 30 милиона долара, а радио \"Свобода\" - 24 милиона, \"за да въздейства върху широки слоеве от населението на Русия\".\n\nС оглед конфронтацията със Запада перспективите за нови ограничения в Русия изглеждат съвсем реални, смята политологът Алексей Макаркин.\n\nИ тук не става дума само за медиите. Нови мерки ще се вземат най-вероятно по всички направления; те ще засегнат и социалните мрежи, и гражданите, сътрудничещи с нежелани организации, прогнозира той за \"Ведомости\", цитиран от Би Би Си.\n\nПредложенията на \"Роскомнадзор\" за законови ответни мерки срещу \"притесняването на руски медии в чужбина\" датират от 24 октомври.\n\nСедмица преди това руският президент Владимир Путин изрази мнението, че единственият демократичен начин за борба с медиите е \"да се изкажеш ярко, образно и талантливо\". Той заяви, че недоумява по повод ситуацията около руските медии в САЩ, и предупреди, че Москва ще даде огледален отговор, ако Щатите започнат действия срещу руски средства за масова информация, напомня изданието. Съдебното изслушване бе отложено за тогава, тъй като узбекистанецът поиска превод на руски език.\n                    ", "date": "2017.11.02", "title": "Москва обяви чуждите медии за агенти"}
{"url": "http://www.monitor.bg/a/view/6795-%D0%91%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%B4%D0%B0%D0%B4%D0%B5-%D0%BE%D1%81%D1%82%D0%B0%D0%B2%D0%BA%D0%B0-%D0%B7%D0%B0%D1%80%D0%B0%D0%B4%D0%B8-%D0%BE%D0%BF%D0%B8%D0%BF%D0%B2%D0%B0%D0%BD%D0%B5-%D0%BD%D0%B0-%D0%B6%D0%B5%D0%BD%D1%81%D0%BA%D0%BE-%D0%BA%D0%BE%D0%BB%D1%8F%D0%BD%D0%BE/", "text": "\n                    Британският министър на отбраната Майкъл Фалън подаде оставка заради непристойно поведение, предаде Ройтерс, като се позова на канцеларията на премиера Тереза Мей.\n\nВ писмото, с което е уведомил Мей за решението си, Фалън отбелязва, че в\n\n\n\nв миналото не са отговаряли на високите стандарти, които налага неговият пост.\n\n\"През последните дни се появиха известен брой твърдения за членове на парламента, някои от които за моето поведение преди. Много от тях са фалшиви, но аз приемам, че в миналото не съм отговарял на високия стандарт, който изискват въоръжените сили, които имам честта да представлявам\", пише британският министър на отбраната.\n\nПо-рано тази седмица британски вестник писа, че Фалън е пипнал радиоводеща по коляното през 2002 г.\n\nВ понеделник Би Би Си цитира говорителя на британския министър на отбраната, че навремето той се е извинил за инцидента. Самата радиоводеща Джулия Хартли Брюър написа в Тwitter, че смята случая за приключен.\n\nБританското правителство обяви в четвъртък назначаването на Гавин Уилямсън за министър на отбраната. Избран за депутат за първи път през 2010 г., до новото си назначение 41-годишният Уилямсън следеше за спазването на партийната дисциплина в редиците на консерваторите при гласуванията в Камарата на общините. Той идва на мястото на 65-годишния Фалън, който бе\n\n\n\nСкандалът със сексуалните посегателства на холивудския продуцент Харви Уайнстийн накара стотици хиляди мъже и жени да споделят истории за непристойно поведение. Британският парламент, бастион на традициите, не направи изключение, отбелязва Ройтерс.\n\n \n\n \n\n\n\nХоландското министерство на отбраната съобщи, че се води следствие, след като войници разкрили пред печата, че са били жертва на тормоз, малтретиране, побой и дори изнасилване.\nТрима войници казват, че през 2014 г. напуснали подразделението си в Схарсберген, след били подложени на издевателства от подофицери, съобщи влиятелният в. \"Фолкскрант\", пред който говорили военнослужещите.\nСпоред вестника един от войниците, който неотдавна направи опит за самоубийство, преди две седмици подал жалба до военната полиция за удари и рани, малтретиране, тормоз, употреба и трафик на наркотици, кражба на муниции и носене на оръжие, забранено на военните в казармата. В резултат военната полиция започнала разследване. Старши военни системно уринирали върху един от войниците, а също, че било извършено и изнасилване.\nМинистерството на отбраната е наказало четирима военни. То е получило десетки сигнали за сексуални посегателства от 2013 г. досега.\n                    ", "date": "2017.11.02", "title": "Британски министър подаде оставка заради опипване на женско коляно, Гавин Уилямсън го смени"}
{"url": "http://www.monitor.bg/a/view/4032-%D0%A0%D1%83%D1%81%D0%BA%D0%B0-%D0%BF%D0%BE%D1%80%D0%BD%D0%BE%D0%B7%D0%B2%D0%B5%D0%B7%D0%B4%D0%B0-%D1%81%D0%B5-%D0%BF%D1%80%D0%B8%D1%86%D0%B5%D0%BB%D0%B8-%D0%B2-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%9F%D1%83%D1%82%D0%B8%D0%BD/", "text": "\n                             Нова мода заля руския телевизионен и шоу бизнес, чиито представителки се надпреварват да обявят мераците си за поста на президент на страната. Заявките за Кремъл буквално заваляха – в четвъртък за желанието си да заеме високия пост съобщи и бившата порноактриса Елена Беркова. Тя е четвъртата дама, която се цели в мястото на Владимир Путин. Преди нея решението си да се явят на изборите оповестиха тв водещите Ксения Собчак, Екатерина Гордон и Анфиса Чехова.\n\n         Беркова е записала предизборното си обръщение на видео, в което се явява по долно бельо пред потенциалните си избиратели, пише порталът Рамблер.ру. Въпреки фриволното си облекло, в платформата си майсторката на еротичните сцени предлага да се въведе глоба за носене на поли, по-къси от 40 см. Освен това Беркова възнамерява да въведе задължително сексуално обучение в училищата, както и полагането на сексуален изпит. Тя предлага да се въведе още „данък бедност“ и да се върне налога за тунеядство. „Искам да наложа и задължително разрешение за раждане на дете. За да се сдобиеш с наследник, ще трябва да получиш медицински, юридически и психологически документ за пригодност“, заяви Елена. Беркова е категорични, че трябва да се въведе смъртно наказание за престъпленията от сексуален характер. Единственото, което не е отчела представителката на порно жанра, е, че по конституция кандидатите за президент трябва да са навършили 35 години, а тя е само на 32, посочва Лента.ру. Беркова се прочу преди няколко години като участничка в реалити шоуто „Дом-2“, след което  се отдаде на кариерата на порноактриса. В личен план Елена има зад гърба си четири брака и три развода. В момента е омъжена, има едно дете.    \n\nПреди дни действащият държавен глава Владимир Путин на въпрос възможно ли е жена да стане президент отговори, че „в Русия всичко е възможно“. Самият той още не е обявил официално решението дали ще се кандидатира за още един мандат. Изборите за президент на Русия са насрочени за 18 март догодина.   \n                    ", "date": "2017.11.02", "title": "Руска порнозвезда се прицели в мястото на Путин "}
{"url": "http://www.monitor.bg/a/view/74286-%D0%98-%D0%9A%D0%B5%D0%B2%D0%B8%D0%BD-%D0%A1%D0%BF%D0%B5%D0%B9%D1%81%D0%B8-%D1%89%D0%B5-%D1%81%D0%B5-%D0%BB%D0%B5%D0%BA%D1%83%D0%B2%D0%B0/", "text": "\n                    Известният американски актьор Кевин Спейси, обвинен в сексуални посегателства, възнамерява да премине през медицински прегледи и да се подложи на лечение, съобщи сп .\"Варайъти\".\n\nПо думите на представителя на актьора Спейси си е взел почивка, за да може да се яви пред лекарите. Скандалът около актьора се разгоря, след като на 30 октомври американският актьор Антъни Рап го обвини в сексуално посегателство. Рап заяви, че през 1985 година, когато той е бил на 14 години, 25-годишният Спейси го е поканил на гости в Ню Йорк и се държал непристойно. Кевин се опитал да напие тийнейджъра, но самият той бил пиян. Това позволило на Рап да избяга.\nСпейси заяви, че не си спомнял за случката, но се извини за инцидента.\nСлед това носителят на \"Оскар\"-и беше обвинен в още няколко случая, в частност от мексиканския актьор Роберто Кавасос, от американския режисьор Тони Монтана и от британския барман Даниъл Бийл.\n                    ", "date": "2017.11.02", "title": "И Кевин Спейси ще се лекува"}
{"url": "http://www.monitor.bg/a/view/22914-%D0%90%D1%80%D1%82%D0%B8%D1%81%D1%82-%D0%BF%D1%80%D0%B0%D0%B2%D0%B8-%D1%81%D0%B8%D0%BC%D0%B2%D0%BE%D0%BB%D0%B8%D1%87%D0%BD%D0%B0-%D0%BA%D0%B0%D1%81%D1%82%D1%80%D0%B0%D1%86%D0%B8%D1%8F/", "text": "\n                     Пърформанс артистът от Барселона Адриан Пино Оливера се е специализирал в позирането гол, с притисната и скрита между бедрата мъжественост, пред шедьоври на световното изкуство, съобщава в. \"Метро\".\nТой се е разсъбличал пред едни от най-култовите платна, скулптури и архитектурни паметници на културата. Но след като позира пред картината на Тинторето \"Млечният път\" , изложена в лондонската Национална галерия, артистът беше арестуван и стоя зад решетките 7 часа. Преди това Оливера беше залял голото си тяло с мастило.\nКогато преди време той позира гол пред фонтана \"Треви\" в Рим, той беше глобен 55 евро, но артистът не плати глобата. \"Никога не плащам, когато творя изкуство, защото това би било предателство към моите арт принципи!\", твърди испанецът.\nТой се определя като \"гаджето на Венера\" и към месец декември се надява да е позирал пред 22 шедьовъра на световното изкуство. Адриан старателно криел пениса между бедрата си по време на пърформансите си, защото женското начало било по-висше от мъжкото. По този начин той извършвал \"символична кастрация\" над себе си.\n\n\n                    ", "date": "2017.11.02", "title": "Артист прави символична кастрация "}
{"url": "http://www.monitor.bg/a/view/75457-%D0%9C%D0%B8%D0%BB%D0%B8%D0%BE%D0%BD-%D0%B3%D1%8A%D1%80%D1%86%D0%B8-%D1%81-%D0%B1%D0%BE%D0%BD%D1%83%D1%81%D0%B8-%D0%B7%D0%B0-%D0%9A%D0%BE%D0%BB%D0%B5%D0%B4%D0%B0/", "text": "\n                    Лявото гръцко правителство планира да раздаде 1,2 милиарда евро от бюджетния излишък на страната под формата на Коледни бонуси на социално слаби и на граждани със средни доходи, съобщава в. \"Вима\".\nВсе още не е решено дали такива помощи ще бъдат раздадени също на младежи и безработни.\nЗа да получат тези бонуси, кандидатите следва да подадат молби, които да са съобразени с поставените от правителството критерии.\nПомощите ще бъдат раздавани, след като правителството получи съгласие от международните кредитори.\nПарите ще дойдат от първичния бюджетен излишък за тази година. Размерът на този излишък се очаква да бъде по-голям от 1,75 на сто от БВП.\nКоледният подарък, наричан от правителството \"социален дивидент\", ще бъде даден на около един милион гърци.\nВъпросните бонуси ще се раздават при строги критерии, а не както миналата година само на тези с пенсии под 800 евро. Сумата, която всеки би могъл да получи за Коледа, ще е около 1 000 евро.\n                    ", "date": "2017.11.02", "title": "Милион гърци с бонуси за Коледа "}
{"url": "http://www.monitor.bg/a/view/19130-%D0%92%D1%81%D0%B8%D1%87%D0%BA%D0%B8-%D0%BE%D0%B1%D0%B8%D1%87%D0%B0%D1%82-%D0%9E%D1%80%D0%B1%D0%B0%D0%BD-%D0%BF%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%BD%D0%B0-%D0%A3%D0%BD%D0%B3%D0%B0%D1%80%D0%B8%D1%8F-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B0/", "text": "\n                    Подкрепата за управляващата в Унгария партия ФИДЕС достигна 40 процента - най-високото й ниво от януари 2011 г., показва оповестено днес проучване, цитирано от Ройтерс.\nПартията на министър-председателя Виктор Орбан изглежда фаворит за спечелване на трети пореден мандат на парламентарните избори през април 2018 г. ФИДЕС води кампания с остро послание против имиграцията, съчетано с увеличаване на разходите за повишаване на заплатите и обещания за повече пари за пенсионерите.\nСпоред анкетата на социологическата агенция \"Медиан\", проведена между 20 и 24 октомври, подкрепата за партията се е увеличила от 36 процента през септември на 40 процента през октомври.\nРадикалната националистическа партия Йоббик е загубила част от подкрепата си, падайки от 12 на 11 процента, а Унгарската социалистическа партия е запазила подкрепата си на 7 процента.\nСред решилите за кого да гласуват избиратели ФИДЕС се представя още по-силно, увеличавайки подкрепата си от 55 процента през септември на 61 процента през октомври. В тази категория Йоббик е отбелязала спад в своята подкрепа от 16 на 14 процента.\nПо данни на социологическата агенция \"Тарки\" ФИДЕС е увеличила подкрепата си на 39 процента през октомври в сравнение с 35 процента през юли сред цялото население, а подкрепата за Йоббик е намаляла от 11 на 10 процента.\n                    ", "date": "2017.11.02", "title": "Всички обичат Орбан - премиерът на Унгария с рекордна подкрепа"}
{"url": "http://www.monitor.bg/a/view/62074-%D0%94%D0%B5%D0%BF%D1%80%D0%B5%D1%81%D0%B8%D1%80%D0%B0%D0%BD-%D0%B1%D0%B0%D0%B2%D0%B0%D1%80%D0%B5%D1%86-%D0%B3%D1%80%D1%8A%D0%BC%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8-%D0%B8-%D0%BF%D1%80%D0%B8%D1%8F%D1%82%D0%B5%D0%BB%D0%BA%D0%B0-%D0%BF%D0%BE-%D1%82%D1%8F%D1%85%D0%BD%D0%BE-%D0%B6%D0%B5%D0%BB%D0%B0%D0%BD%D0%B8%D0%B5/", "text": "\n                    Няколко жертви на стрелби регистрира германската полиция, съобщи местната преса.\n\nТри бездиханни тела откри полицията в баварския град Алтфраунхофен след странно обаждане в участъка. Мъртвите са напуснали този свят от огнестрелни рани, пише в. „Билд“.\n\nСпоред разследващите става дума за смразяваща семейна трагедия, заяви източник от полицията пред вестника. Специалистите смятат, че 49-годишен мъж е застрелял майка си (на 83 години), приятелка на майката (61 г.), а след това и себе си.\n\nПреди това мъжът се е обадил в полицията и казал да дойдат да приберат „трите трупа“. След това затворил и повече не отговарял на обажданията от полицейския оператор.\n\nСлед като малко по-късно служителите на реда пристигнали на място и огледали къщата, открили три трупа. По време на огледа било открито прощално писмо, според което убийството на жените е извършено по тяхно желание от мъжа, който след това също решил да прекрати отношенията си с живота. По писмото криминалистите открили отпечатъци на убиеца-самоубиец. Оръжието на убийството е било незаконно, установила проверка.\n\nЖивееща в съседната къща жена е споделила пред „Билд“, че двете жени били тежко болни, а мъжът също не бил в добро здраве – дори само защото тежал близо 300 килограма и страдал от депресия. Всички те живеели от социални помощи и от пенсията на майката.\n\nВ същото време в Бремен се разигра публичен разстрел пред местен супермаркет. Според свидетели на входа на магазина се стигнало свада между двама мъже, след която единият от тях измъкнал и без много да му мисли решил спора като гръмнал опонента (малко по-късно той починал в болницата). Извършителят след това си плюл на петите и изчезнал в околните преки. На паркинга останали само няколко близки на загиналия, които трябвало да бъдат упокоявани от полицейски психолог заради ужасния стрес, в който изпаднали. Няма данни да има опасност за други жители на Бремен. Инцидентът се разследва от местната полиция.\n                    ", "date": "2017.11.02", "title": "Депресиран баварец гръмна майка си и приятелка по тяхно желание"}
{"url": "http://www.monitor.bg/a/view/75399-%D0%A2%D1%80%D1%8A%D0%BC%D0%BF-%D0%BF%D1%80%D0%B8-%D0%A1%D0%B8-%D0%B4%D1%80%D1%83%D0%B3%D0%B0%D1%82%D0%B0-%D1%81%D0%B5%D0%B4%D0%BC%D0%B8%D1%86%D0%B0/", "text": "\n                    Американският президент Доналд Тръмп ще окаже натиск върху китайския си колега Си Цзинпин на срещата им следващата седмица страната му да предприеме по-строги мерки срещу Северна Корея.\nСпоред високопоставени представители на правителството на САЩ Тръмп ще се опита да убеди Си в Пекин Китай да ограничи износа на петрол, вноса на въглища и трансакциите с КНДР.\nДалеч не е ясно обаче дали току-що преизбраният китайски лидер, който укрепи властта си на конгреса на управляващата комунистическа партия миналия месец, ще се съгласи. Китай е единственият голям съюзник на КНДР и се смята, че може да изиграе ключова роля за обуздаване на ядрените и ракетните програми на затворената комунистическа страна.\nВ отговор на поздравително послание на севернокорейския държавен ръководител Ким Чен Ун по случай преизбирането му китайският лидер изрази надежда за устойчиво и стабилно развитие на двустранните отношения, предаде още Ройтерс.\nСи Цзинпин отправя пожелание Китай и Северна Корея да имат \"положителен принос за защитата на регионалния мир и стабилност и на общия просперитет\".\nРазмяната на приятелски послания между Ким и Си дойде в момент, когато Китай е призоваван от международната общност да положи повече усилия за спиране на ядрените и ракетните опити от страна на Северна Корея, които повишиха напрежението в глобален план.\n                    ", "date": "2017.11.02", "title": "Тръмп при Си другата седмица "}
{"url": "http://www.monitor.bg/a/view/26729-%D0%A4%D0%B0%D0%BB%D1%88%D0%B8%D0%B2%D0%B8%D1%82%D0%B5-%D0%BD%D0%BE%D0%B2%D0%B8%D0%BD%D0%B8-%D1%84%D1%80%D0%B0%D0%B7%D0%B0-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0/", "text": "\n                     \n\nИздателството \"Харпър Колинс\" определи \"фалшиви новини\" - \"fake news\" за словосъчетанието на годината.\nЧестотата, с която е използван изразът през 2017 г., е 365 %. Тълковният речник на английския език на издателството определи смисъла на словосъчетанието, като \"невярна, често сензационна информация, разпространявана под прикритието на новина\". То е използвано още през 2015 г. по американските телевизии, но чак сега ще бъде включено в официалното печатно издание на речника \"Колинс\".\n\"Словосъчетанието \"фалшиви новини\", като констатация на факт или обвинение, беше употребявано повсеместно тази година. То допринесе да се подкопае доверието на обществото в новините\", каза научният сътрудник Хелън Нюстед, работила по речника.\nДума на годината за 2016 г. на \"Харпър Колинс\" стана \"Брекзит\".\n                    ", "date": "2017.11.02", "title": "Фалшивите новини - фраза на годината "}
{"url": "http://www.monitor.bg/a/view/89615-%D0%A2%D1%80%D1%8A%D0%B3%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%B1%D0%B8%D0%B2%D1%88-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D0%9E%D0%B1%D0%BB%D0%B0%D1%81%D1%82%D0%BD%D0%B0-%D1%81%D0%BB%D1%83%D0%B6%D0%B1%D0%B0-%D0%97%D0%B5%D0%BC%D0%B5%D0%B4%D0%B5%D0%BB%D0%B8%D0%B5-%D0%B2-%D0%94%D0%BE%D0%B1%D1%80%D0%B8%D1%87-%D0%B7%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5-%D0%BF%D0%BE-%D1%81%D0%BB%D1%83%D0%B6%D0%B1%D0%B0/", "text": "\n                    Окръжен съд - Добрич даде ход на делото срещу бившия директор на Областна дирекция „Земеделие“ - Добрич Стилиян Митев, който е обвинен в престъпление по служба. Според обвинителния акт, в периода от 13.11.2009 г. - до 03.09.2013 г., в качеството си на длъжностно лице, заемащо отговорно служебно положение, с цел да набави облага за две търговски дружества, едното от които на баща му – „Митев“ЕООД - Добрич и „Макситур Бряг на изгрева“АД - Варна, подсъдимият не е изпълнил служебните си задължения, като в резултат на неговото умишлено бездействие е могло да се стигне до замърсяване и увреждане на имот с площ от близо 15 декара /14.992 дка/, намиращ се в землището на село Кранево, граничещ на изток с морски плаж „Кранево - север“ и съставляващ част от държавния поземлен фонд.\n\nОбвинението срещу Стилиян Митев е повдигнато от Специализирано звено “Антикорупция“ при Софийска градска прокуратура.\n\nВ обвинителния акт е посочено, че Митев е позволил неправомерно ползване на имот от държавния поземлен фонд. В продължителен период от време той не е предприел действия по служба, с които да инициира премахването на незаконно построени в имота обекти, между които заведение „Винарна“, „Медицински пункт“, незаконен строеж на двуетажен хотел. Не са били предприети действия и за премахване на преместваеми обекти - бунгала, метални конструкции, фургони, павилиони, каравани и др., поставени в имота без разрешение и без правно основание.\n\nВ обвинителния акт се посочва още, че подсъдимият не е упражнил и контрол върху дейността на назначените от него комисии за извършване на теренни проверки за състоянието на имота и е допуснал изготвените констативни протоколи да не отговорят по съдържание на действителното положение за състоянието и ползването на процесния имот, което е попречило за започване на административно производство срещу неправомерните ползватели. Прокуратурата твърди, че бездействието на подсъдимия по отношение неправомерното ползване на земеделския имот от ДПФ е било изцяло в интерес на частни търговски дружества, едното от които е било собственост на неговия баща. Според обвинението подсъдимият не е изпълнил служебните си задължения с цел да набави облага за концесионера на плаж „Кранево - север“ „Макситур Бряг на изгрева“АД - Варна и на дружество „Митев“ЕООД - Добрич, собственост на неговия баща, което от ноември 2007 г. стопанисвало плажната ивица, съгласно сключен с концесионера договор.\n\nВ съдебната зала бе направено искане от подсъдимия и неговия защитник за разглеждане на делото при съкратено съдебно следствие. Те изразиха съгласие да не бъдат призовавани пред съда болшинството от свидетелите, разпитани в хода на досъдебната фаза, както и да не бъдат изслушвани вещите лица, изготвили експертните заключения по три графически експертизи и комплексна геодезична, агротехническа и строителнотехническа експертиза, като дадените от тях показания и експертни становища ще бъдат ползвани при постановяване на крайния съдебен акт. Защитата поиска на този етап в съдебна зала да бъдат разпитани само петима от общо 49 свидетели. Към делото са приложени и веществени доказателствени средства, събрани чрез специални разузнавателни средства и други класифицирани материали.\n\nПроцесът ще продължи на 18 януари, от 10.00 часа.\n\n \n\n \n\n \n                    ", "date": "2017.11.02", "title": "Тръгна делото срещу бивш директор на Областна служба „Земеделие“ в Добрич  за престъпление по служба"}
{"url": "http://www.monitor.bg/a/view/45728-%D0%A5%D1%83%D0%BB%D0%B8%D0%B3%D0%B0%D0%BD-%D1%81-%D0%BF%D0%B8%D1%89%D0%BE%D0%B2-%D1%81%D0%B5-%D0%BE%D1%82%D1%8A%D1%80%D0%B2%D0%B0-%D1%81%D0%B0%D0%BC%D0%BE-%D1%81-%D1%83%D1%81%D0%BB%D0%BE%D0%B2%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0/", "text": "\n                    Само условна присъда получи след споразумение със съда 31-годишен мъж, обвинен за хулигнство, телесна повреда, унищожаване на чужда собственост и незаконно притежание на огнестрено оръжие. На 30 август 2017 г. Мартин Б. извършил непристойни действия, като на публично място псувал съседите си в блока, в който живеел и ги обиждал с изрази като „Ще ви избия, мърши!” освен това той спучил прзорците на един от апартаментите с камъни и тухли и произвел няколко изстрела с незаконно притежаван пистолет, като ранил в главата мъж. заради всичко това на Мартин е наложено наказани две години лишаване от свобода с петгодишен изпитателен срок споразумението не подлежи на обжалване и има последици на влязла в сила присъда.\n                    ", "date": "2017.11.02", "title": "Хулиган с пищов се отърва  само с условна присъда"}
{"url": "http://www.monitor.bg/a/view/32185-%D0%9C%D0%B5%D0%B4%D0%B5%D0%BD-%D0%BE%D1%86%D0%B5%D1%82-%D0%B8-%D1%81%D0%B0%D0%BF%D1%83%D0%BD-%D1%81%D1%8A%D1%81-%D0%B7%D0%B5%D0%BE%D0%BB%D0%B8%D1%82-%D0%BD%D0%B0-%D0%B8%D0%B7%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%A1%D0%BE%D1%84%D0%B8%D1%8F/", "text": "\n                    Меден ябълков оцет и сапун със зеолит са хит на изложението за здраве и красота в ЦУМ, което продължава до 4 ноември. \n\nПодправката с мед е изключително здравословна и може да се консумира със салата и ракия, разказа пред „Монитор“ земеделският производител Даниела Петровска. Произвежда се от домашни ябълки и претърпява две ферментации - първата алкохолна, а втората оцетно-кисела, разказа още производителят. Сред земеделските производители на изложението е и кооперацията „Розова зора - Тракия“. Начинанието се занимава с производството на лимец, от които произвежда здравословни ръчно приготвени продукти.\n\nИзложението има за цел да събере на едно място натурални и био храни и напитки, билкова и натурална козметика. Един от тези продукти е и сапуна с минерала зеолит, който се добива в близост до Кърджали. Продуктът е спечелил награда на световно изложение Швеция, защото няма друг подобен в света. Вода с минерала е консумирал и премиерът Бойко Борисов по време на тазгодишния панаир в Пловдив, разказа Славчо Славов.\n\nСред новите продукти е и студено пресовано масло от кайсиеви ядки. То се добива в Кралство Хунза в Хималаите и помага при ракови заболявания. По време на изложението ще разберете как да поддържате тялото си в добра форма за десет минути на ден с уред „три в едно“ с ефект в три области - фитнес, масаж и терапия. \n                    ", "date": "2017.11.02", "title": "Меден оцет и сапун със зеолит на изложение в София"}
{"url": "http://www.monitor.bg/a/view/56033-%D0%A2%D0%B0%D0%BA%D1%81%D0%B8%D1%82%D0%B0%D1%82%D0%B0-%D0%BF%D0%BE%D0%BB%D1%83%D1%87%D0%B0%D0%B2%D0%B0%D1%82-%D0%BE%D1%89%D0%B5-6-%D0%BC%D0%B5%D1%81%D0%B5%D1%86%D0%B0-%D0%B7%D0%B0-%D0%BF%D1%80%D0%B5%D1%80%D0%B5%D0%B3%D0%B8%D1%81%D1%82%D1%80%D0%B0%D1%86%D0%B8%D1%8F/", "text": "\n                    Около 60 хил. таксиметрови шофьори в цялата страна ще имат по-дълъг срок за пререгистрация. Превозвачите трябва да преминат през гишетата на общините до 30 юни следващата година вместо до края на 2017 г. Това предложение е внесено от депутатите от ГЕРБ между първо и второ четене на поправките в Закона за автомобилните превози, научи „Монитор“.\n\n„Такситата в страната трябваше да преминат регистрация до края на годината. Заради коледните празници срокът щеше да се намали още повече до месец и половина. Поради тази причина внесохме промените“, коментира зам.-председателят на парламентарната транспортна комисия Станимир Иванов.\n\nПреди дни депутатите приеха на първо четене поправка в същия закон, който премахна изискването таксиметровите шофьори да се явяват повторно на един и същ изпит, издържан вече от тях. Тогава депутатите от ГЕРБ изтъкнаха в пленарна зала, че няма такова изискване за никоя друга професия.\n                    ", "date": "2017.11.02", "title": "Такситата получават още 6 месеца за пререгистрация"}
{"url": "http://www.monitor.bg/a/view/17302-%D0%94%D0%B0%D0%BD%D1%8A%D1%87%D0%BD%D0%B8-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D0%BA%D0%BE%D0%BB%D0%B0-%D0%B7%D0%B0-290-%D0%BB%D0%B5%D0%B2%D0%B0/", "text": "\n                    Автомобил за 290 лева ще се опитат да продадат на таен търг служителите на Националната агенция за приходите във Варна. Става въпрос за „Сеат Толедо“, син металик, на 20 години. Колата е с някои липси и повреди, в неизвестно техническо състояние, с ключ и свидетелство за регистрация първа и втора част, обясниха данъчните. Депозитът за участие в търга е само 58 лева, а всеки, който иска да огледа возилото, може да го направи в двора на полицията в Тервел, между 6 и 8 ноември от 9,30 до 12,30 часа. Търгът за „колата без пари“ ще се проведе на 14 ноември, уточниха още от НАП-Варна.\n\n \n                    ", "date": "2017.11.02", "title": "Данъчни продават кола за 290 лева"}
{"url": "http://www.monitor.bg/a/view/19730-%D0%9C%D0%B8%D0%BD%D0%B8%D1%81%D1%82%D1%8A%D1%80-%D0%9F%D0%B5%D1%82%D0%BA%D0%BE%D0%B2%D0%B0-%D0%94%D0%B2%D0%B5-%D0%BE%D1%82-%D1%86%D0%B5%D0%BD%D1%82%D1%80%D0%B0%D0%BB%D0%B8%D1%82%D0%B5-%D0%B2-%D0%9C%D0%B0%D1%80%D0%B8%D1%86%D0%B0-%D0%B8%D0%B7%D1%82%D0%BE%D0%BA-%D1%81%D0%B0-%D0%B3%D0%BE%D1%82%D0%BE%D0%B2%D0%B8-%D0%B7%D0%B0-%D0%B7%D0%B8%D0%BC%D0%B0%D1%82%D0%B0/", "text": "\n                    Две от топлоцентралите в комплекса „Марица изток“: държавната ТЕЦ „Марица изток-2“ и американската Ей И Ес разполагат с нужните за работа при зимни условия запаси от въглища, като в складовете на първата има 650 000 т, а във втората са доставени над 400 000 т, съобщи след посещение на място министърът на енергетиката Теменужка Петкова. Тя уточни, че в момента върви проверка във всички енергийни предприятия както за складовите наличности така и за осигуряването на т.нар. „студен резерв“.Проверката, в която участват както представители на МЕ, така и на „ЕСО“ ЕАД ще продължи од 10 ноември, на този етап лично тя смята че държавната ТЕЦ -2 е в много добро техническо състояние и на нея може да се разчита при влошаване на метеорологичните условия. Студеният резерв е от 650 МW, то се осигурява от ТЕЦ \"Бобов дол\" ЕАД, Топлофикация-Перник АД, Топлофикация Русе ЕАД, ТЕЦ \"Марица изток 2\" ЕАД, ТЕЦ \"Марица 3\" АД, Брикел ЕАД и Биовет.На проведения наскоро пореден търг са останали свободни 50 МW, за които е липсвал кандидат.От финансова гледна точка по думите на министър Петкова енергетиката е успяла да обърне негативната тенденция и в момента по сметките на дружествата от БЕХ имало 1 248 000 000 лв при едва 313 млн лв по същото време м.г. Тя припомни че в края на 2014 г секторът е бил на загуба с 247 млн лв.В по-трудно състояние е единствено ТЕЦ „Марица изток 2“, но причината е основно в необходимостта да купува за своя сметка въглеродни емисии, което е наложило дружеството да бъде подпомогнато от БЕХ. В момента се обсъжда възможността за нов вътрешен заем.До края на годината всяко едно от дружествата ще трябва да извърши анализ на възможностите да инвестира в подобряване на еконормативите в съответствие с изискванията на ЕК. Най-вероятно България ще се присъедини към иска, който се очаква да бъде предявен от Полша за отмяна на новата директива относно големите горивни инсталации, но все още няма крайно решение. България ще настоява за безсрочна дерогация на директивата, на 30 октомври министър Петкова е внесла в парламента доклада си за готовността на министерството в тази област.Смяната на собственика в ТЕЦ – Варна на този етап няма да доведе до промени в енергийната система, централата от 3 години не работи и не се очаква през новия зимен сезон да бъде включена, коментира министър Теменужка Петкова.  Енергийният министър отказа коментар по въпроса за евентуално увеличение на цената на лигнитните въглища, за което настояват от „Мини Марица изток“ ЕАД. Тя настоя , че като министър не определя еднолично цената, а само може да повлияе върху коефициента във формулата.Междувременно от държавните мини съобщиха, че е постигнато споразумение със синдикатите за 10-процентно увеличение на фонда им „Работна заплата“. Това става поетапно през последното тримесечие на т.г. и първото тримесечие на 2018-а. Това няма да доведе до автоматично увеличение на възнагражденията защото има извършени назначения на нови работници и служители, уточни председателят на КТ „Подкрепа“ инж. Генчо Генчев.\n\n\n                    ", "date": "2017.11.02", "title": "Министър Петкова: Две от централите в „Марица изток“ са готови за зимата"}
{"url": "http://www.monitor.bg/a/view/34039-40-%D0%BE%D1%82-%D0%B4%D0%BE%D1%85%D0%BE%D0%B4%D0%B8%D1%82%D0%B5-%D0%BD%D0%B0-%D0%B2%D1%81%D0%B5%D0%BA%D0%B8-%D0%BF%D0%B5%D1%82%D0%B8-%D1%83-%D0%BD%D0%B0%D1%81-%D0%BE%D1%82%D0%B8%D0%B2%D0%B0%D1%82-%D0%B7%D0%B0-%D1%82%D0%BE%D0%BA-%D0%B2%D0%BE%D0%B4%D0%B0-%D0%B8-%D0%BF%D0%B0%D1%80%D0%BD%D0%BE/", "text": "\n                    България е сред страните от ЕС с , показват данни на европейската статистическа служба. През 2016 г. почти 20% от българите, които живеят в големите градове, харчат над Лидер по този показател е Гърция с 45%, следвана от Дания и Германия съответно с 23% и 20%. Една пета от българите, които живеят в малките градове, също харчат над 40% от разполагаемия си , което поставя страната ни на второ място след Гърция (42%). Жителите в селата у нас, които харчат над 40% от разполагаемия си доход за жилището, са над 25%, което отново ни нарежда (35%).\nИ по трите показателя на последно място в ЕС е Малта с под 5% от населението, което харчи над 40% от разполагаемия си , сочат данните на Евростат. Подобен е и делът в Кипър.\nСредно за ЕС само 13% от хората, които живеят в големите градове, харчат над 40% от доходите си за жилището. В малките градове, предградията и селата разходите са по-ниски и на една десета от населението на ЕС се налага да изразходва над 40% от доходите си за дома.\n                    ", "date": "2017.11.02", "title": "40% от доходите на всеки пети у нас отиват за ток, вода и парно"}
{"url": "http://www.monitor.bg/a/view/74148-%D0%94%D0%B2%D0%B5-%D0%B1%D0%B0%D0%BD%D0%BA%D0%B8-%D0%B8%D1%81%D0%BA%D0%B0%D1%82-%D0%B4%D0%B0-%D0%BA%D1%83%D0%BF%D1%8F%D1%82-%D0%92%D0%B8%D0%BA%D1%82%D0%BE%D1%80%D0%B8%D1%8F-%D0%BE%D1%82-%D0%9A%D0%A2%D0%91/", "text": "\n                    \"Българо-американска кредитна банка\" АД и \"Инвестбанк\" АД са подали обвързващи оферти за покупка на 100 процента от капитала на търговска банка \"Виктория\" ЕАД, съобщиха синдиците на \"Корпоративна търговска банка\".\n                    ", "date": "2017.11.02", "title": "Две банки искат да купят \"Виктория\" от КТБ "}
{"url": "http://www.monitor.bg/a/view/47492-%D0%9F%D0%B0%D0%B4%D0%B0%D1%82-%D1%82%D0%B0%D0%BA%D1%81%D0%B8%D1%82%D0%B5-%D0%B7%D0%B0-%D1%80%D0%BE%D1%83%D0%BC%D0%B8%D0%BD%D0%B3-%D1%81-%D0%9C%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%A1%D1%8A%D1%80%D0%B1%D0%B8%D1%8F/", "text": "Телекомите ни още не водят преговори с компании от региона\n                    Високите такси за роуминг в страните от Западните Бълкани ще паднат до края на годината. България подготвя меморандум с правителствата на държавите от региона, обяви транспортният министър Ивайло Московски.\n\nВ момента цените на разговорите със страните от Западните Балкани са изключително високи. В сравнение с националните тарифни планове в България, които са валидни и при пътуване в Европейския съюз, сумите са сто пъти по-високи.\n\n\n \n\nНе може да имаме 6-7 лева на минута такса с Македония, с Босна или Сърбия. Това са чудовищни цени\", коментира министърът.\n\nТой съобщи, че очаква операторите да подпишат споразумението до края на годината, което засяга надценката при роуминг услугата. Той напомни, че основна задача на държавата по време на Председателството ще бъде още популяризиране на цифровите политики на ЕС със страните от Западните Балкани – широколентов интернет, високоскоростна трансгранична свързаност, намаляването на цените за роуминга.\n\nКъм момента и трите телеком оператори имат информация относно подписването на меморандуми със страните от Западните Балкани, но само от медиите, стана ясно от наше допитване до „Мтел“, „Теленор“ и „Виваком“.\n\n„Теленор“ подкрепя разширяването на европейската цифрова икономика, тъй като това ще позволи на гражданите да се възползват от нови възможности, става ясно от отговор на компанията до „Монитор”. Но отказаха коментар, защото не са запознати с цялото съдържание на меморандума.\n\nОт „Мтел“ също знаят за инициативата от медиите. В допълнение коментираха, че не са водили преговори с други оператори от тези страни. От „Виваком“ пък в позиция на компанията обясниха, че\n\n\n \n\nнамаляването на цените за роуминг\n\n\n \n\nе свързано преди всичко с необходимостта от намаляване на цените за терминиране в страните от Западните Балкани. Цената за повикване в роуминг е функция от цената за терминиране и този факт е отчетен от Европейската комисия при отпадането на таксите в роуминг в ЕС (Roam like at home)”.\n\nНа този етап от „Виваком“ нямат конкретна прогноза как подписването на това споразумение ще се отрази на потребителските цени в роуминг, доколкото не е ясно как то ще повлияя на цените на едро за терминиране. „Такава оценка може да бъде направена едва след финализиране на споразумението и запознаване с конкретните му параметри”, коментираха от компанията.\n\n \n                    ", "date": "2017.11.02", "title": "Падат таксите за роуминг  с  Македония и Сърбия "}
{"url": "http://www.monitor.bg/a/view/26800-%D0%92%D1%81%D1%8F%D0%BA%D0%BE-%D1%82%D1%80%D0%B5%D1%82%D0%BE-%D0%B6%D0%B8%D0%BB%D0%B8%D1%89%D0%B5-%D1%83-%D0%BD%D0%B0%D1%81-%D0%BD%D0%B5%D0%BE%D0%B1%D0%B8%D1%82%D0%B0%D0%B5%D0%BC%D0%BE/", "text": "Половината селски къщи празни, само София и Варна увеличили жителите си\n                    Всяко трето жилище у нас се оказва необитаемо. В 1,2 милиoнa от домовете в Бългapия не живее никой, сочи дoклaд нa Cвeтoвнaтa бaнкa, пoдгoтвeн cпeциaлнo зa Mиниcтepcтвoтo нa peгиoнaлнoтo paзвитиe и блaгoycтpoйcтвoтo. Според него общият жилищeн фoнд в cтpaнaтa пък e oкoлo 3,9 милиoнa.Съвсем очаквано делът нa празните жилищa в ceлcкитe paйoни e дaлeч пo-виcок - 43%, или почти половината от тях, дoкaтo в гpaдoвeтe e oкoлo 25%. В Coфия този дял e 24% зa гpaдa и 48% зa oблacттa. Ocнoвнaтa пpичинa, пocoчвaт oт Cвeтoвнaтa бaнкa, e вътpeшнaтa мигpaция. За десет години, от 2001 година дo 2011 година, caмo двa гpaдa в cтpaнaтa били yвeличили нaceлeниeтo cи - Coфия c 10,3% и Bapнa c 2,8%. Bcички ocтaнaли oтчитaли нaмaлeниe нa житeлитe си. Бpoят нa дoмaкинcтвaтa в Бългapия e 3 милиoнa coчи oщe изcлeдвaeнeтo. Ha пpъв пoглeд тoвa тpябвaло дa oзнaчaвa, чe имa 900 000 жилищa \"в излишък\". Фaктът, чe 1,2 милиoнa oт тяx ca нeoбитaeми, oбaчe говорел, чe тeзи тpи милиoнa ceмeйcтвa живeят в oбщo 2,7 милиoнa жилищa.Oкoлo 1,05 милиoнa дyши живeели в жилищa, кoитo ce cпoдeлят oт пoвeчe oт eднo ceмeйcтвo. Teндeнциятa била ocoбeнo зaбeлeжимa пpи ceмeйcтвaтa c пo-ниcък дoxoд в пo-гoлeмитe гpaдoвe, къдeтo чecтo дo тpи гeнepaции - или мeждy 6 и 8 дyши, живeели в мaлки aпapтaмeнти oт пo 60 кв. м Cвeтoвнaтa бaнкa пpecмятa, чe 41% oт бългapитe живeят в пpeнaceлeнo жилищe. Пpи дoмaкинcтвaтa, кoитo ca в pиcк oт бeднocт, пoлoвинaтa oт вcички xopa, 80% oт дeцaтa пoд 18 гoдини и 59% oт тeзи мeждy 16 и 29 гoдини живeели в къщa, кoятo ce cчитa зa пpeнaceлeнa. 82% oт нaeмaтeлитe cъщo живeели в aпapтaмeнт, в кoйтo имa твъpдe мнoгo xopa.Пo-гoлямaтa чacт oт жилищния фoнд в Бългapия ce cъcтoи oт cтapи мнoгoфaмилни жилищa, cтpoeни пpeз epaтa нa кoмyнизмa, сочи още докладът на Световната банка. Mнoгo oт тяx били пaнeлни блoкoвe. Общо oкoлo 2 милиoнa бългapи живeели в панелки Изcлeдвaнeтo отчита също така, чe нaд 3/4 oт aпapтaмeнтитe в cтpaнaтa ca жилищa, кoитo ca пo-cтapи oт 30 гoдини. И дoкaтo възpacттa caмa пo ceбe cи нe била пpoблeм, тo липcaтa нa дoбpa пoддpъжкa нa тeзи жилищa пpeз пocлeднитe някoлкo дeceтилeтия дoвeла дo yвpeждaнe нa пoкpиви и фacaди, до тeчoвe и мнoгo дpyги пpoблeми. Лoшaтa пoддpъжкa била peзyлтaт oт кoмбинaция oт някoлкo фaктopa - липca нa зaинтepecoвaнocт зa oбщитe плoщи, нeплaщaнeтo нa тaкcитe oт oтcъcтвaщи coбcтвeници и кaтo цялo aпaтия кaтo peзyлтaт oт oчaквaниятa, чe дъpжaвaтa тpябвa дa ce пoгpижи зa тeзи oбщи плoщи.Cвeтoвнaтa бaнкa констатира още кaтo гoлям пpoблeм apмaтypaтa в тeзи пaнeлни блoкoвe, чиeтo cъcтoяниe e нeяcнo, кaтo пpeпopъчвa cпeшни пpoвepки, зa дa ce ycтaнoви cтpyктypнaтa бeзoпacнocт нa тeзи блoкoвe.Cepиoзeн пpoблeм пpeд бългapитe бил и фaктът, чe жилищaтa ca тpyднoдocтъпни зapaди виcoкитe им цeни. Cpeднaтa цeнa била мeждy 550 евро и 800 eвpo зa квaдpaт зa пo-мaлкo тъpceнитe жилищa в пo-cтapи cгpaди и мeждy 800 и 1200 eвpo за нoвите cгpaди в пo-тъpceни лoкaции в гoлeмитe гpaдoвe. Toвa oзнaчaвaло, чe cъc cpeдeн мeceчeн дoxoд нa дoмaкинcтвo oт 477 eвpo oгpoмнa чacт oт нaceлeниeтo нe мoжe дa cи пoзвoли дa кyпи или дopи дa нaeмe жилищa в гpaдoвeтe. Taкa пoкyпкaтa нa жилищe била нeпocилна зa 42% oт дoмaкинcтвaтa, кoитo ce cъcтoят oт eдин чoвeк, зa 15% oт тeзи c двaмa, зa 7% oт тeзи c тpимa или пoвeчe и зa 24% oт ceмeйcтвaтa, кoитo ce cъcтoят oт xopa нa нaд 65 гoдини. 31% oт вcички пък нe мoжели дa cи пoзвoлят дa плaщaт cpeдeн нaeм.\n\n\n                    ", "date": "2017.11.02", "title": "Всяко трето жилище у нас необитаемо"}
{"url": "http://www.monitor.bg/a/view/35061-%D0%9D%D0%B5%D0%BD%D0%BA%D0%BE%D0%B2-%D0%98%D0%BC%D0%B0%D1%85-%D1%81%D0%B0%D0%BC%D0%BE-%D0%BD%D0%B5%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D0%BD%D0%B5%D0%BE%D1%84%D0%B8%D1%86%D0%B8%D0%B0%D0%BB%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D0%B7%D0%B0-%D0%BF%D0%BE%D1%81%D1%82%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80/", "text": "\n                    Предстои да се гласува оставката на проф. Петров, с мен не е преговаряно официално за този пост. Неофициален разговор съм имал по този въпрос. В момента проф. Петров си е вкъщи в отпуск, каза пред БНТ зам.-министърът на здравеопазването Мирослав Ненков.\n\nБез да подценявам наследника на министър Петров, но той ще се нуждае от време за ориентация, което ще забави някои процедури. Аз съм изправен пред трудно решение, официално не ми е предложен постът, но аз не съм готов с отговор все още, коментира той.\n\nСистемата на здравеопазването е един много интересен социален феномен. Близо 4 млрд. се инвестират годишно в нея и те не стигат. От началото на нашия мандат ние започнахме да затваряме полека течовете. Персонално проф. Петров и неговият екип са икономисали милиони на нас, данъкоплатците. Според мен той не трябваше да подава оставка, това е лично мое мнение, но той е офицер, при него е въпрос на чест, коментира д-р Ненков.\n\nБолниците в Ловеч и Враца се развиват горе-долу по един и същи начин. Когато парите са лимитирани, винаги на някого нещо няма да му стигне. Въпросът е да се намери баланс в изхарчването на тези пари. Предвидили сме мерки, които дано следващият екип да промени, за облекчаване на разходи, допълни той.\n\n \n                    ", "date": "2017.11.02", "title": "Ненков: Имах само неофициален неофициален разговор за поста на министър"}
{"url": "http://www.monitor.bg/a/view/72088-%D0%9F%D1%83%D1%81%D0%BA%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BF%D0%BE-%D0%94%D0%BE%D0%BD%D0%B4%D1%83%D0%BA%D0%BE%D0%B2-%D0%B4%D0%BE-20-%D0%BD%D0%BE%D0%B5%D0%BC%D0%B2%D1%80%D0%B8/", "text": "\n                    \n\n \n\n„До 20 ноември трябва да бъде пуснато движението по булевард \"Дондуков\", булевард \"Монтевидео\" и разширението на булевард \"Монтевидео\". Последното е до края на следващата седмица. Тогава приключва и ремонта на площада пред НДК\", заяви кметът на София Йорданка Фандъкова пред Нова телевизия.\n\n\"Радвам се много на гражданската активност. Защото така правим по-добър контрол. Приключихме доста обекти. Булевард \"Овча купел\", моста \"Чавдар\" и други. Които бяха ужасяващи\", допълни тя.\n\n\"Гарантирам, че не плащам за лошо свършена работа. Прекратявала съм договора и на надзорна фирма. Налагаме най-тежките санкции. За последните години са над 2 милиона лева. Няма чадър над никого\", допълни тя. \"Само за тротоара сме ги връщали над шест пъти, без това да стане публично известно\", коментира Фандъкова.\n\n\"На всички обекти изграждаме велоалеи. Всички сме за чистотата на въздуха, но като опре до мястото, през което минаваме, се обръщаме\", каза още Фандъкова. \"Проектът за \"Раковски\" имаше много пропуски и заради това бяха коригирани. Сложихме огледала пред сградата на Европарламента. Преди имаше постоянно спрени автомобили. А то е забранено. И сега стана лошо, защото там се появи велоалея\", допълни тя.\n\n \n\n\n\n \n                    ", "date": "2017.11.02", "title": "Пускат движението по „Дондуков” до 20 ноември"}
{"url": "http://www.monitor.bg/a/view/23638-%D0%94%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%80%D0%BE%D0%BC%D1%81%D0%BA%D0%BE-%D1%88%D0%BA%D0%BE%D0%BB%D0%BE-%D1%81-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0%D0%9A%D0%92%D0%B5%D0%BB%D0%B8%D1%87%D0%BA%D0%BE%D0%B2/", "text": "\n                    Директорът на пазарджишката прогимназия „ Св.св.Кирил и Методий“, която се намира в ромския квартал“Изток“ в областния град, Веско Чавдаров, бе удостоен с националната награда“ Константин Величков“. Отличието се дава от Министерството на образованието и науката по повод 1 ноември-Деня на народните будители и бе присъдено на школския директор за  постижения в работата с деца и ученици за преодоляване на проблемно поведение, както и за активното му участие в дейностите по Механизма за съвместна работа на институциите по обхващане и задържане в образователната система на деца и ученици в задължителна предучилищна и училищна възраст. В основното училище в ромския квартал учат деца от етноса, които благодарение на усилията на педагогическия колектив и ръководството усвояват знания и участват в различни инициативи. Да бъдеш будител никога не е било лесно, но във всяко време е било въпрос на високо гражданско съзнание, доблест и отговорност към поколенията. Да бъдеш будител днес, означава да си приел тази отговорност за своя съдба, коментира началникът на Регионалното управление по образованието в Пазарджик Валентина Кайтазова, която беше с директора на училището Веско Чавдаров по време на връчване на отличието.\n\n \n                    ", "date": "2017.11.02", "title": "Директор на ромско школо с националната награда“К.Величков“"}
{"url": "http://www.monitor.bg/a/view/7696-%D0%9D%D0%B0-10-%D0%BD%D0%BE%D0%B5%D0%BC%D0%B2%D1%80%D0%B8-%D0%91%D0%BE%D1%80%D0%B8%D1%81%D0%BE%D0%B2-%D0%B2%D0%BD%D0%B0%D1%81%D1%8F-%D0%B2-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BA%D0%B0%D0%BD%D0%B4%D0%B8%D0%B4%D0%B0%D1%82%D1%83%D1%80%D0%B0%D1%82%D0%B0-%D0%BD%D0%B0-%D0%BD%D0%BE%D0%B2%D0%B8%D1%8F-%D0%B7%D0%B4%D1%80%D0%B0%D0%B2%D0%B5%D0%BD-%D0%BC%D0%B8%D0%BD%D0%B8%D1%81%D1%82%D1%8A%D1%80/", "text": "\n                    Най-вероятно на 10 ноември премиерът Бойко Борисов ще внесе в парламента предложението си за рокади в кабинета и нов здравен министър. Това стана ясно от думите на председателя на ПГ на ГЕРБ Цветан Цветанов в кулоарите на НС.Борисов ще внесе предложението си след гласуване в зала на закона за бюджета и другите данъчни закони, увери Цветанов. Те от своя страна ще се разглеждат от депутатите в зала следващата седмица – сряда и четвъртък, когато НС ще има удължени заседания.Цветанов даде да се разбере, че ГЕРБ ще се съобрази с искането на Николай Петров и неговата оставка ще бъде подкрепена. По думите му те ще се съобразят с предложението на премиера Борисов, който имал право да предлага смени в МС и не може да се прави аналогия с депутата Делян Добрев, която оставка в крайна сметка бе отхвърлена от НС. Според Цветанов Николай Петров е бил омаскарен. Цветанов коментира и вотът на недоверие, които искат да внесат БСП. Повод се оказа изказването на соцлидера Корнелия Нинова, която съобщи, че червените вече са готови с преговорния екип за вота на недоверие и са призовали ДПС и Воля също да излъчат такива. Самите консултации за вота ще бъдат другата седмица. Според Цветанов обаче дебатите по вота ще бъдат загуба на време и ще отнеме поне половин ден, особено когато страната има добри показатели, а опозицията нямала алтернативни решения. „Вотът на недоверие ще е пилеене на време и ще ни отклони за няколко часа от нормалната дейност и приемането на бюджета Той определи като липса на политическа мъдрост и зрялост БСП да внася вота точно по време на БГ председателството. Той предположи, че по време на дебатите ще бъдат казани много неистини и припомни, че вече са направили регистър на фалшивите новини.По-добре държавата да осигури нужния ресурс за субсидии, отколкото определени бизнесмени и кръгове да финансират партийните кампании. Това заяви шефът на ПГ на ГЕРБ Цветан Цветанов в кулоарите на парламента относно партийните субсидии, които остават 11 лева и възможността те да бъдат намалени.„Това е тема, която трябва да бъде дискутирана, за да се вземе правилното решение, да се говори с политическите партии и обществото. Ако погледнем реално по какъв начин се финансират партиите по време на предизборна кампания - много по-добре е да извадим от зависимости партиите чрез държавно финансиране”, аргументира се Цветанов без да уточни дали ще се внесе предложение в бюджета за 2018-та субсидиите да бъдат намалени. Той бе категоричен, че не иска кампанията на една партия да бъде финансирана от „нечисти интереси на дадени икономически кръгове”. Цветанов даде пример с вероизповеданията, които се също се предвижда да се финансират от бюджета, за да се избегне външно финансиране и да ги направи в услуга на друга държава. „С политиката е по същия начин”, допълни Цветанов. „Ще разговаряме , за да видим какви са възможностите и дали това е възможно да бъде направено”,заяви още той.Цветанов коментира и казуса с кмета на Батак и разкритията, че фирмата на сина му е печелила обществени поръчки от общината. „БСП са тези, които са много компетентни в опитите си да показват политическа воля за борба с корупцията и за опорочени модели на управление.”, каза Цветанов и обясни, че кметът на Батак е именно от БСП. Именно червените трябва да отговорят и дали той трябва да подаде оста \n\n\n                    ", "date": "2017.11.02", "title": "На 10 ноември Борисов внася в парламента кандидатурата на новия здравен министър "}
{"url": "http://www.monitor.bg/a/view/50856-%D0%97%D0%B0%D1%82%D1%8F%D0%B3%D0%B0%D1%82-%D1%80%D0%B5%D0%B3%D1%83%D0%BB%D0%B0%D1%86%D0%B8%D0%B8%D1%82%D0%B5-%D0%B7%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%BD%D0%B8%D1%82%D0%B5-%D1%84%D0%BE%D0%BD%D0%B4%D0%BE%D0%B2%D0%B5/", "text": "\n                    Затягане на регулациите за пенсионните фондове. Това предвиждат промените в Кодекса за социално осигуряване, които депутатите гласуваха на второ четене. В тази връзка се повишава контролът за инвестиции в свързани лица от страна на пенсионните фондове, като те ще имат срок от една година да преоценят тези инвестиции и да излязат от тях. Всъщност с промените се прави по-точна дефиниция за свързани лица, като значително се разширява обхвата. Въвежда се и понятието „тесни връзки”. Такива са налице когато две или повече лица или фирми са свързани чрез участие или контрол в дружество, като става дума за притежаване поне на 20 % от капитала. Заедно с него се добавят и понятие като „близък член от семейството”. Според новите промени занапред  свързани лица ще са и са компаниите, които са предприятие майка или дъщерни дружества от една група. Същото важи и ако една от тях има участие или е съвместно дружество с друго и др. Успоредно с това се разрешават и инвестиции в акции, търгувани на пазарите в страните от ЕС. Залагат се и по-строги изисквания за ръководството на фондовете, които занапред ще подлежат на предварително одобрение от КФН, а менидръжите трябва да са поне с магистъркска степен. По-рано депутатите гласуваха на първо четене и поправки относно самата КФН, която ще се самоиздържа от такси и няма да получава субсидия от бюджет.\n\n\n                    ", "date": "2017.11.02", "title": "Затягат регулациите за пенсионните фондове"}
{"url": "http://www.monitor.bg/a/view/37314-%D0%92%D0%B8%D0%B6%D1%82%D0%B5-%D0%BA%D0%B0%D0%BA-%D0%BE%D0%B1%D1%80%D0%B0%D1%85%D0%B0-%D1%86%D1%8A%D1%80%D0%BA%D0%B2%D0%B0%D1%82%D0%B0-%D0%BD%D0%B0-%D0%BE%D1%82%D0%B5%D1%86-%D0%98%D0%B2%D0%B0%D0%BD-%D0%92%D0%98%D0%94%D0%95%D0%9E/", "text": "\n                    На един от най-светлите християнски празници Димитровден в малката църква към приюта на отец Иван в Нови хан Без да знае, че в църквата има камери, престъпникът влиза през вратата и от вътрешния джоб на якето си вади щипка, с която бърка в касата с дарения, вади и прибира парите.От записът се вижда, че мъжът е подготвен за обира, защото бързо се ориентира в обстановката и къде са парите. Дори, когато влиза жена да запали свещ, той отива към олтара, кръсти се и се моли. След като тя излиза, той продължава да бърка в кутията.Според отец Иван, наглия крадец си е тръгнал с над 300 лева. Това били парите от продажбата на свещи, които на Димитровден били повече, заради увеличения брой посетители.Отец Иван моли, всеки който познае крадеца да му сигнализира или да се обади в полицията.Споделете новината, за да могат повече хора да видят видеото и да помогнем крадеца да бъде хванат по-бързо.\n\n\n                    ", "date": "2017.11.02", "title": "Вижте как обраха църквата на отец Иван (ВИДЕО)"}
{"url": "http://www.monitor.bg/a/view/73628-%D0%97%D0%B5%D0%BB%D0%B5%D0%BD%D0%B8%D1%82%D0%B5-%D1%81%D0%B5-%D0%BE%D1%82%D1%80%D0%B5%D0%BA%D0%BE%D1%85%D0%B0-%D0%BE%D1%82-%D0%B3%D0%B0%D0%B7%D0%BE%D0%B2%D0%B8%D1%8F-%D0%B1%D0%B0%D1%80%D0%BE%D0%BD-%D0%A1%D0%B0%D1%88%D0%BE-%D0%94%D0%BE%D0%BD%D1%87%D0%B5%D0%B2/", "text": "Опитват се да извлекат дивиденти от недоволството на хората\n                    Ексшефът на псевдоеколозите от ПП „Зелените“ Борислав Сандов и колегите му се отрекоха от газовия барон Сашо Дончев, а така - и от становищата на партньорите си от \"Зелени Балкани\" на Тома Белев и \"Биоразнообразие\". За разлика от двете НПО-та, партийците на зеления октопод са изпратили отрицателно становище срещу планирания добив на неконвенционален газ в Добруджа, заявиха днес те, като допълниха, че газът, който трябвало да се добива бил неконвенционален и попада под забраната на мораториума, наложен за шистовия. С отрицателното си „експертно“ становище обаче псевдо защитниците на природата, се опитват да яхнат вълната на местното население .Т.нар. „зелени“ скачат на амбразурата доста късно, след като техните ортаци, свързани със зеления грантаджийски октопод, са се подписали на документите, които ще дадат в ръцете на газовия барон Сашо Дончев житницата на България. Сега целта им е да излязат чисти от ситуацията, след като виждат, че гражданското недоволство в Генерал Тошево ще изгони олигарха Дончев. Сред псевдоеколозите, осигурили заветното „Да“ за проекта на газовия барон, са грантаджийската шайка от фондация „Биоразнообразие“ и „Зелени Балкани“ - част от мрежата на зеления октопод, оглавяван от Тома Белев и неколцина негови ортаци.Сандов и компания вече пеят друга песен. Според тях бизнесът на Сашо Дончев с природен газ не е бъдещото на енергетиката. Доскоро те обясняваха, че само и единствено масовата газификация е актуалния за България преход от твърдо гориво към бленуваните им ВЕИ инсталации. \n\n\n                    ", "date": "2017.11.02", "title": "“Зелените“ се отрекоха от газовия барон Сашо Дончев"}
{"url": "http://www.monitor.bg/a/view/36500-%D0%AE%D0%9D%D0%95%D0%A1%D0%9A%D0%9E-%D0%BE%D0%B1%D1%8F%D0%B2%D0%B8-%D0%93%D0%B0%D0%B1%D1%80%D0%BE%D0%B2%D0%BE-%D0%B7%D0%B0-%D0%93%D1%80%D0%B0%D0%B4-%D0%BD%D0%B0-%D0%B7%D0%B0%D0%BD%D0%B0%D1%8F%D1%82%D0%B8%D1%82%D0%B5/", "text": "\n                    Хумористичната столица на България – Габрово вече е част от творческите градове под егидата на ЮНЕСКО. Той е обявен за Град на занаятите. Така става вторият български град, който попада в мрежата на организацията след София, която беше обявена за \"Град на киното\".\n\nЗа занаятчиите на Етъра призът от ЮНЕСКО е признание, за това че десетилетия съхраняват българските занаяти в автентичен вид. Като грънчарката Таня Станева.\n\n„Шарката за Габрово е типична украска. Жълто-черна украска, но за всички е интересно, като се върти колелото”, разказва Станева.\n\nОсвен признание, отличието на ЮНЕСКО е и отговорност за Габрово и занаятчиите на Етъра.\n                    ", "date": "2017.11.02", "title": "ЮНЕСКО обяви Габрово за Град на занаятите"}
{"url": "http://www.monitor.bg/a/view/72426-%D0%94%D0%BE%D1%86-%D0%91%D0%BE%D0%BD%D0%B8-%D0%9F%D0%B5%D1%82%D1%80%D1%83%D0%BD%D0%BE%D0%B2%D0%B0-%D0%BF%D0%BE%D0%B5%D0%BC%D0%B0-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%9D%D0%98%D0%9C/", "text": "\n                    Доц. е назначена за директор на Националния исторически музей, докато длъжността бъде заета въз основа на конкурс.\nДоц. д-р Петрунова е  Била е зам.-министър на културата, заместник-директор на Националния археологически институт с Музей към Българската академия на науките (НАИМ-БАН), съобщиха от НИМ. Ръководител е на секцията по\nРъководител е на повече от теренни проучвания и разкопки. Ръководител на различни проекти, свързани с археологически проучвания, туризъм, популяризиране и опазване на българското културно-историческо наследство. Автор е на повече от\nДоц.  заема поста на досегашния директор на музея \n                    ", "date": "2017.11.02", "title": "Доц. Бони Петрунова поема ръководството на НИМ"}
{"url": "http://www.monitor.bg/a/view/75059-%D0%9F%D0%B0%D1%82%D1%80%D0%B8%D0%BE%D1%82%D0%B8%D1%82%D0%B5-%D0%94%D0%BE-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D0%B4%D0%B0-%D1%81%D0%B5-%D0%BF%D1%80%D0%B5%D1%80%D0%B0%D0%B7%D0%B3%D0%BB%D0%B5%D0%B4%D0%B0%D1%82-%D0%B2%D1%81%D0%B8%D1%87%D0%BA%D0%B8-%D0%A2%D0%95%D0%9B%D0%9A%D0%B2%D0%B5/", "text": "\n                    Всички ТЕЛК-ове да се преразгледат до две години, искат патриотите. Това стана ясно от думите на Калин Поповски, зам.-шеф на социалната комисия в парламента, след среща с представители на организации  на хората с увреждания.Оказа се, че хората не искат системата на ТЕЛК-ове да се разделя на две комисии- медицинска и социална, както и да въведе електронни досиета.„Имаме амбицията за 2 г., в така наречения \"гръцки модел\", отново тези хора да преминат през комисиите за нова оценка на медицинската работоспособност. Защото знаем, че през годините тази цифра се е увеличила сравнително повече, отколкото са евентуалните хора с увреждания\", обясни Поповски.Той увери, че трябва да има ревизия и този публичен ресурс да се изразходва пряко за хората. По думите му хората с увреждания са поставили като условие тези от тях, които имат трайни увреждания да не минават през срочни ТЕЛК-ови решения. От думите му стана ясно, че те ще подкрепят тези искания и ще поставят въпроса по време на дебатите в комисии, където тепърва ще се приема концепцията за реформира на експертизата на работоспособността.„Няма смисъл да разхождаме хората през 2-3 г. по медицинските комисии, при положение, че човек е ослепял завинаги или му откъснат крак, ръка или др.\", категоричен бе Поповски. Той обясни, че тези хора трябва да бъдат пенсионирани до живот, като това да става в една комисия, в която да има медицински и социални експерти.Зам.-председателят на ПГ на „Обединените патриоти” Искрен Веселинов пък обясни, че са поискали срещата с представители на хората с увреждания, защото не искат да ги  оставят извън дебатите за реформата. „Успокоихме ги, че концепцията все още не е окончателна. Най-спешното и видното от тези неща е, че ще има две комисии едното за медицинската експертиза и една за работоспособността, тоест следва тези хора да се разхождат от комисия на комисия в двете министерство, защото министерството не са постигнали съгласие как да се решават нещата на едно място. В това отношение заявихме подкрепа да се търси решение по този въпрос\",  добави още той.Хората с  увреждания у нас са между 900 000 и 1 млн. души. От около 450 00 0 са тези, които са в трудоспособна възраст – между 18 и 60 години и имат ТЕЛК-ови решения. Още около половин милион имат интеграционни добавки,, но те се получават от хора в пенсионна възраст.\n\n\n                    ", "date": "2017.11.02", "title": "Патриотите: До две години да се преразгледат всички ТЕЛК-ве "}
{"url": "http://www.monitor.bg/a/view/1590-%D0%91%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D0%B1%D1%8A%D0%B4%D0%B5%D1%89%D0%B5%D1%82%D0%BE-%D0%BD%D0%B0-%D0%97%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%91%D0%B0%D0%BB%D0%BA%D0%B0%D0%BD%D0%B8-%D1%81-%D1%88%D0%B2%D0%B5%D0%B9%D1%86%D0%B0%D1%80%D1%81%D0%BA%D0%B8%D1%8F-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82/", "text": "Швейцария ни подкрепя за членство в Шенген\n                    Бъдещето на Западните Балкани и тяхното присъединяване към ЕС е била една от основните теми по време на разговора между премиера Бойко Борисов и президента на Швейцария Дорис Лойтхард. Именно Западните Балкани са основен приоритети по време на БГ председателството на ЕС, с чиито акценти Борисов е запознал Лойхард.„Дебатът за бъдещето на Европа е свързан с дебата за европейската интеграция на тези държави, тяхното приобщаване, стабилност, просперитет и спазване ценностите на Общността“, посочил Борисов. Според него швейцарските проекти в страните от региона могат да бъдат много полезни за икономическото и социалното им сближаване с държавите от ЕС със останалите страни Европейското икономическо пространство. Лойтхард от своя страна изразила очакването си България да бъде отговорен ротационен председател на Съвета. По време на разговора са обсъдени теми като миграционната политика, както Брекзит. Борисов пък представил и постиженията ни от борбата с контрабандата и корупцията.Преди това среща с Лойтхард имаше и държавният глава Румен Радев. След нея стана ясно, че Швейцария ни подкрепя за членство в Шенген, а ни сме готови да насърчим швейцарските компании да инвестират повече у нас. По време на разговорите Радев подчертал, че Кохезионната политика е ключов инструмент за икономическото и социално сближаване в Европа и за нейната конкурентоспобност на световната сцена. По думите му България ще работи за увеличаване на двустранното инвестиционно сътрудничество и на икономическия обмен с Швейцария. Стокобменът през миналата година между двете страни е 260 млн. евро, а швейцарските инвестиции у нас за последните 20 години са около 1.8 млрд. евро. Радев откроил и потенциални сфери за засилване на икономическото партньорство, като информационните и комуникационните технологии, биоземеделието и туризма. Лойтхард отбеляза от своя страна, че швейцарският опит в дуалното обучение се търси от все повече европейски държави, като ефективна мярка за намаляване на младежката безработица и за подобряване на социалната интеграция. Швейцария ще ни помага и по време на БГ председателство.Междувременно премиерът Бойко Борисов се срещна и с вицепремиера и военен министър на Македония Радмила Шекеринска. Двамата отбелязали значението на подписването на Договора за добросъседство, а Борисов изтъкнал, че ролята на честите регулярни срещи. „Взаимната подкрепа в областта на отбраната е от изключителна важност за сигурността на гражданите на двете държави“, допълни министър-председателят и приветства подписаните днес протоколи за сътрудничество в областта на Военновъздушните сили и за осигуряване на лабораторни изследвания в сектора. Борисов отново потвърди позицията на България за открит диалог с ясна подкрепа за членството на Република Македония в НАТО и ЕС.\n\n\n                    ", "date": "2017.11.02", "title": "Борисов обсъди бъдещето на Западните Балкани с швейцарския президент"}
{"url": "http://www.monitor.bg/a/view/39280-%D0%93%D0%95%D0%A0%D0%91-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D0%BA%D0%BC%D0%B5%D1%82%D0%B0-%D0%BD%D0%B0-%D0%91%D0%B0%D1%82%D0%B0%D0%BA/", "text": "\n                    Общинското ръководство на ГЕРБ – Батак, взе решение чрез общинските съветници на партията да поиска оставката на кмета на община Батак Петър Паунов, съобщават от пресцентъра на партията в града. Причината е уронване престижа и доброто име на общината в резултат на незаконни действия за промяна на собствеността на държавен в общински имот край яз. „Батак” и последвалата му продажба, както и за обществени поръчки, спечелени в разрез с моралните норми, от сина на кмета, Крум Паунов като управител на семейната им фирма „Престиж – Паунов” ЕООД. Председателят на групата на ГЕРБ в ОбС и общински ръководител на партията Атанас Коларов уточни, че решението за промяна на собствеността на имота край яз. „Батак” е взето на последното заседание на местния парламент в предишния мандат на кмета Паунов и е било отменено от сегашния Общински съвет като незаконосъобразно. Въпреки това продажбата е осъществена. Повод за исканата оставка стана прессъобщение от Главна прокуратура за обвинителен акт срещу градоначалника на историческия град, който е превишил служебните си правомощия и е съставил и утвърдил акт за частна общинска собственост, с който променил собствеността на поземлен имот в местността „Язовир Батак“, зона А, в землището на гр. Батак, обл. Пазарджик, от държавна собственост в общинска частна собственост. Според магистратите кметът на Батак  не е зачел влязло в сила решение на Районен съд-Пещера, в сила от 12 юни.2014 г., с което имотът е признат за собственост на държавата чрез Министерството на земеделието, храните и горите, с цел да набави облага за Община Батак в размер на 2 400 лева и на трето лице, станало собственик на имота, както и да причини вреда на държавата, изразяваща се в неблагоприятно изменение в имотното състояние на Министерството и от това могат да настъпят неблагоприятни имуществени вредни последици. Петър Паунов е предаден на съд за това, че в качеството си на длъжностно лице – кмет на Община Батак, заемащо отговорно служебно положение, е превишил властта си, като е внесъл предложение, от 12 септември 2015 г., до председателя на Общинския съвет-Батак, за продажба на горепосочения имот, и по този начин е осъществил неследващи му се правомощия да се разпорежда с имоти държавна собственост, като предложението е гласувано от Общинския съвет и с договор от 13 ноември 2015 г. е последвала продажба на земя - част от имот, държавна собственост на стойност 2 400 лева, на трето лице – престъпление по чл. 283а т.1 във връзка с чл. 282 ал.2 пр. 2 във връзка с ал. 1 пр. 3 от Наказателния кодекс.По делото са били изискани и приложени документи, разпитани свидетели, извършени експертизи и др.  Кметът на община Батак Петър Паунов бе потърсен за коментар, но не си вдигаше мобилния телефон. \n\n \n                    ", "date": "2017.11.02", "title": "ГЕРБ поиска оставката на кмета на Батак"}
{"url": "http://www.monitor.bg/a/view/28945-%D0%97%D0%B0%D0%BF%D0%BE%D1%87%D0%BD%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BE%D0%B1%D1%85%D0%BE%D0%B4%D0%B0-%D0%BD%D0%B0-%D0%90%D1%85%D0%B5%D0%BB%D0%BE%D0%B9/", "text": "\n                    \n\n\n\n\n\n\n                    ", "date": "2017.11.02", "title": "Започна изграждането на обхода на Ахелой "}
{"url": "http://www.monitor.bg/a/view/70915-%D0%A5%D1%80%D0%B0%D0%BD%D0%B5%D0%BD%D0%B8%D1%86%D0%B8-%D0%B8-%D0%BC%D0%B5%D0%BD%D1%82%D0%BE%D1%80%D0%B8/", "text": "\n                    „Журналистиката може да бъде не по-малко мръсна дейност от политиката, стига да я използваш като крайпътна свалка срещу заплащане. Но вече ми е късно да се пробвам в подобни магистрални упражнения.” Това уникално признание прави на 4 септември 2017 г. журналистката на повикване Любица (Люба) Кулезич. Минути по-късно от екрана вече тече групово изпълнение. Интервюто е накъсано, изпълнено с фалшива страст и заучени пози. Професионално изпълнение, с други думи.Пред телевизионните камери, излъскани и изтупани, са се изтъпанили двама души, издирвани от Интерпол. Няма нещо, с което банкерът беглец Цветан Василев и съпругата му Антоанета Василева да бъдат изненадани. Разговорът тече по предварително зададени маркери. Въпросите и отговорите са отработени съвестно и са съобразени с онези, които са поръчали кратките музикални форми. За да е пълна медийната порнография, липсва само дъщерята Радосвета, която Люба Кулезич представя като „обещаващ млад учен”. Нататък сцената става още по-хард. „Канибалски ми изглежда фактът Радосвета, доктор по право в два престижни университета, да бъде издирвана от Интерпол”, настървява обстановката Кулезич. За да се стигне до кулминацията: „Целта на задържането й е да й обръснат главата и по този начин – с рекет, да домъкнат тук Цветан Василев.”Българският Мадоф всъщност може да се домъкне и сам. Може, ама не иска. Той предпочита дистанционно да ръководи глашатаите си, които отдадено лъскат имиджа му. Някои от тях често пътуват до Белград за инструктаж. Медийната оргия, която всички вкупом заформят, цели само едно - бегълците от закона да бъдат изкарани репресирани с надеждата, че така ще получат индулгенция за схемите, с които обраха хиляди български семейства. Разкрасителните процедури, на които Кулезич подлага своя мустакат благодетел, както повеляват опорните точки от АРГО-гейт, моментално биват подети от фабриката за фалшиви новини около кръга „Капитал“ и присъдружните му сайтове като „Медиапул“ и „Клуб Зет“. Олигархичните побратими на Българския Мадоф - Иво Прокопиев и Огнян Донев, също поставят своите медии в помощ на Кулезич при отчаяните й опити за лифтинг на Цветан Василев. В оргията активно се включва и агент Академик – друг от журналистите, които гледат с благоговение българския Бърнард Мадоф.Отговорът защо уж конкурентни издания споделят обща редакционна политика се намира в стенограмите АРГО-гейт, където лъсва, че Стояна Георгиева (“Медиапул“), Прокопиев (“Капитал“) и служителят на Огнян Донев – Иван Бедров(“Клуб Зет“), тайно се събират, за да чертаят задкулисни планове в полза на политическите интереси на техните господари. Чест гост на техните издания пък е бившият агент на Държавна сигурност Сашо, който по времето на Костов бе посланик в Русия, а днес се представя като блогъра и експерт по всичкология Илиян Василев. От енергетика, през банково дело, геополитика, а напоследък и оръжейна индустрия – агент Сашо винаги е готов да даде експертно становище и то винаги е в угода на неговите кукловоди.Самата Кулезич, която в момента се подвизава като стопанка на авторско предаване в телевизия BIT, има челен опит в разкрасителните процедури. Преди време настоящият й началник Сашо Диков си отплесна езика и я обиди на публично място с репликата: „Ало, лифтинг!”. Диков всъщност не издаде някаква тайна. Самата журналистка се впусна в гореща рекламна кампания на пластичния си хирург, за да демонстрира колко е доволна от чудото, което е сторил с нея. Показа даже видео, на което се вижда как се правят разрезите, с които се отстранява излишната кожа по лицето й. Хирургът й благодари за доверието и поясни, че лифтингът не е единствената процедура, спомогнала за по-добрата визия на Кулезич. Стана ясно, че клепачите на журналистката са повдигнати, а скулите й също са пипнати.Сега Любица се изпробва сама със скалпела и отстранява „излишното” от публичната физиономия на българския Мадоф. А авторът на репликата „Ало, лифтинг!” вече е в приповдигнато настроение, когато си комуникира с нея. В многобройните интервюта, които Диков и Кулезич непрестанно си правят един на друг, очебийно програмният директор на медията се държи като подчинен на „обикновената тв водеща“. Причината вероятно се крие в това, че Кулезич явно е по-близко до банкерското сърце, тъй като лично тя пътува до Белград, за да направи поредното интервю с него и съпругата му, в което българският Бърни Мадоф да изсипе още една порция клевети и недоказуеми обвинения в опит да заблуди българите, а вече и чужденците, и да отклони внимание от 146-те престъпления, за които е обвинен при кражбата на 2,7 милиарда лева от парите на вложителите в КТБ. В разгара на кризата с КТБ през 2014 година журналистката Маргарита Михнева разкри, че една неуморна пиарка - Соня Колтуклиева, е получавала крупни суми на ръка, за да лъска имиджа на Василев, като общата сума възлиза на половин милион лева. Пиарката, която също като Кулизич има афинитет към разкрасителните процедури, реагира като ужилена – да, получила три пъти по 10 000 лева, но не лично от него и не точно от банката, защото логото й го нямало на финансовите ордери. А и парите били не за лъскане на имидж, а за друго – срещнала се с банкера, за да му сподели концепцията си за земеделска телевизия. Идеята така го грабнала, че тутакси се навил да инвестира в нея. После обаче поставил условие двамата с Колтуклиева да са ортаци. Тя искала парите му, но не и него, затова се фръцнала и му обърнала гръб. „Не влизам в съдружие с немедийни хора. За аванса оставих една концепция. Взех си моята, за да се опитам да я реализирам сама. Но имах здравословни проблеми, след което я дадох на една фирма и те осъществиха този проект за телевизия“, възмути се тогава Колтуклиева.На хранилката, само че вече при забегналия банкер, са и редица други блогъри и тролове, които му работят за рейтинга, докато той се укрива от родното правосъдие зад граница. Кръгът му от електронни медии доскоро се попълваше и от интернет групата “3Бей”. В нея според експерти влизали сайтовете inews.bg и econ.bg.Месец след като пишман финансистът забегна зад граница в няколко печатни издания излязоха данни, според които групата около „3Бей” е формирала специален корпус от интернет тролове, пълнещи форумите на определени сайтове с коментари и мнения в полза на Василев.Най-показателен обаче е фактът, че когато излязоха списъците с гостите на Василев, частта с посещенията от журналисти в кабинета му беше сред най-внушителните бройки. Безспорен рекордьор е Мирослав Иванов. За периода от началото на август до началото на декември 2013 г. той се е явявал в сградата, за да се срещне лично с банкера - общо 24 пъти. В някои седмици посещенията са били ежедневни. Мирослав Иванов е блогърът, списващ страницата „Финансови смислици”, която защитава интересите на Цветан Василев и лансира в публичното пространство защитните му тези, откакто блогът съществува в интернет пространството.Освен Иванов сред честите гости на Цветан Василев е бил и агент Академик, за когото вече ви споменахме.Поне 300 бона струва греещата от телевизионните екрани любов на собственика на “Фрогнюз” и ченге от Второ главно управление на ДС Огнян Стефанов към скандалния банкер Цветан Василев.Услугите на агент Академик далеч не са безплатни - за периода от 30 юни 2011 до 13 септември 2012 г. той е задлъжнял с въпросните 300 000 лева чрез дружеството си „Торнадо медия” към фирма, свързана с Василев. И до днес няма данни сумата да е платена, тъй като фирмата на Стефанов, която издаваше скоропостижно издъхналия на 69-ия си брой седмичник “Торнадо”, поиска обявяване във фалит през 2012 г., а процедурата по несъстоятелност все още тече. Това показа проверка в Търговския регистър.Дългът на “Торнадо медия” - еднолична собственост на Стефанов, лъсва от документите от Софийския градски съд, с които през юли 2013 г. магистратите решават да стартират процедурата по несъстоятелност на фирмата. Самият фалит пък е поискан от агент Академик на 13 септември 2012 г. Причината - създаденото само две години преди това дружество е натрупало над 10 пъти повече пасиви, отколкото са активите му. В този период фирмата на Стефанов задлъжнява с 300 000 лева към дружеството “БГ корпорейшън”, пише в решението на съда. Изведнъж тази сума се изпарява. В списъка, направен от синдика на “Торнадо медия” с кредиторите, към които “Торнадо медия” има дългове и сумите трябва им бъдат изплатени, “БГ корпорейшън” не фигурира. Което пък от своя страна повдига въпроса дали дружеството не се е отказало от вземанията си срещу бъдещи услуги.В цяла България има само едно дружество с името “БГ корпорейшън”, става ясно от проверката в Търговския регистър и в регистрите за фирмено разузнаване.Привидно в него няма абсолютно нищо смущаващо, като фирмата е еднолична собственост на неизвестния в публичното пространство Едуард Миланов. Това обаче е само привидно. Дружеството е регистрирано на далеч по-популярния от собственика си адрес ул. “Дамян Груев” №46 в столицата. Адресът е едно от четирите гнезда на фирмите, свързани с Цветан Василев и щедро спонсорирани от КТБ през годините.За изпирането на мръсните дрехи на българския Мадоф голяма роля изигра и проксито, което политологът Иван Кръстев и олигархът Иво Прокопиев създадоха в тандем.Домейнът „КТБ-файлс“ е регистриран през януари 2016 г. от Кръстев. Скоро след това влиза и тежката артилерия от кръга „Капитал“. Тук е мястото да отбележим целувката между разградския олигарх и мустакатия му брат близнак, рожба на задкулисието. Червенобузият олигарх получи достъп до държавните активи, в лицето на „Каолин“ и „Дамяница“, и успя да ги овладее чрез пладнешкия грабеж, наречен от Командира приватизация. През годините успя да изсмуче пари от държавата по различни начини - далаверите с възобновяемите енергийни източници, продажбата на държавните дялове от ЕВН, заради които даже се сдоби с обвинение от прокуратурата, и т.н. Но за разлика от мустакатия си побратим, който напълно безконтролно получи достъп до милиарди левове и по най-парвенюшки начин буквално се окъпа в парите на вложителите в КТБ, ролята на Прокопиев бе друга. Той трябваше да гради имидж на „бяла якичка“, лобист с медийна империя и мрежа от неправителствени организации и политици, за които също трябваше да плаща от придобитите благодарение на Костов благини.На практика служители на Прокопиев са причината прокуратурата да влезе в офисите на КТБ и да открие истината за финансовата пирамида, която тя представлява. През февруари 2013 г. ударната група на кръга „Капитал“ - „Протестна мрежа“, внася сигнал в държавното обвинение, на базата на който започва проверката на бизнеса на Василев. Бившият служител на Прокопиев Николай Стайков е координатор на „гражданската организация“. Рамо до рамо с него е и съгражданката на олигарха Антоанета Цонева, наричана в протестърските кръгове Кака Цона, и обикновеният активист Христо Иванов. Все хора, които под една или друга форма, тайно и явно, са служили на интересите на Прокопиев. Изданията на олигарха „Капитал“ и „Дневник“ пък са първите, които публикуват статии с информация, че КТБ се ограбва. „Държавата КТБ“ и „Банка за лична употреба“ са само част от заглавията, които Прокопиев контролирано пуска още година преди официалното изтърбушване на КТБ. Случайно или не, след близо двегодишна кампания от медиите на разградския олигарх и сигналите, внесени от неговите „граждански активисти“, лицензът на банката беше отнет.След позорното бягство на Цветан Василев в Белград и дирижираната от него повторна кражба на активите на КТБ обаче Прокопиев изведнъж преоткри своя „отколешен противник“, който има мустаци и едни 4 милиарда лева за харчене. Медиите му възседнаха интернет платформата „КТБ-файлс“, която уж трябваше да разкрива истината за грабежа на века, а постепенно стана лична трибуна на мустакатия аферист.След внасянето на обвинителния акт срещу Цветан Василев Прокопиев задейства с пълна сила фабриката за фалшиви новини в полза на мустакатия си сиамски близнак. Появи се и подкрепление – онлайн изданието „Студия Трансмедия“ на представящия се за инвестиционен банкер бизнесмен с швейцарски паспорт Георги Василев. Подборът на темите в сайта ясно показва, че за „издателя“ Василев приоритет е всичко, което обслужва интересите на избягалия в Сърбия фараон. В този стил са и „авторските материали“, които имат претенции да са журналистически разработки. За нивото им може да се съди по авторите, които са привлечени. „Трансмедия“ е последен пристан на вече споменатия придворен на мустакатия банкер – блогърът и бивш кадър на кръга „Капитал“ Мирослав Иванов.Самият „издател“ Георги Василев също има политически амбиции и миражи в главата си от години. Той е основател на партия „Република БГ“, която пък е пряко свързвана с обкръжението на политолога и първи ешалон соросоид Иван Кръстев. В един период от време Кръстев даже го спрягат като бъдещ шеф на партията, което така и не се случва, тъй като информацията за това изтича в медиите преди учредителното събрание на формацията. Така вместо Кръстев като модератор на срещата е пратен друг виден соросоид – Красен Станчев. Шефът на ИПИ е и първият награден, който преди десетина години получава учредения от Георги Василев приз за „свободен дух“. Картината на глашатаите на каишка ще е непълна, ако към тази протестърско-олигархична дружина не добавим и уличния мегафон на Цветан Василев - Божидар Томалевски. Сред бранителите на банкерската чест е и Вера Ахундова – агент Ана Хранова на ДС, а също така и кредитен милионер. Тази пъстра компания проявява завидно усърдие в избелването на Българския Мадоф. Заедно те пеят под диригентската му палка арията на клеветата срещу неудобните за него политически и обществени фигури. Чрез инженерстването на политически проекти, на което ще се спрем в следващата глава, Василев се опитва да си подсигури още един спасителен пояс. В това начинание той разчита на солидарно участие и от страна на другите олигарси, заченати в най-мрачните години на прехода  \n\n\n                    ", "date": "2017.11.02", "title": "Цветан Василев: Храненици и ментори (IV глава  от книгата \"Българския  Мадоф\")"}
{"url": "http://www.monitor.bg/a/view/54883-%D0%A1%D1%82%D0%B8%D0%BF%D0%B5%D0%BD%D0%B4%D0%B8%D1%8F%D1%82%D0%B0-%D0%BD%D0%B0-%D0%B4%D0%BE%D0%BA%D1%82%D0%BE%D1%80%D0%B0%D0%BD%D1%82%D0%B8%D1%82%D0%B5-%D1%81%D0%BA%D0%B0%D1%87%D0%B0-%D0%B4%D0%BE-500-%D0%BB%D0%B2/", "text": "\n                    Стипендията на докторантите скача с 50 лв. - от 450 до 500 лв. Това съобщи днес просветният министър Красимир Вълчев по време на заседанието на парламентарната ресорна комисия, която разглеждаше бюджета за образование и наука за 2018 година на първо четене. За увеличението на стипендиите са заложени 2,5 млн. лв. Те са част от 120-те млн. лв., които се дават допълнително за наука, обясни Вълчев.Само преди два дни в Деня на народните будители докторанти поискаха по-високо заплащане в писмо до премиера Бойко Борисов.Яна Вангелова от Националното представителство на студентските съвети обаче призова докторската стипендия да се увеличи подобаващо, защото дори и в размер 500 лв., пак ще е по-ниска от минималната заплата. Според проф Лъчезар Аврамов от БАН стипендиите за докторантите трябва да са поне 900 лв., в противен случай това ще доведе до ликвидация на българската наука.Образователният министър обясни, че заплащането в действителност трябва да се увеличи рязко, но все пак имало известни задръжки по въпроса.„Някои докторанти са такива само за да получават стипендии“, каза Вълчев. Според него трябва да се намери механизъм за диференцирано заплащане.5,9 млн. лв. допълнително пък са предвидени за БАН и Селскостопанската академия, а 63 млн. лв. са предвидени за програмно финансиране на науката. Шефът на БАН акад. Юлиан Ревалски определи бюджета на БАН като обезпокоителен и добави, че на практика води до саморазрушаване. Къде ще бъдат насочени останалите 50 млн. лв. за наука не стана ясно.Бюджетът за наука догодина ще бъде общо 405 млн. лв. или 0,38 от БВП, докато тази година е бил 285 млн. лв., или 0,28 на сто от БВП, обясни Вълчев.Шефката на Синдиката на българските учители Янка Такева пък призова към парите за средно образование да се добавят още 25 млн. лв., с които да се осигури задържането на привлечените 17 хил. деца в клас и детска градина. \n\n\n                    ", "date": "2017.11.02", "title": "Стипендията на докторантите скача до 500 лв. "}
{"url": "http://www.monitor.bg/a/view/58496-%D0%9F%D0%BE%D0%B4%D1%81%D0%B8%D0%BB%D0%B2%D0%B0%D1%82-%D1%81%D0%BF%D0%B5%D1%86%D1%81%D1%8A%D0%B4%D0%B0-%D1%81-15-%D0%BC%D0%B0%D0%B3%D0%B8%D1%81%D1%82%D1%80%D0%B0%D1%82%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%82%D0%B5-%D0%B4%D0%B5%D0%BB%D0%B0/", "text": "По искане на Цацаров: решават за НПО-тата след създаване на съвет за партньорство\n                    Откриване на нови 15 щатни бройки за спецсъдии заради предстоящото прехвърляне на делата за корупция по високите етажи на властта от Софийския градски съд (СГС) в спецсъда е поискал председателят му Георги Ушев. Това съобщи представляващият ВСС Боян Магдалинчев.През юли бяха приети промени в НПК, според които процесите за корупция срещу депутати, министри, магистрати и шефове на агенции ще се гледат от спецмагистратурата. Промяната влиза в сила от 5 ноември – т.е. след броени дни. В искането си Ушев е посочил, че се очакват над 2000 дела повече в съда, при положение че в момента те са общо около 4600. Това означава, че натоварването ще скочи с повече от една втора. „Предстои разглеждането на искането в комисията по бюджет и финанси във ВСС. Този въпрос ще се разглежда и от съдийската колегия“, обясни Магдалинчев. Той разговарял лично с Ушев по въпроса. „Пред мен той заяви, че се опасява, че натовареността на спецсъда се увеличава твърде много. Според него спецсъдът става един от най-натоварените и с тези 18 съдии в момента трудно би могъл да поеме допълнителните дела“, разказа Магдалинчев. Все още не е разчетено финансово колко ще струва преместването на делата за корупция в спецсъда. „Ние сме заявили пред Министерство на финансите при обсъждането на бюджета на съдебната власт, че трябва да се вземе предвид увеличаване на магистратите, на служителите, битово уреждане“, каза още Магдалинчев. На заседанието на правната комисия на парламента в сряда от ВСС са заявили, че гласуваните от депутатите миналата седмица бонуси до 6 основни заплати годишно за спецмагистратите и съдебните служители в спецправосъдието ще увеличат бюджета на съдебната власт с около 4 млн. лв., които в момента не са заложени. Отговорът на депутатите бил, че ще го имат предвид при гласуването на бюджета Промяната в НПК предизвика отпор от страна на ВКС, като шефът на съда – Лозан Панов, прокара пред пленума на магистратурата решение за подготовка и внасяне на искане до КС срещу прехвърлянето на делата за корупция в спецсъда. Вчера Панов не пропусна да припомни това. В същото време обаче искане не е внесено, а промяната влиза в сила до дни.На заседанието на пленума на ВСС стана ясно също така, че НПО-тата от Гражданския съвет към органа напират звеното отново да започне да дава становища по работата на кадровиците на Темида. В съвета влизат освен професионални и непрофесионални организации като ИПИ например, която е в грантаджийския кръг на лобито на бившия правосъден министър и настоящ партиен лидер на „Да(й), България“ Христо Иванов. В момента звеното не може да се меси в работата на ВСС, защото няма съпредседател от страна на съвета. Така на вчерашното заседание беше разгледана точка за гласуване на такъв, но по предложение на главния прокурор Сотир Цацаров тя беше отложена. Мотивът му бе, че е добре първо да се конституира Съветът за партньорство към ВСС и да бъде приета наредба за действието му.Членовете на ВСС, които са от провинцията и нямат имоти в София, ще бъдат настанени в служебни жилища, за които съветът ще плаща до 1000 лв. месечен наем решиха още кадровиците. Решението беше взето на пленума на съвета с 19 гласа „за“ и 1 „против“. Досега сумата за този наем беше до 800 лв. месечно. Плащането на нощувка в хотел остава 160 лв. до настаняването в служебно жилище.Освен това единодушно с 23 гласа „за“ и нито един „против“ кадровиците решиха ВСС да сключи договор с болница „Лозенец“ за задължителни периодични медицински прегледи на членовете на ВСС и на служителите от администрацията там.\n\n\n                    ", "date": "2017.11.02", "title": "Подсилват спецсъда с 15 магистрати за корупционните дела"}
{"url": "http://www.monitor.bg/a/view/68755-%D0%A5%D0%B0%D0%BC%D0%B8%D0%B4-%D0%A5%D0%B0%D0%BC%D0%B8%D0%B4-%D0%93%D0%BE%D1%82%D0%B2%D0%B8%D0%BC-%D0%BE%D1%89%D0%B5-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82%D0%B8-%D0%B7%D0%B0-%D0%9A%D0%A2%D0%91/", "text": "От подкрепата към законопроекта става ясно кой играе с облажилите се от схемите на БГ Мадоф\n                    Глашатаите, които подскочиха като опарени след внасянето в НС на законопроекта срещу вторичното разграбване на активите на КТБ и не спират вече две седмица да сипят критики относно него, са платени с пари от източването на трезора. Това заяви с пълна увереност депутатът от ДПС Хамид Хамид, който заедно с колегите си Делян Пеевски и Йордан Цонев също е вносител на ключовите промени в Закона за банковата несъстоятелност, целящи включително връщането на вече заграбените активи от фалираната КТБ.Приемането на закон за пресичането на вторичното разграбване на КТБ не означава специално законодателство и критиците на текстовете са платени с парите от грабежа, отсече Хамид в ефира на bTV във връзка с нестихващите атаки срещу поправката „Пеевски“, гарнирани с чиста проба лъжи, бълвани от едни и същи бивши ченгета от ДС и провалени политици, като Огнян Стефанов и Христо Иванов и медийните им трибуни на издръжка на банкера беглец Цветан Василев.По думите на Хамид банковото ни законодателство е устроено така, че да контролира нормална банкова система, а за съжаление, фалираният от Българския Мадоф трезор не е бил нормален. Хамид обясни, че апетитни активи са отнемани по схема със заеми за кухи фирми несъстоятелност по веригата и претенции на друго дружество „от същата мустаката престъпна група”, която получава актива „чист и неопетнен”. Депутатът е категоричен, че няма проблем да се приема законодателство със задна дата, каквито инсинуации бяха тиражирани в прокопиевите медии, обслужващи задкулисието и персонално укриващия се от родното правосъдие след Грабежа на века пишман банкер.И друг път по изключение са били приемани закони със задна дата. Имало е десетки такива закони, припомни Хамид. По думите му основните текстове ще важат за всички банки от този момент нататък, така че биха се избегнали подобни казуси в бъдеще.Във връзка с това дали ще срещнат в НС нужната подкрепа предложените текстове, от реакциите към които според вносителите ще паднат доста маски, Хамид каза: „Не сме говорили с никого. Искаме да видим кой иска разграбените активи да се върнат където им е мястото и кой играе с грабителите.”.Хамид посочи също така, че заедно със съпартийците си готви още няколко свързани с КТБ законопроекта. Вече стана ясно, че се обмисля и предложение за криминализиране за участие в подобни схеми, срещу каквито е насочена тъкмо поправката „Пеевски“. \n\n\n                    ", "date": "2017.11.02", "title": "Критиците на поправката „Пеевски“ платени с пари от грабежа на КТБ"}
{"url": "http://www.monitor.bg/a/view/83717-%D0%A1%D0%BA%D0%B0%D0%BD%D0%B4%D0%B0%D0%BB-%D1%81-%D1%83%D1%80%D0%BE%D0%BA-%D0%B2-%D1%83%D1%87%D0%B5%D0%B1%D0%BD%D0%B8%D0%BA-%D0%B7%D0%B0-6%D0%B8-%D0%BA%D0%BB%D0%B0%D1%81/", "text": "\n                    Урок за Корана в учебника за 6-и клас по история на издателство „Просвета“ разбуни духовете, съобщи bTV. В учебния материал са използвани цитати от книгата за исляма, според които мъжът стои над жената и може да я удря, ако тя е непокорна. Kaто проблемни бяха посочени и текстовете за „джихада“ или свещената война.От издателството обясниха пред „Монитор“, че са следвали учебните програми на образователното министерство, които предвиждат в учебниците да фигурират откъси от Библията и Корана.В тях е заложено още да се изучава ролята на мъжа и жената в обществото, а в графата нови понятия фигурира както иконата и манастира, така и джамията и „свещена война“.От „Просвета“ допълниха, че нямат намерения да променят учебника.От Министерството на образованието и науката пък обясниха, че при одобряването на цитирания учебник нито един от оценителите не е установил наличие на текстове, допускащи дискриминация, основана на пол, раса, народност, етническа принадлежност, религия, образование, увреждане, произход, убеждения.От ведомството обясниха още, че очакваните резултати на учебните програми предвиждат учениците да описват характеристики на религиите християнство и ислям.\n\n\n                    ", "date": "2017.11.02", "title": "Скандал с урок в учебник за 6-и клас"}
