{"url": "http://www.monitor.bg/a/view/12974-%D0%91%D0%BE%D1%80%D0%B8%D1%81%D0%BE%D0%B2-%D1%81-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%92%D1%83%D1%87%D0%B8%D1%87-%D0%B7%D0%B0-%D0%97%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%91%D0%B0%D0%BB%D0%BA%D0%B0%D0%BD%D0%B8/", "text": "\n                    Премиерът Бойко Борисов разговаря по телефона със сръбския президент Александър Вучич. Двамата обсъдили подготовката на БГ председателството на ЕС, както и инфраструктурната свързаност между страните на Балканите и подобряването на условията за бизнес между държавите от региона. „България отдава голямо значение на активната комуникация и сътрудничество между държавите от Западните Балкани и Европейския съюз и полага усилия за поставянето на този регион във фокуса на внимание“, подчертал премиерът.\n\nБорисов и Вучич обсъдили и предстоящата среща в София в началото на декември на премиера с лидерите от Западните Балкани, която среща ще бъде съпътствана от конференция на Световната банка за регионално сътрудничество. През декември е плануван и следващият кръг от разговори във формат България-Гърция-Румъния-Сърбия. Тези разговори трябва да се проведат в Белград, като първата среща бе в началото на октомври във Варна. \n                    ", "date": "2017.11.20", "title": "Борисов с телефонен разговор с Вучич за Западните Балкани"}
{"url": "http://www.monitor.bg/a/view/58866-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%8F-%D0%9D%D0%B0%D1%81%D1%82%D0%B0%D0%B2%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%9A%D0%BE%D0%BC%D0%B0%D0%BD%D0%B4%D0%B8%D1%80%D0%B0-%D0%BE%D1%82-%D0%94%D0%A1-%D0%B8-%D0%A0%D0%A3%D0%9C%D0%9D%D0%9E-i-%D0%B3%D0%BB%D0%B0%D0%B2%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D0%9A%D0%B0%D0%BF%D0%B8%D1%82%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%94%D0%A1/", "text": "\n                    В поредица от статии Агенция \"Монитор\" ще представи резюмета от шокиращите разкрития на в. \"Телеграф\" за задкулисието в страната, което фалира КТБ и ограби хората и държавата. Текстовете са от книги, които вече бяха публикувани или предстои да бъдат публикувани от най-тиражния вестник в страната - \"Българския Мадоф\", \"Хищникът от \"Капитал\", \"Газовия барон\" и \"Капиталистите на ДС\". Заради огромния читателски интерес, ви представяме най-любопитните части от книгите, в случая от книгата, разказваща с доказателства как Държавна сигурност наля основите на съвременната българска олигархия, кои са ченгетата, опитващи се и до днес да се докопат до властта и какви са лъжите, които използват. През 1974 г. Иван Костов защитава дипломна работа на тема „Относно развитието на теорията за предмета на политическата икономия“. Негов научен ръководител е доцент Стоядин Савов. В архивите на Комисията по досиетата съществуват документи, които доказват, че Стоядин Савов е ползван от Първо главно управление на Държавна сигурност: Заповед № 249/11.05.1982 г.на министъра на вътрешните работи на НРБ Съдържание: Награждаване с медал „За заслуги за сигурността и обществения ред”.За проявено високо гражданско, патриотично и партийно съзнание и за оказана многократна, честна и безкористна помощ на Първо главно управление – ДС при провеждане на агентурно-оперативни и активни мероприятия на територията на НРБ и зад граница, награждавам професор доктор Стоядин Савов-зам.-директор на Института по международни отношения и социалистическа интеграция – София, с медал „За заслуги за сигурността и обществения ред”. Препис от заповедта да се даде на отдел „Кадри” при Първо главно управление, за сведение и изпълнение.“В средата на 60-те години ръководителят на дипломната работа на Иван Костов Стоядин Савов е бил привлечен и за секретен сътрудник от РУМНО. Изпратен е от военното разузнаване на комунистическа България за периода 01.12.1966 г.-31.05.1967 г. в Неапол, в Институт за изследване на икономиката. Друг покровител на Иван Костов в средата на 70-те г. във ВИИ „К. Маркс“ е проф. Лалю Радулов, отново със зависимости от Държавна сигурност. Той е назначен за ОРОН (оперативен работник на обществени начала) към ПГУ-ДС със заповед № 31 от 09.12.1976 г., с псевдоним Романов.Единственият обективен извод, който може да се направи от тази информация, е, че от ранните си студентски години та до днес около Иван Костов е гъмжало от кадрови офицери, секретни сътрудници, агенти, информатори, доверени лица, оперативни връзки, явочници, осведомители и каквито се сетите още щатни и нещатни сътрудници на Държавна сигурност и РУМНО. Драматурзите на прехода положиха много усилия да представят Костов като неустрашим борец срещу ДС и РУМНО, „антикомунист“, непоколебим „десен“ политик, който бил основна заплаха за ченгеджийските и руските интереси в България. Една лъжа, която нямаше как да не рухне. Костов повлече със себе си и всички онези партии, чрез които се опитваше да продължи да вирее в политическото пространство.\n\n\n                    ", "date": "2017.11.20", "title": "Българската олигархия: Наставниците на Командира – от ДС и РУМНО (I глава на книгата \"Капиталистите на ДС\")"}
{"url": "http://www.monitor.bg/a/view/16199-%D0%9C%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D0%B3%D0%BE%D1%82%D0%BE%D0%B2%D0%B0-%D0%B4%D0%B0-%D0%BF%D1%80%D0%B8%D0%B7%D0%BD%D0%B0%D0%B5-%D0%BD%D0%B0%D1%88%D0%B0%D1%82%D0%B0-%D0%B7%D0%B0-%D1%86%D1%8A%D1%80%D0%BA%D0%B2%D0%B0%D0%BC%D0%B0%D0%B9%D0%BA%D0%B0/", "text": "Целта им е да бъдат обявени за равноправни, няма ред, по който да го сторим\n                    Македонската архиепископия ще признае Българската православна църква за своя църква-майка. Това обаче ще стане, ако от своя страна БПЦ я обяви за независима, става ясно от нейно писмо до Светия синод в София от 9 ноември.Към момента Македонската православна църква е в схизма. След като тя се отцепи от Сръбската през 1967 г. и се обяви за автокефална (независима), по силата на каноничното право бе изолирана от останалите православни църкви. Те не служат с нейни духовници, нито ги канят на официални форуми, на които се взимат важни решения, валидни за цялото православие.Писмото е първият документ, с който официално се искатакова признаване от БПЦ. В средата на 90-те години македонски духовници търсиха лоби за това чрез покойния Видински митрополит Дометиан, но това ставаше само на неформални срещи.\n                    ", "date": "2017.11.20", "title": "Църквата в Скопие признава БПЦ  за майка, иска край на схизмата "}
{"url": "http://www.monitor.bg/a/view/54330-%D0%91%D0%BE%D1%80%D0%B8%D1%81%D0%BE%D0%B2-%D0%92%D0%BB%D0%B8%D0%B7%D0%B0%D0%BC%D0%B5-%D0%B2-%D0%A8%D0%B5%D0%BD%D0%B3%D0%B5%D0%BD-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D1%81%D0%B5-%D0%BF%D1%80%D0%BE%D0%BC%D0%B5%D0%BD%D0%B8/", "text": "Обърна се към евролидерите: Да не отсъстваме от разговорите за Сирия  \n                    Шенген скоро ще бъде променен. Това ще стане в скоро време. Някои държави не заслужават да са в Шенген, защото свободното движение не означава безконтролно движение.Това заяви премиерът Бойко Борисов на своя академична лекция в УНСС в отговор на въпрос от студент дали предстоящото председателство може да бъде ползвано за бързо влизане на България в Шенген и еврозоната.Борисов изрази надежда, че скоро България ще бъде приета в чакалнята на еврозоната, защото отговаряла на всички критерии. Европа трябва да даде сигнал на Балканите и да ги присъедини поне инфраструктурно, заяви още Борисов. Според него без да бъдат давани обещания за дати за влизана в ЕС, съюзът може да даде ясен знак на балканските държави като изгради инфраструктурата между тях. Ащо не направим това на Балканите ще има много повече джихадисти, отваря се и място за мафията, обясни премиерът.\n\n\n                    ", "date": "2017.11.20", "title": "Борисов: Влизаме в Шенген, след като се промени (ОБНОВЕНА)"}
{"url": "http://www.monitor.bg/a/view/36172-%D0%9F%D1%83%D1%81%D0%BA%D0%B0%D1%82-17-%D1%81%D0%BE%D0%BB%D0%B0%D1%80%D0%BD%D0%B8-%D1%81%D1%82%D0%B0%D0%BD%D1%86%D0%B8%D0%B8-%D0%B7%D0%B0-%D0%B7%D0%B0%D1%80%D0%B5%D0%B6%D0%B4%D0%B0%D0%BD%D0%B5-%D0%BD%D0%B0-%D1%81%D0%BC%D0%B0%D1%80%D1%82%D1%84%D0%BE%D0%BD%D0%B8/", "text": "\n                    Започна монтирането на общо 17 соларни панела, предназначени за зареждане на мобилни устройства във Варна. Те могат да се използват безплатно по всяко време от гражданите и гостите на града. Инициативата за иновативния проект е на сдружение „Няма невъзможни неща“, които pпредвиждат oборудванетo на общо 40 места във Варна със соларни панели за зареждане на мобилни устройства.\n\nОчаква се, че с реализирането на проекта, градът ще стане по-модерно и привлекателно място за живот за младите хора. На първия етап соларните зарядни станции ще се монтират в 5 големи жилищни квартала - „Аспарухово“, „Левски“, „Чайка“, „Младост“ и „Владиславово“, информира Диана Настева, председател на сдружението. Още през септември сдружението представи пред обществеността проектът, стартирал с 8 уъркшопа за събиране на идеи и предложения къде да се поставят соларните панели.\n\nПолучената информация беше съгласувана с кметствата по райони и така беше изработен списъкът с местата на които да се поставят зарядните. Те ще са в читалища, спортни площадки и паркове. Проектът се осъществява и с активната подкрепа на младежи доброволци, които участват в монтажа на соларните станции.\n\n\"Поели сме и ангажимент през следващите 3 години да поддържаме соларните панели и при нужда да ги подменяме. Нашата цел е да мотивираме младите хора да мислят за възобновяемите източници на енергия, да ги използват в своята работа, в живота си\", каза Настева. Самите панелчета за зарядните са с USB-входове, т.е. човек трябва да има кабелчето поне на своето зарядно устройство, за да включи апарата си. Идеята ни е по-нататък да сложим и устройства с различни видове накрайници“, обясняват още от „Няма невъзможни неща“.\n                    ", "date": "2017.11.20", "title": "Пускат 17 соларни станции за зареждане на смартфони"}
{"url": "http://www.monitor.bg/a/view/89425-17%D0%B3%D0%BE%D0%B4%D0%B8%D1%88%D0%B5%D0%BD-%D0%B5%D0%B4%D0%B2%D0%B0-%D0%BE%D1%86%D0%B5%D0%BB%D1%8F-%D1%81%D0%BB%D0%B5%D0%B4-%D0%BD%D0%B0%D1%82%D1%80%D0%B0%D0%B2%D1%8F%D0%BD%D0%B5-%D1%81-%D0%B0%D0%BB%D0%BA%D0%BE%D1%85%D0%BE%D0%BB/", "text": "\n                    17-годишно момче едва оцеля след натравяне с алкохол. Младежът, който е родом от Бобошевско село, се събрал с компания през уикенда и изпил голямо количество алкохол. Изведнъж момчето се почувствало зле и се наложило да бъде закарано до Спешен център – Дупница. Там медиците установили, че състоянието на тийнейджъра е критично. „Наложи се младежът да бъде транспортиран в столичната клиника Пирогов. Ние не разполагаме с отделение по хемодиализа, а при алкохолно натравяне има опасност да се увреди черния дроб или да спре бъбречната дейност“, коментираха медицински специалисти.\n\nТе уточняват, че все по-често са случаите с непълнолетни и малолетни, които постъпват при тях с алкохолно натравяне. Един от последните им пациенти било 14-годишно момче, което се напило в дома си. „Тогава детето е било заедно с родителите си до обяд, след което се прибрало в стаята си. Когато отиват да го видят вечерта той вече бил изпаднал в безсъзнание след изпито голямо количество алкохол“, припомниха още лекари от Дупнишко.\n                    ", "date": "2017.11.20", "title": "17-годишен едва оцеля след натравяне с алкохол"}
{"url": "http://www.monitor.bg/a/view/81434-%D0%98%D0%B7%D0%B3%D0%BE%D1%80%D1%8F-%D0%BF%D0%BE%D0%BA%D1%80%D0%B8%D0%B2%D1%8A%D1%82-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B2-%D0%A2%D1%8A%D1%80%D0%B3%D0%BE%D0%B2%D0%B8%D1%89%D0%B5/", "text": "Първо основно \"Христо Ботев\" било в основен ремонт по европроект\n                    \n\n\n\n\n\n\n\n\n                    ", "date": "2017.11.20", "title": "Изгоря покривът на училище в Търговище"}
{"url": "http://www.monitor.bg/a/view/88736-%D0%A7%D0%B5%D1%80%D0%B2%D0%B0-%D0%B8-%D0%B8%D0%B7%D0%BA%D0%BE%D1%80%D0%BC%D0%B5%D0%BD%D0%B8-%D1%80%D0%B8%D0%B1%D0%B8-%D0%BF%D0%BE-%D1%81%D0%B5%D1%80%D0%B3%D0%B8%D0%B8%D1%82%D0%B5-%D0%BD%D0%B0-%D0%A0%D1%83%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-%D0%B2-%D0%9F%D0%BB%D0%BE%D0%B2%D0%B4%D0%B8%D0%B2/", "text": "\n                    Животински карантии, изкормени шарани и домашно сирене продава находчиви търговци на Руския пазар срещу КАТ в Пловдив. Това са установили общински експерти миналия уикенд, които са били част комисия за трета поредна проверка там. Тя е била да се установи дали на пазара има живи животни и птици. Такива продажби нямало, но пък за сметка на това инспекторите открили изложени по сергиите непакетиранни хранителни продукти, като примерно бучки със сирене. Освен тях на друга сергия имало измити черва и шкембета, а на трета – кофи с шарани. На тримата търговци били съставени актове въз основа на Наредбата за осигуряване на обществения ред в Пловдив. Проверката обхванала района в квартал „Тодор Каблешков” около Руския пазар, КАТ и ул. „Напредък” и е била за предотвратяване на търговия със селскостопански животни и птици. От администрацията на районното кметство „Северен” в Пловдив предупреждават, че проверките ще продължават и ще бъдат периодични, съобщи кметът Ральо Ралев.\n\n\n                    ", "date": "2017.11.20", "title": "Черва и изкормени риби по сергиите на Руския пазар в Пловдив"}
{"url": "http://www.monitor.bg/a/view/85278-404-%D0%B7%D0%B0%D0%B3%D1%83%D0%B1%D0%B8-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2%D1%81%D1%8F%D0%BA%D0%BE-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%BE-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%BE-%D0%B7%D0%B0%D1%80%D0%B0%D0%B4%D0%B8-brexit/", "text": "\n                    По 404 паунда е загубило средно за година всяко британско домакинство след провеждането на референдума одобрил излизането на страната от ЕС, сочат данни на Centre for Economic Performance (CEP), цитирани от „Прайм”. На седмица Brexit струва по 7,74 фунта на седмица на семейство. Само от ръста на потребителските цени загубите са 448 лири стерлинги на година за всяко домакинство. Докладът на CEP сочи, че решението за излизане от Общността струва на албионците колкото един седмичен доход.\n\nРешението за Brexit обезцени паунда с 10%. Нарасналата инфлация пък бе най-висока в Шотландия, Уелс и особено в Северна Ирландия, докато за жителите на Лондон тя е била по-ниска. Най-голямо поскъпване е отчетено на продуктите, зависими от вноса – хляб, мляко, сирена, яйца, кафе, чай, какао, бира, вино, мебели, бижутерия, часовници. По данни на официалната британска статистиката инфлацията на Острова през октомври на годишна база е била 3%, а на месечна - 0,1%. За това пък данните за безработицата - 4,3% са по-добри от очакваните и остават на нивото от юли и август, което е най-ниското от периода март-май 1975 г. Броят на хората без работа във Великобритания през миналия месец е било 1,42 млн. души, или със 182 хил. по-малко спрямо октомври миналата година. Броят на заетите британци е нараснал на годишна база с 279 хил. души до 32,06 милиона.\n                    ", "date": "2017.11.20", "title": "£404 загуби за година всяко британско домакинство заради Brexit"}
{"url": "http://www.monitor.bg/a/view/25137-%D0%A3%D0%B1%D0%B8%D1%82%D0%B8%D1%8F%D1%82-%D0%9D%D0%B5%D0%B4%D0%BA%D0%BE-%D0%BE%D1%82-%D0%92%D0%BE%D0%B9%D0%B2%D0%BE%D0%B4%D0%B8%D0%BD%D0%BE-%D0%B6%D0%B8%D0%B2%D0%B5%D0%B5%D0%BB-%D1%81-%D0%BC%D0%B0%D0%B3%D0%B0%D1%80%D0%B5-%D0%B8-150-%D0%BB%D0%B2-%D0%BF%D0%B5%D0%BD%D1%81%D0%B8%D1%8F-%D0%BF%D0%BE-%D0%B1%D0%BE%D0%BB%D0%B5%D1%81%D1%82/", "text": "\n                    59-годишният Недко Великов, който беше убит в дома си във варненското село Войводино, бил беден и живеел изключително скромно. Той разчитал единствено на магарето си и пенсия по болест от 150 лева, за да се преживява, разказват съселяните му, които са предимно възрастни хора.\n\nЗа това, че нещо не е наред в крайната къща в селото, където живеел самотника, съобщила съседката му Мария. На 17-ти сутринта тя забелязала, че въпреки студеното време, прозорецът на Недко е отворен. Жената го извикала по име и след като той не отвърнал, се обадила на кметицата. Тя пък извикала полиция и екип на Спешна помощ. При първоначалния оглед е установено, че жертвата е пребита до смърт, като наранявания от тъп предмет са открити по цялото тяло, главата и ръцете му. В стаята, в която бил открит, било разхвърляно, като убийците вероятно са търсили пари.\n\nВ селото знаят, че Недко живее сам и никога не се е женил, няма семейство и деца, а близките му родственици са в Девня. Във Войводино са потресени от убийството, защото близо 200-та живеещи там, са възрастни хора и се страхуват за живота си. Млади хора в селото почти няма Убитият беше погребан в неделния следобед в местните гробища на селото.\n\nУбийците му бяха заловени също малко по-рано в неделя. Според информацията от Апелативна прокуратура-Варна, това са 29-годишният Ивелин М. и 27-годишният Ангел П. от Вълчи дол. Извършеното от тях престъпление попада под ударите на член 199, ал 2, т 2 от НК и се наказва с лишаване от свобода за срок от 15 до 20 години.\n\nДвамата млади цигани проникнали през нощта в дома на 59-годишната жертва, с намерението да го ограбят. Недко обаче ги чул и се опитал да ги прогони от имота си, но бил нападнат от младите и силни мъже. Въпреки превъзходството им, той се опитал да окаже съпротива, за което свидетелстват нараняванията му. Възможно е след сломяване на съпротивата му, да е бил измъчван от нападателите, за да каже къде са парите и ценностите в дом му. От окръжната прокуратура във Варна заявиха, че внасят искане във Варненския окръжен съд за вземане на постоянна мярка за неотклонение „задържане под стража“ за двамата убийци.\n                    ", "date": "2017.11.20", "title": "Убитият Недко от Войводино живеел с магаре и 150 лв. пенсия по болест "}
{"url": "http://www.monitor.bg/a/view/6152-%D0%9C%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%99%D0%BE%D0%B0%D0%BD-%D0%9C%D0%B0%D1%82%D0%B5%D0%B2-%D0%A1%D0%B8%D0%BD%D1%8A%D1%82-%D0%BC%D0%B8-%D0%B5-%D0%BD%D0%B5%D0%B2%D0%B8%D0%BD%D0%B5%D0%BD/", "text": "ромяната във външния му вид била заради растежа\n                    \"По ножа, с който е извършено престъплението няма следи от Йоан. Телефонният номер, който ена престъплението, не е на клиента ми. В онзи момент той не е носел никакъв телефон\", твърди адвокатът.По думите й съучениците на Йоан не са казали категорично, че именно той е човекът от разпространените от полицията видеозаписи от минутите след убийството. Както и в съдебната зала по време на делата за мярката за неотклонение на Матев, защитата продължава да изтъква, че близо до местопрестъплението са открити следи от кръв по салфетка и тоалетна хартия. Майката на обвиняемия пък каза, че показанията на по-малкия й син Марсел не били взети \"съвсем коректно\". Промяната във външния му вид тя обясни с неговия растеж.Миналата седмица САС отмени решението на СГС да пусне Матев срещу най-леката мярка за неотклонение – \"подписка\", и го остави в ареста. По същото време прокуратурата внесе обвинителен акт срещу него за убийство по особено мъчителен начин. Матев ще отговаря пред Темида за това, че на 2 юни 2015 г. в 11,43 ч. в Борисовата градина в София умишлено нанесъл на Георги удар с нож с острие 12 см. В резултат на нараняването били засегнати жизнено важни органи, настъпила масивна загуба на кръв и това причинило смъртта на момчето. Според заключението на експертите няколко минутиНепълнолетният по това време Йоан Матев е могъл да разбира свойството и значението на деянието и да ръководи постъпките си. Няма обяснение за мотивите, защото той не говори. Според разследването във фаталния ден Матев случайно забелязал Георги на пейка в Борисовата градина. Въпреки че двете момчета не се познавали преди това, у Матев се оформил умисъл да нападне пострадалия. Нанесъл му само един удар с нож, който обичайно носел в себе си, избягал и изцяло променил външния си вид, навиците си и социалните контакти. Година и половина по-късно брат му Марсел заведе полицаите до шахтата наблизо, където е изхвърлил ножа. По него няма следи от Йоан, но според експертиза острието отговаря на нанесената рана. От прокуратурата обясниха, че е изследвана кръвта по салфетката и тоалетната хартия, и тя е менструална. Ако бъде признат за виновен, Матев може да получи затвор от 5 до 12 г., тъй като е бил непълнолетен.\n\n\n                    ", "date": "2017.11.20", "title": "Майката на Йоан Матев: Не е той на записа (ОБНОВЕНА)"}
{"url": "http://www.monitor.bg/a/view/55222-%D0%93%D0%B5%D1%80%D0%BC%D0%B0%D0%BD%D0%B8%D1%8F-%D0%B2-%D0%BD%D0%B5%D0%B1%D0%B8%D0%B2%D0%B0%D0%BB%D0%B0-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%B0-%D0%BA%D1%80%D0%B8%D0%B7%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F%D1%82%D0%B0-%D0%AF%D0%BC%D0%B0%D0%B9%D0%BA%D0%B0-%D0%BD%D1%8F%D0%BC%D0%B0-%D0%B4%D0%B0-%D1%8F-%D0%B1%D1%8A%D0%B4%D0%B5/", "text": "\n                    Консервативният блок ХДС/ХСС и канцлерът Ангела Меркел не успяха да постигнат съгласие със Свободните демократи и Зелените за съставяне на управляваща коалиция. Това тласна най-мощната европейска държава в небивала политическа криза, която може да сложи край на политическата кариера на канцлера, предадоха АФП и Ройтерс.Германската Свободна демократическа партия обяви, че е невъзможно да се постигне компромис с консерваторите на Ангела Меркел, и Зелените по сформирането на управляваща коалиция след изборите през септември за Бундестага и напусна преговорите. Това заяви пред журналисти в Берлин лидерът на либералите Кристиан Линднер след повече от 12 часа преговори. \"Бихме били принудени да се откажем от нашите принципи и от това, което отстоявахме, така че е по-добре да не управляваме, отколкото да управляваме неправилно\", каза той.Канцлерката Ангела Меркел изрази съжаление за провала. Меркел каза, че днес ще се срещне с президента Франк-Валтер Щайнмайер, за да го информира, че не е успяла да се споразумее за управляваща коалиция със Свободните демократи и Зелените. Според Ройтерс решението й да се срещне с президента, който има правомощието да свика нови избори, е знак, че канцлерката няма да прави опити да оглави правителство на малцинството със Зелените. \"Това е ден за задълбочен размисъл какво да правим занапред в Германия. Като канцлер ще направя всичко възможно нашата страна да бъде управлявана добре в трудните седмици, които предстоят\", каза канцлерката, цитирана от Ройтерс.Коалицията „Ямайка“ (наричат такава коалиция „Ямайка\", понеже цветовете на партиите в нея съвпадат с цветовете на знамето на Ямайка: черно за християндемократите, жълто за либералите и зелено за Зелените), в случай на успех на преговорите, би разполагала с 393 от 709-те места в Бундестага (55%), но след като оттеглянето на либералите, останалите участници в преговорите разполагат само с 44% от местата и няма да има мнозинство.Лидерът на Германската социалдемократическа партия Мартин Шулц потвърди снощи, че партията му няма да участва в нова голяма коалиция с ХДС/ХСС, предаде ДПА.\n\"Избирателите отхвърлиха голямата коалиция\", каза Шулц на регионална партийна конференция в Нюрнберг, преди да стане известно, че проучвателните преговори за т.нар. коалиция Ямайка между ХДС/ХСС, Свободните демократи и Зелените са се провалили.\nВ петък Шулц каза, че ако преговорите се провалят, трябва да бъдат свикани нови избори.\nСлед парламентарните избори в Германия на 24 септември, ГСДП обяви, че ще бъде в опозиция , напомня ДПА.Проучвателните разговори изпаднаха в безизходица заради политиката към имиграцията и последиците от щедрото приемане на кандидати за убежище от правителството на Ангела Меркел през 2015 и 2016 г., посочва АФП.Партиите не постигнаха съгласие дали бежанците да имат право на цялостно или частично събиране на семействата им в Германия. Свободните демократи и консерваторите, особено баварските съюзници от ХСС, настояваха за ограничаване на приемането на бежанци до 200000 годишно, с което Зелените не бяха съгласни.Споразумение не бе постигнато и по екологичните проблеми. Зелените смятат за недостатъчни усилията за ограничаване на замърсяването от автомобилите и от електроцентралите, работещи с въглища, отбелязва АФП.Този развой означава, че в Германия може да има нови парламентарни избори в началото на 2018 г., но техният резултат може да се окаже още по-неясен. Традиционните партии се опасяват, че популистката Алтернатива за Германия, която спечели 13% от гласовете през септември, може да засили позициите си, отбелязва Ройтерс.На изборите през септември блокът ХДС/ХСС на канцлера Меркел, която е на власт от 2005 г., спечели най-много гласове, но това бяха най-лошите му резултати от 1949 г. Наред с това крайната десница влезе в парламента и политическият пейзаж се раздроби. Социалдемократите отказаха да продължат участието си в управление с ХДС/ХСС и това лиши Меркел от мнозинство в парламента.Свикнала с маратонски преговори и на европейско равнище, Ангела Меркел теоретично може да предложи подновяване на проучвателните преговори след известна пауза, но различията между партиите са големи, отбелязва АФП. Ако бъдат свикани избори в началото на 2018 г., за Меркел ще е трудно да остане начело на ХДС, прогнозира АФППред Меркел има и вариант да оглави правителство на малцинството, но тя трябва да бъде избрана за канцлер от депутатите, което може да стане в три кръга от гласуване. Ако на първите два не бъде постигнато абсолютно мнозинство, тя може да бъде избрана с обикновено мнозинство на трети тур. Но самата Меркел досега отхвърля този рисков вариант, който ще й наложи да управлява, като се опира на непостоянно мнозинство - нещо, което не е случвало в Германия след Втората световна война.Провалът на опитите за съставяне на правителство в страната с най-голяма икономика в Европа може да има въздействие над всичко в Европейския съюз - от реформите в еврозоната до политиката към Русия и Турция, посочва Ройтерс.Меркел използваше влиянието си, за да постига компромиси за Гърция в еврозоната и да запазва в сила санкциите срещу Русия заради анексията на Крим и подкрепата й за сепаратистите в Източна Украйна, добавя Ройтерс.\n\n\n                    ", "date": "2017.11.20", "title": "Германия в небивала политическа криза - коалицията \"Ямайка\" няма да я бъде "}
{"url": "http://www.monitor.bg/a/view/47884-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-20-%D0%BD%D0%BE%D0%B5%D0%BC%D0%B2%D1%80%D0%B8-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA/", "text": "\n                    \n\n \nДен на тайните договори, които ще отприщят деловата ви активност. Родените в третата декада да не афишират връзките и договарянията, които правят днес. Може да спечелите от нечия приказливост и да загубите от своята. Опитайте да се включите в посредническа дейност, да играете зад кадър и да постигнете чрез подставни лица, това което директно не ви се получава. Изтикайте на преден план човек, на кого вярвате, а вие действайте зад къдър. Овенът е честен играч и такава тактика трудно му се отдава.\n\n\n\n\n\n\n\n\n\n\n\n\n\n\nКрай с планирането. Време е да се действа, да се включат резервите, да се водят преговори, без да се дава голяма гласност на срещите и разговорите, които предстоят. Ще се действа без много шум, без парадиране и афиширане. Сключените договори ще имат тайни клаузи. Стартираните проекти ще имат двойни собствености и двойни стандарти. И на работното ви място едно ще се говори и декларира, а друго ще се върши и дава под масата. Комплексарите ще останат извън играта, а вие много добре ще изиграете своята.\n\n\n\n\n\n\n\n\n\n\n\n\n\nБъдете сигурни, че днес конкурентите ви ще се обединят, ще сключат тайни съюзи, ще предприемат действия, за които няма да се разбере, но последствията за вас ще са тежки. Не коментирайте и не давайте изявления, които може да осветят намеренията ви и да дадат възможност на някой да ви притисне до стената. Днес пасивният човек даже и травми може да получи, но и прекалената активност ще навреди. Постарайте се да имате очи и уши навсякъде, където имате личен интерес. Истината ще остане скрита от тълпата.\n\n\n\n\n\n\n\n\n\n\n\n\n\nДен за старт на нов бизнес проект, за отваряне на нови заведения или фирмена дейност. На всички нива ще се действа чрез подставени лица, ще се правят опити за прикриване на доходи и собствености. Властва търговската тайна, зад която се крият огромни апетити и печалби. Може да станете жертва на конкурентна атака. Добре преценявайте ходовете си, ползвайте консултанти и специалисти. Ще се крият данъци, ще се играе на едро, който не е в час ще работи за жълти стотинки. Ден на леопарда. Или се ловецът или си жертвата.\n\n\n\n\n\n\n\n\n\n\n\n \n\n \n\n\n\nТова, което сами не може да свършите, ще го свършат другите за вас. Ден на тайните ходове зад информационната завеса. Във въздуха витае агресия. Може да използвате чуждата неудовлетвореност и желание за пачалба в свой интерес. Помислете както за нападението, така и за отбраната. Сключете договори за охрана и защита, използвайте посредници, не давайте ключовете от дома си на новата си любов. Подписаните споразумения да не се афишират. Защитете интересите си с подпис и печат.\n\n\n\n\n\n\n\n\n\n\n\n\n\nДен на агресия и принуда. Не позволявайте да ви „извиват ръцете”. Ще има опити за оказване на натиск и манипулация. Тези, от които сте си позволили да зависите ще увеличат претенциите. Днес може да станете фиктивен собственик на магзин, офис или предмет на дейност, които ще се управляват и контролират от друг. Ще се радвате на обещания, а ще страдате от взетите решения. Постарйте се минимално да зависите от друг и да водите собствена политика. Днес пасивността е вредна, но и прекалената активност ще ви навреди.\n\n\n\n\n\n\n\n\n\n\n\n\n\nБитките на другите ще ви донесат предимство. Ще попадате в ситуации, в които двама се карат а вие като трети печелите и получавате екстри. Всичко, което направите без излишно афиширане и парадиране ще ви донесе успех. Осигурете си защита, в следващите дни ще ви е нужна. В момента може да се споразумеете на четири очи за сделки, които са буксували, когато се е преговаряло открито. Внимавайте, това е денят на заробващите клаузи. Ще спечелят тези, които познават не само законите на страната, но и на човешката душа.\n\n\n\n\n\n\n\n\n\n\n\n\n\nДен на тайните съюзи и на тайната любов, която ще ви осигури нужните екстри и защити. Може да влезете в представителен кръг и да си осигурите протекции и защити. За всичко слечващо се днес си затваряйте устата, ако искате да спечелите. Може да придобиете собственост чрез подставени лица. Ще се възползвате и от компроматната война, която се води. Това, което ще излезе на светло днес ще засегне болезнено конкуренцията и ще ви помогне да се окопаете на стабилна позиция. Влизате в предопределени от миналото битки.\n\n\n\n\n\n\n\n\n\n\n\n\n\nКрай с планирането, време е за действие и самозащита, ако искате да спечелите и да не сте в числото на жертвите. Ще се действа с маска и грим, ще се казва едно, а ще се прави друго, а който се хване на въдицата дълго ще бъде използван. Не може да си позволиш да останеш пасивен, когато има опити да ти ограбват активите. Ще се наложи да се влючите в игра с непознати правила, които задължително трябва да спазвате. Хората с комплекси ще бъдат извадени от играта и жертвани за дадени каузи. Дано контролирате нещата.\n\n\n\n\n\n\n\n\n\n\n\n\n\nНе се колебайте да влезете в битки, с които ще си осигурите престижна позиция. Няма да се действа директно. Печелят големите играчи, които познават тактиката на играта, които водят битките си далече от медийния шум и колективното обсъждане. В миналото на такъв ден са точили ножовете и сечивата, изливали са сребро, подковавали са коня. И на сегашно ниво ще дрънкат оръжията и някой добре ще се подкове, но няма да се чуе и разбере. Ще има прикрито и открито детрониране. В следващите дни може вие да доминирате.\n\n\n\n\n\n\n\n\n\n\n\n\n\nИдва време да се взимат болезнени решения. Не може да си позволите пасивност, ако искате да запазите позициите си. Ден на хората с хищническо поведение. Водолеят е колективен играч, а в днешния ден ще ви се наложи да изберете групата, в която да действате и да бъдете защитени. В любовта сте на прага на тежка криза, а с действията си в момента може да излезете от нея. Ще ви спаси новата работата, активноста ви в една или в друга посока. Не коментирайте нищо, с което се захващате, за да не привлечете конкуренцията.\n\n\n\n\n\n\n\n\n\n\n\n\n\nОстанете под камъка на изчакването, но се опитайте индиректно да направлявате събитията от този ден. Добре е да се действа с посредници, но и те може да ви подведат и да си водят тяхната игра. Ще си проличат предателите и истинските приятели. Родените в третата декада ще трябва да влезат в битки за защита на права и лична територия. Ще се огласят някои тайни, но афишираната информации, може да подейства като бумеранг и да засегне интерите на много хора. Полученото днес ще се плати с лихвите.\n\n\n\n\n\n\n\n\n\n\n\n\n\nЛичната ви година е петица. Всяка промяна която сте направили или планирате да осъществите до Нова година ще ви се отплаща и ще носи дивиденти в следващата година. Сега е момента да смените работа, да пътувате на гости или поради бизнес в чужбина, да съчетаете промените на работното място с промени и на местоживеенето. Тръгнете по нов път и в любовта, а догодина чакайте бебето.\n\nРодените днес ще държат като залог за личния си просперитет чуждите тайни. В живота им ще има доста недоизказани неща, на които ще крепят имиджа и личната си политика. Планирйте да им създадете нужната база, за която не бива да знаят много хора. Тези деца ще бъдат опитни играчи на житейската борса.\n\nЗаченатите днес ще бъдат войни, неустрашими бойци за каузи или просто хулигани. Всичко ще си зависи от средата, в която ще израснат и живеят.\n\n \n\n \n                    ", "date": "2017.11.20", "title": "Хороскоп за 20 ноември, понеделник"}
{"url": "http://www.monitor.bg/a/view/87832-%D0%98%D0%B7%D1%81%D0%BB%D0%B5%D0%B4%D0%B2%D0%B0%D1%82-%D0%B7%D0%B0-%D0%A1%D0%9F%D0%98%D0%9D-%D1%81-%D1%82%D0%B5%D1%81%D1%82%D0%BE%D0%B2%D0%B5-%D0%BD%D0%B0%D0%B7%D0%B0%D0%B5%D0%BC/", "text": "\n                    11 потвърдени нови случая на заразени със СПИН е установила Националната референтна потвърдителна лаборатория през миналата седмица. Това съобщи проф. Тодор Кантарджиев – национален консултант по микробиология и директор на Националния център за заразни и паразитни болести по време на здравен семинар по проблемите на ХИВ и СПИН, който се проведе в София.Според инфекционисти обаче броят им е близо 3500 души, тъй като има много хора, които не подозират, че са серопозитивни. Всяка година се диагностицират около нови 200 човека с инфекцията,  допълни специалистът.Оказва се, че независимо от тези цифри нашата страна е под средното ниво по ческтота на инфекцията за страните от Европейския съюз. Серопозитивните  и развилите болеснтта са 5,8 на сто, което ни нарежда дори през Латвия и Естония, които се сочат като добри примери в други области на здравеопазването сред страните от бивша Източна Европа. Това подчерта проф. Христо Тасков от Националния център за заразни и паразитни болести и допълни, че от новодиагностицираните 85% са мъже, 16 на сто са жени.\nТой поясни, че високият процент е заради гей общността, тъй като инфекция\nОказва се още, че новооткритите зарази са на възраст между 20 и 40 години. Проф. Тасков поясни, че инфектирането е настъпило поне пет години по-рано, което означава, че с ХИВ са се заразили и 15 – годишни момчета. Най-много инфектирани има в София, Пловдив и Варна.\nДържавата не е осигурила тестове и реактиви на Националната референтна и потвърдителна лаборатория за изследване на ХИВ/СПИН, съобщи още проф. Кантарджиев.\nНейният директор доц. Ивайло Алексиев поясни, че за да не спре работата и пробите да бъдакт изследвани,  лабораторията използва тестове назаем или отпускани даром от фирма производителка. Реактивите пък вместо чрез доставка след обявена обществена поръчка от Министерство на здравеопазването са осигурени по рамкова програма в областта на научните изследвания, спечелена от лабораторията.\nТри теста общо се правят задължително, за да се потвърди наличието на ХИВ, ако първият е показал, че има зараза, уточни доц. Ивайло Алексиев. Прозоречният период при традиционното скринингово изследване е един месец, а бързите тестове е до 3 месеца, допълни той.\n                    ", "date": "2017.11.20", "title": "Изследват за СПИН с тестове назаем (ОБНОВЕНА)"}
{"url": "http://www.monitor.bg/a/view/61163-%D0%A8%D0%B5%D1%80%D1%86%D0%B8%D0%BD%D0%B3%D0%B5%D1%80-%D0%BF%D1%80%D0%B5%D0%BA%D1%8A%D1%81%D0%BD%D0%B0-%D1%88%D0%BE%D1%83-%D0%B8-%D0%BD%D0%B0%D0%BA%D0%B0%D1%80%D0%B0-%D0%BF%D1%83%D0%B1%D0%BB%D0%B8%D0%BA%D0%B0%D1%82%D0%B0-%D0%B4%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%93%D1%80%D0%B8%D1%88%D0%BE/", "text": "\n                    Никол Шерцингер имаше много натоварена неделя с телевизионното риалити X Factor и не гледа триумфа на приятеля си Григор Димитров  в „02 Арена“. Когато научи щастливата новина за успеха на Гришо обаче, тя веднага го поздрави с микрофон в ръка. „Следващият поздрав е за моя приятел, който спечели финалите на АТР. Приятели, нека го поздравим. Благодаря ви!“, заяви развълнуваната Никол и накара публиката в залата да извика „Поздравления, Григор!“.Поздравът на Никол дойде като отговор на признанието, което Гришо направи на корта, при първото си интервю като шампион. „Благодарности за моя отбор, те бяха невероятни през цялата година. Специални благодарности и на семейството ми, както и един човек, който го няма тук в момента – моята приятелка Никол, тя играе важна роля в живота ми,“ заяви Димитров.\n\n\n                    ", "date": "2017.11.20", "title": "Шерцингер прекъсна шоу и накара публиката да поздрави Гришо"}
{"url": "http://www.monitor.bg/a/view/17533-%D0%91%D1%83%D1%80%D0%B3%D0%B0%D0%B7%D0%BB%D0%B8%D0%B9%D0%BA%D0%B0-%D0%BF%D1%80%D0%B8%D0%B1%D1%80%D0%B0-691-453-%D0%BB%D0%B2-%D0%BE%D1%82-%D1%84%D0%B8%D1%88-%D0%B7%D0%B0%D0%BB%D0%BE%D0%B6%D0%B5%D0%BD-%D0%B2-%D0%9F%D0%BE%D0%BC%D0%BE%D1%80%D0%B8%D0%B5/", "text": "\n                    Ирена Беланова от Бургас си прибра чека за спечелените 691 453 лева от джакпота в играта \"6 от 42\" в тираж №89 на БСТ. Майката на 3 деца, която е на 51 г., счетоводител по професия, е пуснала своя фиш за 3,45 лв. в тото-пункт в Поморие, където се намирала на разходка със съпруга си. Фишът е \"готов\", попълнен от служителките на тотализатора. Със спечелената сума смята да покрие кредитите си и да организира екскурзия из Европа със своето семейство. „Много съм щастлива, че спечелих и се радвам, че Господ избра точно мен“, каза Ирена в студиото на БСТ при получаването на чека си и тегленето на тираж №92.\n\nВ неделния тираж №92 най-много пари - 26 522,50 лева, спечели играч, заложил на 26 числа по система №104 за \"6 от 42\" плюс 1 комбинация за \"Тото Джокер\" за 78,20 лв. С тях е уцелил петица за 1491,50 лв. и 10 тройки по 3,10, а след това и 25 000 лева от \"Втори шанс\".\n\nПетица от I теглене на \"5 от 35\" за 8574 лева и 4 четворки по 52,70 лв. пък улучи любител на залозите, играл с 6 числа пълно комбиниране (ПК) в 4 области плюс 6 позиции за \"джокера\" за 16,00 лв.\n\nДжакпотът в \"6 от 49\" стигна 2 274 612,61 лв. с последните 68 421,17 и до четвъртък се очаква да скочи с още около 70 000.\n\n \n\nТото печалби\n\nТираж №92\n\n \n\n\"6 от 49\": Числа - (8, 11, 12, 23, 31, 49); 6 - няма, 5 - 10 по 2280,70 лв., 4 - по 51,80 лв., 3 - по 3,40 лв.; ДЖАКПОТ: 2 274 612,61 лв.\n\n \n\n\"6 от 42\": Числа - (15, 21, 26, 29, 38, 41); 6 - няма, 5 - 7 по 1491,50 лв., 4 - по 34,80 лв., 3 - по 3,10 лв.; ДЖАКПОТ: 351 886,10 лв.\n\n \n\n\"5 от 35\": I теглене - (17, 23, 29, 31, 33); 5 - 3 по 8574,00 лв., 4 - по 52,70 лв., 3 - по 2,80 лв.; II теглене - (8, 13, 14, 21, 31); 5 - 3 по 8574,00 лв., 4 - по 97,40 лв., 3 - по 4,00 лв.\n\n \n\nТото Джокер: Позиции - (2, 3, 8); Цифри – (0, 9, 1); 3 - няма, 2 - 736 по 32,20 лв.; ДЖАКПОТ: 23 696,45 лв.\n\n \n\n\"5/50 - 1/12 Зодиак: Числа - (2, 24, 35, 37, 49); Зодия 8 - Скорпион; 5+1 - няма, 5 - няма, 4+1 - няма, 4 - 2 по 500,00 лв., 3+1 - 12 по 100,00 лв., 3 - 165 по 10,00 лв., 2+1 - по 5,00 лв., 1+1 - по 1,50 лв., 2 - по 1,00 лв., 0+1 - по 1,00 лв.; ДЖАКПОТ: 3 000 000,00 лв.\n\n \n\nРожден ден: Година - 48, месец - 07, дата - 05, ден - 1; I група - 1 от 11 589,20 лв., II - 1 от 509,20 лв., III - 1 от 407,30 лв., IV - 2 по 127,30 лв., V - 6 по 42,40 лв., VI - 3 по 67,90 лв., VII - 8 по 31,80 лв., VIII - 22 по 9,30 лв., IX - по 5,80 лв., X - по 6,20 лв., XI - по 2,00 лв., XII - по 2,70 лв., XIII - по 2,00 лв., XIV - по 1,20 лв., XV - по 1,30 лв.; ДЖАКПОТ: 0,00 лв.\n                    ", "date": "2017.11.20", "title": "Бургазлийка прибра 691 453 лв. от фиш, заложен в Поморие"}
{"url": "http://www.monitor.bg/a/view/82524-%D0%95%D0%BB%D0%B5%D0%BD%D0%B0-%D0%98%D1%81%D0%B8%D0%BD%D0%B1%D0%B0%D0%B5%D0%B2%D0%B0-%D0%BD%D0%B5-%D0%B8%D0%B7%D0%BB%D0%B8%D0%B7%D0%B0-%D0%BE%D1%82-%D0%BA%D1%83%D1%85%D0%BD%D1%8F%D1%82%D0%B0/", "text": "Атлетката се оплаква от живота след спорта в кулинарно шоу\n                    Известната руска спортистка Елена Исинбаева, която впрочем е и една от любимките на президента Владимир Путин, се оплака от житейските несгоди, които са я сполетели откакто създаде семейство. Бившата звезда в овчарския скок чака второто си дете и междувременно участва и в телевизионно готварско шоу в което разкри подробности от новия си живот извън пистата.Както се разбира от нейните думи, някогашната свръх успешна спортистка, която заради многобройните си поправки на световните рекорди стана известна и като „женския Сергей Бубка”, на практика не излиза от кухнята. Сега й се налага да приготвя абсолютно всичко за ядене в семейството, независимо че си е наела и домашна помощница.„Съпругът ми яде само тези неща, които аз съм приготвила, оплака се Исинбаева. – Така че ми се налага да готвя много, почти постоянно. Старая се да се справям бързо с тази задача, но същевременно се стремя всичко да е не само вкусно, но и полезно.”Исинбаева започна да откровеничи и по темата за негативните аспекти на личния си живот като вярна съпруга. Оказва се, че в момента голямата шампионка се чувства далеч по-малко свободна.„Всеки ден ставам в седем часа сутринта, защото трябва да нахраня съпруга си и дъщеря си, оплаква се бившата звезда на леката атлетика. – След това изпращам мъжа си на работа и започвам да се занимавам с текущите задачи в моята фондация. Често ми се налага да летя до Москва. Не искам обаче да ме разбирате неправилно. Не искам да кажа, че не съм щастлива от брака си. Напротив, доставя ми истинско удоволствие да ухажвам съпруга си и дъщеря си Ева.”Медиите в Русия припомнят, че догодина Елена Исинбаева ще подари на съпруга си втори наследник. Затова съвсем не е изключено, че с появата на още едно дете в семейството, домашните несгоди на спортистката ще станат значително по-големи.„Засега уверено мога да заявя, че се справям чудесно с ролята на майка и съпруга, така че ще успея да въртя къщата и с две деца, казва Елена. – Сега, освен да управлявам домакинството, успявам да се занимавам и с обществена дейност, участвам с спортния живот на страната, а и като спортен функционер. Смятам и след това да продължавам в същия дух.”\n\n\n                    ", "date": "2017.11.20", "title": "Елена Исинбаева не излиза от кухнята"}
{"url": "http://www.monitor.bg/a/view/32465-%D0%A1%D1%8A%D0%B4%D0%B8%D1%8F-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BC%D0%B0%D1%87-%D0%BE%D1%82-%D1%81%D1%8A%D0%B6%D0%B0%D0%BB%D0%B5%D0%BD%D0%B8%D0%B5/", "text": "\n                    Футболистите на „Швафхайм II” се бранеха самоотвержено до десетата минута, когато във вратата им падна първият гол в мача с „Мьоерс” от първенството на Втора регионална лига на провинция Северен Рейн Вестфалия. След което почти всяка всяка минута вратарят им трябваше да вади топката от мрежата, съобщава в. Der Westen.\n\nТака само в първите 32 минути от двубоя нещастният страж на „Швафхайм” Флориан Турински видя топката 15 пъти зад гърба си. Причина за това беше и фактът, че пред него имаше само осем полеви играчи, а останалите от тима очевидно бяха предпочели да отидат да отбележат провеждащия се успоредно с това фестивал на младото вино.\n\nИ изведнъж – изненада. В 38-ата минута гостите отбелязаха първия си гол за 18:1, при който резултат дойде и почивката.\n\nСлед подновяването на играта обаче домакините от „Мьоерс” отново демонстрираха безжалостното си отношение към противника. Затова в 15-ата минута от втората част реферът спожи край на двубоя при 25:1.\n\nРешението разгневи нападателя на домакините Денис Лерхе. Причината – до момента той беше вкарал десет гола, а с решението си реферът му попречи да си гарантира безусловно приза за голмайстор на лигата.\n                    ", "date": "2017.11.20", "title": "Съдия прекрати мач от съжаление"}
{"url": "http://www.monitor.bg/a/view/59014-%D0%9D%D0%B0%D0%B4-1-%D0%BC%D0%BB%D0%BD-%D0%B1%D1%8A%D0%BB%D0%B3%D0%B0%D1%80%D0%B8-%D0%B3%D0%BB%D0%B5%D0%B4%D0%B0%D1%85%D0%B0-%D0%BD%D0%B0-%D0%B6%D0%B8%D0%B2%D0%BE-%D1%82%D1%80%D0%B8%D1%83%D0%BC%D1%84%D0%B0-%D0%BD%D0%B0-%D0%93%D1%80%D0%B8%D0%B3%D0%BE%D1%80-%D0%94%D0%B8%D0%BC%D0%B8%D1%82%D1%80%D0%BE%D0%B2/", "text": "Mtel Sport 1, ppv.mtel.bg, БНТ 1 и Диема излъчваха заедно големия финал на тенис сезона  \n                    Рекорден брой фенове на тениса у нас – над един милион, станаха свидетели на най-големия триумф в кариерата на Григор Димитров, който завоюва титлата във финалите на ATP в Лондон. За да може толкова широка аудитория да се наслади на живо на успеха на първата ни ракета над Давид Гофен, Мтел предостави безвъзмездно правата за излъчване на шампионския сблъсък на БНТ 1 и Диема. Мачът можеше да се гледа в реално време и по Mtel Sport 1, както и безплатно онлайн на ppv.mtel.bg. За сравнение големи футболни събития като квалификацията за Световно първенство между България и Швеция и финалът на Шампионска лига са били гледани от по около половин милион зрители у нас.\n\n„Убеден съм, че решението да споделим емоцията от големия успех на Григор Димитров, беше правилно. Вярвам, че направихме много българи щастливи. Григор постигна нещо невероятно, нещо, което не се случва всеки ден, нещо, което си струваше да се види от максимален брой хора в България”, сподели Симеон Донев старши директор „Маркетинг” в Мтел.\n\nОще със своя старт в началото на годината Mtel Sport 1 даде заявка, че ще предложи най-богатото тенис съдържание в българския ефир, след като придоби ексклузивни права за надпреварите ATP Masters 1000, ATP 500 и ATP 250. През този сезон спортният канал излъчи ексклузивно на живо над 20 турнира от календара на ATP, като в 13 от тях се състезаваше и Григор Димитров.\n\nИменно с Давид Гофен започна и приключи участието на най-добрия ни тенисист на честотите на Mtel Sport 1. Двамата се срещнаха в Ротердам през февруари, когато белгиецът надделя, а сега, закриха тенис сезона, този път с победа и титла за българина. Зрителите видяха не само триумфа на Григор Димитров в Nitto ATP Finals, но и неговата първа титла от турнир от сериите ATP Masters 1000, завоювана в Синсинати през август. Преди два дни, с победата над Джак Сок в Лондон, феновете на тениса станаха свидетели и на най-високото класиране в кариерата на Димитров до момента – №3 в ранглистата на ATP.\n\nИ през новия сезон Mtel Sport 1 ще следи на живо най-интересното от надпреварите ATP Masters 1000, ATP 500 и ATP 250. Тогава ще научим дали след своето завръщане „старите” Джокович, Мъри и Вавринка имат сили отново да атакуват върха или той ще остане окупиран от Григор Димитров, Александър Зверев и компания. Отговорите на всички тенис въпроси – скоро по Mtel Sport 1.\n                    ", "date": "2017.11.20", "title": "Над 1 млн. българи гледаха на живо триумфа на Григор Димитров"}
{"url": "http://www.monitor.bg/a/view/87553-%D0%94%D0%B5%D0%BB%D0%B8%D0%BE-%D0%A0%D0%BE%D1%81%D0%B8-%D1%81%D0%B5-%D0%BE%D0%BF%D1%80%D0%B0%D0%B2%D0%B4%D0%B0-%D1%81-%D0%BD%D0%BE%D0%B2%D0%B0-%D1%82%D0%B0%D0%BA%D1%82%D0%B8%D0%BA%D0%B0-%D0%B2-%D0%9B%D0%B5%D0%B2%D1%81%D0%BA%D0%B8/", "text": "\n                    Причина за разочароващото 0:0 с „Витоша“ (Бистрица) е смяна на тактика в „Левски“. Това разкри треньорът на „сините“ Делио Роси. Спецът пое вината за равенството и се извини на феновете, които изпратиха тима с освирквания. “Явно е моя вината, че не съм успял да накарам футболистите да играят това, което искам, коментира Делио Роси. - От такъв мач можем само да загубим, защото ако спечелим, това ще е нормално. Сменихме постройката и не сме се адаптирали. Играем с двама нападатели и човек зад гърба. Няма синхрон и оттам идват проблемите. Противникът се защитаваше с 10 човека, но определено не се представихме както трябва. Играчите не бяха свежи“, допълни спецът.Новото попълнение Холмар Ейолфсон пък се опита да свали част от напрежението върху наставника. „Футболистите трябва да работим повече, за да отговорим на изискванията на треньора“, написа защитникът във Фейсбук.\n\n\n                    ", "date": "2017.11.20", "title": "Делио Роси се оправда с нова тактика в \"Левски\""}
{"url": "http://www.monitor.bg/a/view/48950-%D0%A8%D0%B5%D1%84%D1%8A%D1%82-%D0%BD%D0%B0-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB-%D1%85%D0%B2%D1%8A%D1%80%D0%BB%D0%B8-%D0%BE%D1%81%D1%82%D0%B0%D0%B2%D0%BA%D0%B0/", "text": "\n                    Седмица след огромния провал за Италия в квалификациите за Мондиал 2018 шефът на местния футбол Карло Тавекио подаде оставка. Както е ясно, за първи път от 60 години „скуадра адзура“ ще пропусне световни финали, което очаквано доведе до сътресения. На спешно заседание президентът на Италианската футболна федерация обяви, че се оттегля от поста и поема вината за провала. \"Съжалявам! Тръгвам си, защото загубих. Извинявам се на всички италианци. Искам да кажа, че амбициите на някои и политическата спекула попречиха да потърсим трезво причините за този резултат. Забелязвам промяна у някои от моите колеги\", сподели разочарованият Тавекио. Изборите за нов президент трябва да се състоят максимум до 90 дни. Новият шеф пък ще бъде нагърбен и с избора на национален селекционер, след като досегашният Джанпиеро Вентура също освободи поста си. За абсолютен фаворит е сочен Карло Анчелоти, но високите му финансови изисквания се оказват сериозен проблем за финализиране на преговорите.\n\n\n                    ", "date": "2017.11.20", "title": "Шефът на италианския футбол хвърли оставка"}
{"url": "http://www.monitor.bg/a/view/49311-%D0%92-%D0%98%D1%81%D0%BF%D0%B0%D0%BD%D0%B8%D1%8F-%D0%93%D1%80%D0%B5%D1%88%D0%BA%D0%B0%D1%82%D0%B0-%D0%9F%D0%B5%D0%BD%D0%B5%D0%B2-%D0%B2%D0%B7%D0%B5-12-%D0%BC%D0%B8%D0%BB%D0%B8%D0%BE%D0%BD%D0%B0-%D0%BE%D1%82-%D0%92%D0%B0%D0%BB%D0%B5%D0%BD%D1%81%D0%B8%D1%8F/", "text": "\n                    Назначението на Любослав Пенев начело на дублиращия отбор на „Валенсия“ е скъпоструваща грешка. Около това мнение се обединиха медиите в Испания, както и ръководството на „прилепите“.Според местния вестник Superdeporte президентът на „Валенсия“ Лейхон Чан е поел цялата вина с назначението на Пенев. Изчисленията сочат, че заради грешното назначение на българския специалист от “Местая” ще загубят 1,2 милиона евро.\"Все още няма рационално обяснение защо Пенев получи този пост. Профилът на българина съвсем не пасва на младежката формация, а ръководството все пак имаше възможност да провери това, преди да действа. А извън футбола от отношението му към футболистите и другите работници в клуба имаше много какво още да се желае. Това се оказаха 1.2 млн. евро, хвърлени на вятъра, вместо да се инвестират в зимния трансферен пазар\", написа журналистът Хулиан Монторо в изданието. От ръководството на „Валенсия“ вече излязоха с декларация, че са „крайно огорчени“ от решение на Пенев да зареже клуба и да се впусне в борбата за президентското място в БФС.\nИначе в неделя дубълът на „Валенсия“ спечели убедителна победа с 3:0 над „Лейда“ в първия си мач без Любо Пенев.\n\n\n                    ", "date": "2017.11.20", "title": "В Испания: Грешката Пенев взе 1,2 милиона от „Валенсия“"}
{"url": "http://www.monitor.bg/a/view/85096-%D0%9A%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%A0%D0%BE%D0%BD%D0%B0%D0%BB%D0%B4%D0%BE-%D0%B2%D0%B7%D1%80%D0%B8%D0%B2%D0%B8-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0-%D0%BD%D0%B0-%D0%A0%D0%B5%D0%B0%D0%BB/", "text": "Попето титуляр срещу „Марибор“, „Ливърпул“ продава Стъридж\n                    Атмосферата в „Реал“ (М) е повече от взривоопасна. Вкупом испанските медии извадиха на бял свят скандалите в тима, който утре вечер гостува на кипърския АПОЕЛ (Никозия), където играе българинът Живко Миланов. При успех испанският колос ще си осигури класиране за 1/8-финалите на надпреварата.В основата на скандалите е суперзвездата Кристиано Роналдо, който от няколко седмици си позволява критики към съотборници, а след нулевото равенство с „Атлетико“ (М) напрежението избухна в нови разправии. Португалският нападател е влязъл в директен конфликт с Иско, Лука Модрич и Марко Асенсио, твърди „Марка“. Те са били обвинени, че не му подават достатъчно, което е в основата на головата му суша. Освен това Роналдо е повишил тон и на треньора Зинедин Зидан, обвинявайки го за продажбата на Хамес Родригес и Алваро Мората. Критики имало и за партньора му в атаката Карим Бензема. Според „АС“ французинът не останал длъжен и пожелал спешна среща със собственика Флорентино Перес. На разговора Бензема бил категоричен, че поведението на Роналдо е недопустимо и трябва да се вземат мерки. Очаква се след мача с АПОЕЛ босът на „Реал“ да събере лидерите в съблекалнята, опитвайки да потуши бунта. В основата на напрежението са слабите резултати в първенството и головата суша. От началото на сезона в Испания титулярното нападателно дуо Роналдо – Бензема има общо едва два гола, а единствено атаката на италианския слабак „Беневенто“ е с по-слаби показатели – един гол.Вечерта в Шампионската лига ще е изключителна важна и за българския нападател на „Спартак“ (Москва) Ивелин Попов. Руският шампион приема аутсайдера в групата „Марибор“, като се очаква Попето да е титуляр. Евентуална победа пък със сигурност ще означава класиране поне на трето място и участие в Лига Европа напролет.В другия мач от групата английският гранд „Ливърпул“ гостува на „Севиля“, а двубоят най-вероятно ще е един от последните за Даниел Стъридж с екипа на мърсисайдци. Нападателят е твърдо решен да напусне клуба през зимната пауза, опитвайки се да си осигури повече шанс за игрово време, за да си върне формата и да се бори за място в националния отбор на Англия за Мондиал 2018.  Спартак (М) – Марибор (по Ring.BG) Севиля – Ливърпул (по bTV Action) Бешикташ – Порто (по bTV Action) Монако - Лайпциг Наполи – Шахтьор (Д)Манчестър Сити - Фейенорд Борусия (Д) – Тотнъм (по Ring.BG)АПОЕЛ - Реал (М) \n\n\n                    ", "date": "2017.11.20", "title": "Кристиано Роналдо взриви съблекалнята на „Реал“"}
{"url": "http://www.monitor.bg/a/view/88242-%D0%93%D1%80%D0%B8%D0%B3%D0%BE%D1%80%D0%B4-%D1%81%D1%8A%D0%BC-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D0%BE%D0%B7%D0%B4%D1%80%D0%B0%D0%B2-%D0%B2-%D0%A5%D0%B0%D1%81%D0%BA%D0%BE%D0%B2%D0%BE/", "text": "\n                    Напрежение преди и по време на мача с Давид Гофен и луда еуфория след него белязаха неделната вечер в Хасково. Тя беше последвана от безсънна нощ на щастие от огромния успех на Григор Димитров на най-силния турнир в Лондон.Още към 18 часа в неделя в барчето на тенис кортовете пристигнаха най-запалените любители на спорта в южния град. В продължение на 3 часа млади и стари подкрепяха бурно най-добрия български тенисист пред телевизори в тенис комплекса на Кенана. Президентите на двата тенис клуба в града - „Хасково” Румен Балкански и на „Хасково 2015” Йордан Йорданов, заявиха, че се обединяват, за да направят и други деца шампиони.„Това е велик ден за Хасково, за тениса! Григор е истинска магия и пример за децата в нашите школи. Неговите успехи вдигат самочувствието и на децата, а те са бъдещето ни“, каза Йордан Йорданов. Той е президент на клуба, в който Григор Димитров е картотекиран под номер 1.На Кенана бе и кметът Добри Беливанов, който заяви след края на най-успешния сезон на Григор Димитров, че е редно кортовете, от които той е тръгнал да носят името му. Това ще бъде обсъдено от общинските комисии. Не закъсняха и коментарите, че това е евтин популизъм, след като за двата тенис клуба общината дава общо под 3 хиляди лева на година.„Григорд съм“ пък е най-новата фраза, с която се поздравяват хасковлии по улиците, в кафенетата и социалните мрежи. „Гришо каза, че е горд, че е българин. Ние феновете сме наистина горди с него. Тази дума казва всичко това по най-краткия и точен начин“, обясниха запалени фенове на хасковския талант. \n\n\n                    ", "date": "2017.11.20", "title": "„Григорд съм“ е новият поздрав в Хасково"}
{"url": "http://www.monitor.bg/a/view/73449-%D0%A1%D0%B2%D0%B5%D1%82%D1%8A%D1%82-%D0%BF%D0%B0%D0%B4%D0%BD%D0%B0-%D0%B2-%D0%BA%D1%80%D0%B0%D0%BA%D0%B0%D1%82%D0%B0-%D0%BD%D0%B0-%D0%93%D1%80%D0%B8%D0%B3%D0%BE%D1%80-%D0%94%D0%B8%D0%BC%D0%B8%D1%82%D1%80%D0%BE%D0%B2-%D0%9E%D0%91%D0%97%D0%9E%D0%A0/", "text": "Успехът на българина стана топ събитие у нас\n                    Григор Димитров сътвори поредното чудо не само в българския спорт, но и в историята на световния тенис. В неделя вечер той триумфира във финала на заключителния Мастърс за 2017-а в препълнената зала „О2 Арена“ в Лондон с невероятна победа над Давид Гофен (Бел) със 7:5, 4:6, 6:3.Така 26-годишният хасковлия се поздрави с най-големия успех в кариерата си досега. Той  на 8-те най-добри за годината и сложи по най-добрия възможен начин край на сезона, в който взе още титлите в Бризбейн и в София, завоюва и дебютен Мастърс трофей в Синсинати.Това бе втори мач между Димитров и Гофен само за една седмица в Лондон, след като българинът разби белгиеца в групата с 6:0, 6:2. Във финала в Лондон Гришо записа общо пета победа срещу Давид на ниво ATP, като има само едно поражение от него. Сблъсъкът бе и повторениe на финала на турнира в София през февруари, когато Григор надделя със 7:5, 6:4. Усещането на нашия тенисист пък бе почти същото като тогава, тъй като хиляди българи не спряха да го подкрепят от трибуните, на моменти дори с риск да пречат на съперника му.Това бе и първият случай в историята, когато за трофея спориха двама играчи, които никога не са печелили титли от „Големия шлем“. Също и най-неочакваният финал от 2009 г. насам, когато Николай Давиденко победи Хуан Мартин дел Потро.Димитров стана 22-ият шампион в турнира, който се провежда от 1970 година, а от 2009-а е неизменно в лондонската зала \"О2\". Той е и първият дебютант с титлата след испанеца Алекс Кореча, триумфирал през 1998 г. Победата донесе на Гришо 1500 точки за световната ранглиста, в която официално вече е на рекордното трето място с актив от 5150 т. Димитров ще започне новия сезон Рафаел Надал (10 645 т.) и Роже Федерер (9605) в класацията. Гришо прибави и 2 549 000 долара към сметката си, увеличавайки я на 5 595 244 само за тази година.Успехът на Гришо в Лондон предизвика небивал отзвук по целия свят. Социалните мрежи се напълниха с поздравления и коментари за българския триумф. Над милион зрители у нас пък проследиха двубоя директно по всички тв канали, които го предаваха благодарение на Mtel.„Шапки долу за Григор Димитров”, призова британският в. „Гардиън”. \"Талантът на българския тенисист му донесе най-голямата победа в кариерата\", написа „Дейли Мейл“.\"Българският тенисист Григор Димитров падна на земята и една сдържа сълзите си след победата с 2:1 сета над Давид Гофен в Лондон\", отбелязва „Дейли Експрес“.Британският „Телеграф“: „Феновете може и да се надяваха за мач между Федерер и Надал, но Димитров и Гофен представиха спиращ дъха финал и може би Гришо пък получи поздравления от президента на България Румен Радев, спортния министър Красен Кралев, който изгледа финала на живо, и от други политици у нас. Признание тенисистът ни заслужи още от Цветана Пиронкова, Радослав Янков, Александра Жекова, Матей Казийски, Валери Божинов и много други спортисти и фенове в България. \n\n\n                    ", "date": "2017.11.20", "title": "Светът падна в краката на Григор Димитров (ОБЗОР)"}
{"url": "http://www.monitor.bg/a/view/14910-%D0%A0%D0%B0%D0%BA%D1%8A%D1%82-%D0%BF%D0%BE%D0%B1%D0%B5%D0%B4%D0%B8-%D0%B2%D0%B5%D0%BB%D0%B8%D0%BA%D0%B0%D1%82%D0%B0-%D1%82%D0%B5%D0%BD%D0%B8%D1%81-%D1%88%D0%B0%D0%BC%D0%BF%D0%B8%D0%BE%D0%BD%D0%BA%D0%B0/", "text": "\n                    Бившата шампионка на \"Уимбълдън\" Яна Новотна загуби битката с рака на 49-годишна възраст. Чехкинята, която беше една от най-големите съпернички на Щефи Граф по кортовете, е починала в дома си в Чехия, информира Би Би Си.На финала на свещената трева в Лондон през 1998 г. Новотна надигра Натали Тозиа (Фр) и стана най-възрастната победителка в турнир от Големия шлем в оупън ерата. Това стана при третото й участие там, а при награждаването тя заплени сърцата на зрителите с думите „Исках да го направя на всяка цена”.Чехкинята загуби драматично финалите на състезанието през 1993 и 1997 година, съответно от Щефи Граф и Мартина Хингис.Новотна, която бе известна със силния си сервис, достигна до №2 в своята кариера, но никога не успя да се изкачи на самия връх в световната ранглиста. Тя спечели в кариерата си 24 титли в WTA на сингъл, 76 на двойки и общо 17 трофея от Големия шлем.През 2005г. тя е включена в Залата на славата на тениса.\"Яна е вдъхновение за всеки на корта и извън него. Вдъхновение за всеки, който имаше честта да я познава. Нейната звезда винаги ще блести ярко в историята на женския тенис. Съболезнованията и мислите ни са със семейството на Яна\", сподели изпълнителният директор на женската тенис асоциация Стив Симон.\n\n\n                    ", "date": "2017.11.20", "title": "Ракът победи великата тенис шампионка"}
{"url": "http://www.monitor.bg/a/view/63262-%D0%A5%D0%B0%D1%80%D0%B8%D1%81%D1%8A%D0%BD-%D0%A4%D0%BE%D1%80%D0%B4-%D0%BF%D0%BE%D0%BC%D0%BE%D0%B3%D0%BD%D0%B0-%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D0%BB%D0%B0-%D0%B6%D0%B5%D0%BD%D0%B0/", "text": "\n                    Холивудският ас Харисън Форд помогна на жена, претърпяла катастрофа в Калифорния. Екранният Индиана Джоунс шофирал след въпросната дама по магистрала, когато тя изгубила контрол върху управлявания от нея автомобил и излязла от пътя. Заедно с Форд спрели още няколко коли, като всички присъстващи се притекли на помощ на пострадалата, която се разминала само с леки наранявания.\n\n„Призракът на Хан Соло ще присъства по време на целия филм „Последните джедаи“, съобщи междувременно режисьорът на продукцията на „Междузвездни войни“ Райън Джонсън. Въпреки че галактическия бандит бе убит от собствения си син в предишния епизод на франчайза, персонажът ще има ключова роля в целия филм. „Последните джедаи“ ще бъде най-дългата лента в поредицата и ще се появи на големия екран на 15 декември.\n                    ", "date": "2017.11.20", "title": "Харисън Форд помогна на катастрофирала жена"}
{"url": "http://www.monitor.bg/a/view/24549-%D0%9C%D0%B0%D1%80%D0%B3%D0%BE-%D0%A0%D0%BE%D0%B1%D0%B8-%D1%87%D0%B0%D0%BA%D0%B0-%D0%B1%D0%B5%D0%B1%D0%B5/", "text": "\n                    Австралийската актриса Марго Роби и съпругът й Том Акърли са в очакване на първия си наследник. От два месеца таблоидите следят нарастването на коремчето й, а множество анонимни източници загатнаха за странно поведение от страна на звездата от „Отряд самоубийци“. „Марго иска да е майка още откакто с Том се ожениха. И винаги е казвала, че когато забременее, ще запази новината само за членовете на семейството си“, издаде пред сп. NW близък до двойката. Друг жокер, че 27-годишната красавица очаква рожба е фактът, че от няколко седмици заменя любимото си вино с обилно количество вода. Искрите между Роби и Акърли пламнаха през 2013 г. на сета на филма „Вълкът от Уолстрийт“, на който мъжът е помощник-режисьор. Двамата си казаха заветното „да“ на частна церемония в Байрън Бей миналия декември. След сватбата семейството смени постоянния си адрес от Лондон в Лос Анджелис.Междувременно Марго работи по нов проект, за който слага короната на английската кралица Елизабет I. Историческата драма ще носи името „Мери, кралицата на шотландците“ и се очаква да излезе на голям екран през 2018 г. На режисьорския стол сяда Джоузи Рурк, а сценарият е поверен на Майкъл Хърст и Пенелопе Скинър. \n\n\n                    ", "date": "2017.11.20", "title": "Марго Роби чака бебе"}
{"url": "http://www.monitor.bg/a/view/9174-%D0%98%D0%B2%D0%B0%D0%BD-%D0%9B%D0%B5%D1%87%D0%B5%D0%B2-%D0%B8-%D0%A0%D0%B0%D0%B4%D0%BA%D0%BE-%D0%BE%D1%82%D0%BA%D1%8A%D1%81%D0%B2%D0%B0%D1%82-%D0%AF%D0%B1%D1%8A%D0%BB%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B7%D0%B4%D0%BE%D1%80%D0%B0/", "text": "\n                    Рок музикантът Иван Лечев и актуалният победител в „Гласът на България“ Радко Петков се събират отново за съвместен проект. След като китаристът на „ФСБ“ помогна на гласовитото момче от Троян да грабне чека за 50 хиляди лв, сега ще подкрепи дебютния му сингъл „Ябълката на раздора“ с акустична версия. „Винаги ми е доставяло огромно удоволствие да работя с талантливи деца. Радко е изключително рядко срещано явление, а работата ми с него показа, че е сериозен и работлив. Смятам, че има потенциала да стигне далеч“, категоричен е Лечев. Музиката, текстът и аранжиментът към песента са дело на Владимир Ампов – Графа. „Радвам се, че съм част от този проект. Парчето приляга идеално на тембъра на Радко, а той го изпълнява брилянтно. Пожелавам му успех!“, споделя с усмивка хитмейкърът. На режисьорския стол за видеото пък сяда Павлин Иванов. Кадрите са заснети на три различни локации около София в един от най-студените дни на септември. Режисьорът остава впечатлен от професионализма на Петков, който стоически издържа сцената в ледената вода и целодневния ангажимент.    \n\n\n                    ", "date": "2017.11.20", "title": "Иван Лечев и Радко откъсват „Ябълката на раздора“"}
{"url": "http://www.monitor.bg/a/view/60571-%D0%A4%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B8%D0%B7%D1%80%D0%B8%D1%82%D0%B0-%D0%98%D0%B2%D0%B0%D0%BD-%D0%93%D0%B8%D0%BD%D1%87%D0%B5%D0%B2-%D0%BE%D1%82-%D0%A4%D0%B5%D1%80%D0%BC%D0%B0%D1%82%D0%B0/", "text": "\n                    Бившият футболист Алек Манолов си спечели още една седмица във „Фермата“, след като надви в дуел емигранта Иван Гинчев. Макар първоначаланата преднина от 3:0 в полза на Гинчев, 31-годишният футболист бързо успя да изравни и в крайна сметка да обърне резултата. Въпреки че няколко пъти по време на силовите изпитания емигрантът от Берлин се оплака от болки в кръста, лекар така и не го прегледа по време на играта. „Първият дуел с Мишо беше за фермерите, вторият дуел със Сапунджиев беше за мен, защото бях слаб психически, а този е за моята съпруга, на която съм обещал да не загубя нито една битка“, коментира мотивацията си преди старта той. Алек пък обясни, че черпи сили само от любовта си към гимнастичката Валерия, за която ежедневно рони сълзи. Чаровната блондикна обаче не изпитва същите чувства към футболиста и се опитва деликатно да го откъсне от себе си.\n\n\n                    ", "date": "2017.11.20", "title": "Футболист изрита Иван Гинчев от „Фермата“"}
{"url": "http://www.monitor.bg/a/view/311-%D0%A4%D0%B5%D0%BD%D0%BE%D0%B2%D0%B5-%D1%86%D0%B5%D0%BB%D1%83%D0%B2%D0%B0%D1%82-%D1%80%D1%8A%D0%BA%D0%B0-%D0%BD%D0%B0-%D0%97%D0%B2%D0%B5%D0%B7%D0%B4%D0%B8/", "text": "Джо Лин Търнър вече потвърди участието си в големия концерт на бандата със симфоници в София \n                    „Една легенда се завръща“ е реплика, която „Ахат“ изпълниха с истински смисъл и блажен вратобол за хиляди фенове на рока през последните две седмици. Турнето, с което бандата отбеляза 30 години на сцена, на практика маркира и нейния абсолютен рестарт. На мястото на Денис Ризов и Юрий Коцев застъпиха Младен Нестеров (бас) и Алекс Лазаров (барабани), а специален гост на всяко от шестте шоута бе бившия фронтмен на Deep Purple и Rainbow Джо Лин Търнър. За група, която няма навика да подхранва егото си със свирене през месец и без агресивна реклама на турнето, „Ахат“ предизвикаха малка революция – всяка от залите в Благоевград, Бургас, Варна, Пловдив, Русе и Велико Търново се пукаше по шевовете. „Това събитиеи за групата тепърва ще се говори. Хората ни посрещаха адски възторжено, навсякъде беше пълно над очакваното, а Алекс и Младен като нови попълнения бяха посрещнати изключително радушно. Имаше и страшно много деца в публиката, което на мен лично ми подейства много вдъхновяващо.“, сподели за „Монитор“ Звезди.  Гладът за качествен рокендрол ескалира с всеки следващ град от обиколката на „Ахат“, като морето от светлини от мобилни телефони и пожертваните доброволно гърла на феновете създаваха почти стадионна атмосфера в залите. Не бяха единични и случаите, в които ентусиасти пробиваха кордона на охраната, за да целунат ръка на Звезди.„Джо Лин Търнър бе посрещан като свой, той е в изключително добра форма. Съпругата му, която е негов мениджър, ми каза:“Аз не съм го чувала отдавна да пее така, той се отпусна тук и е истински щастлив“. Джо вече потвърди участието си в големия концерт, който ще правим в София със симфоничен оркестър догодина. Той се чувства толкова комфортно с нас, че обяви, че иска да работи само с „Ахат“ в България.“, обясни Звезди. Един от кулминационните моменти на всеки гиг за което на сцената излизаше и 7-годишната Анджелина Денчева. Момиченцето е печелило няколко конкурса с тази песен, а по време на турнето куфееше придружено от баща си.„Благодарни сме на всички хора, които превърнаха музиката на „Ахат“ в легендарна и заедно полетяхме към звездите в рамките на това турне.“, откровен е Звезди и издаде, че с момчетата вече са започнали работа по нов материал. \n\n\n                    ", "date": "2017.11.20", "title": "Фенове целуват ръка на Звезди "}
{"url": "http://www.monitor.bg/a/view/11936-%D0%A1%D0%B5%D0%BB%D0%B5%D0%BD%D0%B0-%D0%93%D0%BE%D0%BC%D0%B5%D1%81-%D0%BF%D0%BE%D0%BA%D0%B0%D0%B7%D0%B0-%D0%B3%D0%B0%D1%89%D0%B8-%D0%B8-%D0%BB%D0%B8%D0%BF%D1%81%D0%B8%D0%BD%D0%B3/", "text": "\n                     \n\nСимулацията на катастрофа в декора се превърна в истинско вокално бедствие за представянето на Селена Гомес на Американските музикални награди. На церемонията, която се проведе завчера в „Майкрософт тиатър“ в Ел Ей, поп нимфетката представи новия си сингъл Wolves. Осезаемо с просто ухо беше, че микрофона й така й не се включи и Селена заложи на чист липсинг. Дори вида на гащичките под оскъдната й бяла нощничка не компенсира гнева на феновете, които не пропуснаха да захапят любимката си постфактум в социалните мрежи.\n\nГолемия победител на вечерта бе Бруно Марс, който отнесе седем статуетки от осемте номинации, включително Артист на годината.\n\nНайл Хоран триумфира при дебютантите, а за най-добра колаборация бе обявена прилепчивата като херпес Despacito на Деди Янки и Луис Фонси. Лейди Гага получи признанието за певица в поп/рок сегмента, но заради концерта си във Вашингтон поздрави всички с акапелно изпълнение на пиано в сателитна връзка. Съпругът на Никол Кидман Кийт Ърбън взе три отличия в кънтри жанра, а Linkin Park бяха поощрени като рок/алтърнатив артисти няколко месеца след самоубийството на фронтмена им Честър Бенингтън. Сред гвоздеите на събитието, водено от актрисата Трейси Елис Рос, бе трибютът на Кристина Агилера към Уитни Хюстън, както и щурата акробатика на Пинк, която бе спусната с въжета по фасадата на хотел „Мариот“. Американските музикални награди се считат за добър индикатор за победителите на „Грами“, номинациите за които ще бъдат обявени на 28 ноември.\n\n \n\n \n                    ", "date": "2017.11.20", "title": "Селена Гомес показа гащи и липсинг"}
{"url": "http://www.monitor.bg/a/view/50046-%D0%93%D0%B5%D1%80%D0%B3%D0%B0%D0%BD%D0%B0-%D0%B8%D0%B7%D1%83%D1%87%D0%B0%D0%B2%D0%B0-%D0%B8%D0%B7%D1%83%D0%BC%D1%80%D1%83%D0%B4%D0%B8-%D0%B2-%D0%BC%D1%83%D0%B7%D0%B5%D0%B9/", "text": "\n                    Фолк звездата Гергана опроверга писанията, че стажува за уредник в музей. От месец тя често се отбива в столичния „Земята и хората“, но не за да трупа точки в актива си на потенциален работник в институцията. „Аз съм доброволец, от музея бяха така добри да ми осигурят достъп до експонатите, за да мога да ги изучавам от първа ръка. Миналата година завърших геология, а сега записах магистратура по гемология. В момента изследвам морфологията на изумрудите.“, обясни за bTV Барбито на фолка.\n\nТя призна още, че си е дала почивка от сцената именно за да се фокусира върху образованието си. “Сега започвам да пея, защото ми липсва. Все става така, че когато много искам да направя дадена песен, тя никога не се получава и затова не си давам срокове. Трябва сама да си дойде, но трябва и да търсиш, а сега аз ще търся”, обещава блондинката.\n                    ", "date": "2017.11.20", "title": "Гергана изучава изумруди в музей "}
{"url": "http://www.monitor.bg/a/view/88639-%D0%91%D0%B8%D0%B2%D1%88%D0%B0-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%9E%D0%B1%D0%B0%D0%BC%D0%B0-%D0%BA%D1%83%D0%BF%D1%83%D0%B2%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%A3%D0%B0%D0%B9%D0%BD%D1%81%D1%82%D0%B8%D0%B9%D0%BD/", "text": "\n                    Бившата служителка на Барак Обама Мария Контрерас-Суийт подаде оферта за закупуването на продуцентската компания на холивудския ас Харви Уайнстийн. Жената, която бе начело на администрацията за малкия бизнес в кабинета на 44-ия президент на САЩ, е предложила 275 милиона долара в замяна на оборотната фирма в киноиндустрията. Сред промените, които Контрерас-Суийт предвижда, ако стане собственик на Weinstein Co., е да смени борда на директорите, който в момента е съставен единствено от мъже. Вместо тях бизнес дамата ще заложи на представителки на нежния пол. Офертата й, по данни на The Hollywood Reporter, е подкрепена от няколко анонимни спонсора, повече от които обаче отново били жени.\n\nКъм момента Weinstein Co. все още не се е обявила в несъстоятелност, макар компанията да изпитваше финансови проблеми и преди десетки актриси да обвинят Харви Уайнстийн в секс тормоз.\n\nМеждувременно стана ясно, че само месец преди скандала, продуцентът и адвокатите му направили списък с 91 имена на хора в индустрията, които следвало да бъдат убедени да не говорят публично за сблъсъка си с Уайнстийн. Сред тях фигурират и голяма част от жените, проплакали впоследствие от похотливите похождения на аса.\n                    ", "date": "2017.11.20", "title": "Бивша служителка на Обама купува компанията на Уайнстийн"}
{"url": "http://www.monitor.bg/a/view/29896-%D0%98%D1%81%D1%83%D1%81-%D0%A5%D1%80%D0%B8%D1%81%D1%82%D0%BE%D1%81-%D1%81%D1%83%D0%BF%D0%B5%D1%80%D0%B7%D0%B2%D0%B5%D0%B7%D0%B4%D0%B0-%D0%B8%D0%B4%D0%B2%D0%B0-%D1%81-6-%D0%A2%D0%98%D0%A0%D0%B0-%D0%BA%D0%BE%D1%81%D1%82%D1%8E%D0%BC%D0%B8/", "text": "В ролята на Спасителя ще е Тед Нийли от едноименния филм на Норман Джуисън\n                    Рок операта на всички времена „Исус Христос – супезвезда“ (Jesus Christ – Superstar) идва за три представления у нас в Зала 1 на НДК. След няколкото български постановки през последните години, този път ще се насладим на оригиналния и безспорно най-успешен бродуейски мюзикъл за всички времена, пресъздаващ историята на Спасителя чрез великолепната музика на композитора Андрю Лойд Уебър и завладяващите стихове на Тим Райс.В образа на Исус Христос ще видим нашумелия Тед Нийли, който изигра ролята на Божия син и в едноименния филм на Норман Джуисън ина „Исус Христос – суперзвезда“ на Бродуей, Уест Енд и останалите големи сцени по света.Звездният състав от 55 артисти, музиканти и екип от уникални технически професионалисти ще дойде в България най-малко с 6 ТИР-а костюми и сценична апаратура, за да ни направи съпричастни с най-любимото изкуство на последното столетие – мюзикъла. Наричан още първата рок опера, този шедьовър ще ни потопи във времето преди Възкресението на Спасителя – последните дни на Исус от влизането му в Йерусалим, през Тайната вечеря и Разпятието до Светото възкресение, които ще бъдат разказани от световни майстори в този жанр. Вечните хитове от творбата – Gethsemane (I Only Want to Say), I Don't Know How to Love Him, Could We Start Again Please, Superstar и много други ще прозвучат от сцената на Зала 1 на НДК в цели три вечери от тазгодишната Страстна седмица – 5, 6 и 7 април от 20.00 часа. Билетите на цени от 50 до 125 лв. вече са в продажба в мрежата на Eventim, а след Нова година - и на касите на НДК.Рок операта „Исус Христос – суперзвезда“ е представена за първи път на сцена през 1971 г. и разглежда политическите и междуличностни сблъсъци на Исус и Юда Искариотски. Действието следва каноничното евангелие. Поставянето на спектакъла на Бродуей, Ню Йорк (най-населеният с евреи град в света извън Израел) предизвиква множество обществени спорове и противоречиви оценки, като става причина за протести от страна на много религиозни групи. През 1973 г. в Израел е заснет филмовият вариант на мюзикъла. Преди това рок операта е позната на публиката като музикален албум, в който партията на Исус е изпята от Йън Гилън от Deep Purple. През 1972 г. рок операта получава 5 номинации за наградата „Тони“ (за най-добра партитура: музика – Андрю Лойд Уебър; либрето – Тим Райс; за най-добър актьор в мюзикъл на Бен Верийн за ролята му на Юда; за най-добър сценичен дизайн; за най-добри костюми и за осветление). През същата година Бен Верийн печели приза на Световните театрални награди за ролята си на Юда, аСледва награда „Тони“ през 2000 г. за най-добро възстановяване на мюзикъл, а през настоящата 2017 г. идва и най-престижната британска награда „Лорънс Оливие“ за завърнал се на сцена мюзикъл.Бродуейският спектакъл ще гостува у нас благодарение на промоутърската компания West End Academia, която договаря лицензите на големите световни мюзикъли за Националния музикален театър („Сънсет булевард“, „Фантомът на операта“). Последно през октомври тази година тя организира успешното турне в три български града - София, Русе и Варна, на хитовия лондонски мюзикъл „Историята на Саймън и Гарфънкъл“ (The Simon and Garfunkel Story).  \n\n\n                    ", "date": "2017.11.20", "title": "„Исус Христос – суперзвезда“ идва с 6 ТИР-а костюми"}
{"url": "http://www.monitor.bg/a/view/29052-%D0%9D%D0%B0%D0%B3%D1%80%D0%B0%D0%B4%D0%B0-%D0%92%D0%BB%D0%B0%D0%B4%D0%B8%D0%BC%D0%B8%D1%80-%D0%91%D0%B0%D1%88%D0%B5%D0%B2-%D0%B7%D0%B0-%D0%BF%D0%BE%D0%B5%D1%82%D0%B0-%D0%A0%D0%BE%D1%81%D0%B5%D0%BD-%D0%9A%D0%B0%D1%80%D0%B0%D0%BC%D1%84%D0%B8%D0%BB%D0%BE%D0%B2/", "text": "\n                    Росен Карамфилов е новият носител на Националната литературна награда \"Владимир Башев\" за стихосбирката си \"Церебрална поезия\" (ИК \"Жанет 45\"). Отличието е за издадена стихосбирка на млад автор до 32 години - възрастта, на която преди половин столетие от този свят си отива талантливият Владимир Башев. Лауреатът тази година е определен от жури с председател Георги Константинов и членове Надя Попова, Михаил Белчев, Валентина Радинска, Атанас Капралов и Мариана Кирова.Поетът Росен Карамфилов получи грамота от Националния литературен музей, а Националният дарителски фонд \"13 века България\" му връчи парична награда и графиката на Иван Матеев. Карамфилов е роден на 20 ноеври 1992 г. в София. Автор е още на стихосбирките „Орелът и детето“, „Стерео тишина“ и романа „Колене“, посветен на неговия баща – също така рано напусналия живота голям художник Кольо Карамфилов.Журито отличи с грамота и най-младия участник в конкурса - 15-годишния Александър Петров от Добрич, за стихосбирката му \"Следобедна усмивка\".Владимир Башев – автор на едни от най-хубавите любовни стихове в новата българска поезия, на философска лирика и на публицистика, напуска този свят на 19 ноември 1967 г. при автомобилна катастрофа. Две години след кончината на поета е учредена национална литературна награда на негово име. Сред носителите на отличието през годините са Воймир Асенов, Калин Донков, Драгомир Шопов, Виктор Самуилов, Иван Голев, Георги Борисов, Александър Томов, Добромир Тонев, Надя Попова, Димитър Христов, Златомир Златанов, Роза Боянова, Ясен Устренски, Бойко Ламбовски, Елица Виденова, Росица Ангелова, Мартин Спасов.Катя Башева – майка на поета, и съпругата му Вера Ганчева завещават на фонда \"13 века България\" семейното жилище на бул. „Ситняково“ с право на ползване от Националния литературен музей. Желанието на дарителите е мястото да се превърне в средище за литературни срещи на съвременни творци – поети, писатели, музиканти. В кабинета „Владимир Башев“ се съхраняват богатата лична библиотека на поета, завещал ни посланието \"Ако няма какво да дадем на света, за какво сме родени...“, ценни ръкописи, снимки, вещи, кореспонденция. Именно там се проведе и церемонията за връчването на наградата. \n\n\n                    ", "date": "2017.11.20", "title": "Награда „Владимир Башев“ за поета Росен Карамфилов"}
{"url": "http://www.monitor.bg/a/view/82523-%D0%9F%D0%BB%D0%B0%D0%BC%D0%B5%D0%BD-%D0%94%D0%BE%D0%B9%D0%BD%D0%BE%D0%B2-%D0%B8%D0%B7%D0%B2%D0%B0%D0%B4%D0%B8-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%B8%D1%82%D0%B5-%D0%BA%D0%BD%D0%B8%D0%B3%D0%B8-%D0%BD%D0%B0-%D1%81%D0%BE%D1%86%D0%B0/", "text": "\n                    „Литература на случаите: от „Тютюн“ до „Хайка за вълци“. Казуси от литературното поле на НРБ“ се нарича най-новата книга на поета, драматург и изследовател доц. д-р Пламен Дойнов. Тя разказва за онези произшествия в литературния живот у нас в периода 1945-1989 г., предизвикали силни реакции „за” или „против”, както и острите реакции на критиката и на властта – от активиране на цензурата и на тайната полиция и циркулиране на слухове и анекдоти, до явната или скрита намеса на самия комунистически вожд.\n\nНай-известните описани случаи са свързани с романа на Димитър Димов „Тютюн“, сатирата на Радой Ралин и Борис Димовски „Люти чушки“, случая „Солженицин“, случая „Лице“ с дръзкия роман на Блага Димитрова, но авторът говори и за други, по-малко популярни в публичното пространство казуси като този със „Спомен за страха“/„Стихове“ от Константин Павлов, за случая „Бележник“ (стихосбирката на Стефан Гечев от 1967 г.), за случая „Колкото синапеното зърно“ на поета Николай Кънчев (1968 г.), за случая с романа „Покривът“ от Георги Марков и т.н.\n\nЛитературното изследване е част от съвместната поредица „Минало несвършено“ на Института за изследване на близкото минало и издателство „Сиела“.\n\nДоц. д-р Пламен Дойнов е поет и драматург, изследовател и преподавател в НБУ. Автор е на над седем книги с поезия, между които „Висящите градини на България“, „Истински истории“ и на книгата със стихотворения и есета „Кафепоеми“, която е преведена във Франция и Унгария. Носител е на национални награди за поезия, сред които „Яворов“ (Поморие, 1995) и „Иван Николов“ (2004). За пиесите си е отличаван с наградите за съвременна българска драматургия „Иван Радоев“ (2001) и „Аскеер“ (2006). За изследването си „Българският соцреализъм: 1956, 1968, 1989“ е носител на националната награда „Христо Г. Данов“ (2012) в категория „Хуманитаристика“.\n\nНегови стихотворения и пиеси, статии и студии са публикувани на английски, френски, немски, унгарски, руски, испански, сръбски, турски и други езици.\n\n \n\n \n                    ", "date": "2017.11.20", "title": "Пламен Дойнов извади забранените книги на соца"}
{"url": "http://www.monitor.bg/a/view/42055-%D0%9C%D0%B8%D1%82%D1%8E-%D0%9F%D0%B8%D1%89%D0%BE%D0%B2%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0-%D1%81%D0%BB%D0%B5%D0%B4-%D1%82%D1%80%D0%BE%D0%B9%D0%BA%D0%B0/", "text": "Прописа любовна поезия заради 20-годишна студентка по право от Варна\n                    Ексцентричният търновски шоумен Митю Пищова пак влезе в болницата. Той се свърза единствено с „Монитор” за да се ожали за поредните си неволи. „В петък бях с три миски вкъщи, понапънах се малко повече да ги задоволя и сърцето ми започна да издава багажа. Докараха ме с линейка и сега съм в шокова зала на кардиологията. Правиха ми прегледи и сега ще ми слагат някаква машинка под кожата да праща токове към сърцето и да го кара да бие по-силно. Ама не ме е страх, защото знам, че и този път ще прескоча трапа. Навремето Баба Ванга каза, че\n\n\n\nИскам да умра като истински българин, а не като някой страхлив мишок. Затова въпреки, че лекарите ми забраняват да ям мазно и да правя секс за да не си натоварвам сърцето, аз яко плющя. Ей наскоро бях в Банско и изядох 20 пържоли и едно печено прасенце сукалче. Хич вече не спазвам никакви диети. Ям и е.а като магаре по пет пъти на ден, пък каквото ще да става. Един път се живее”, разпалено обяснява култовия Пищов.\n\nТой сподели още, че се носи на крилете на любовта и се чувства като тийнейджър. Новата му изгора е на 20 години от Добрич, студентка по право във Варна. Тя толкова разбила сърцето на Пищова, че от мъка по нея той започнал да съчинява любовна поезия. „Направо ме побърква. Ако прескоча и този път трапа, напролет вдигам сватба.”, заканва се юнак Митю.\n\nТова, което му тежи обаче е, че в последно време приятелите му от Търново като че ли са го позабравили. „Ей ме на, сега лежа вече три дена, нито един авер от Търново не дойде да ме види. Дойдоха 50-60 човека от София, Варна, Банско, ама нито един търновец. Пък когато ги гощавах всички много ме уважаваха и се усукваха около мене. Ама нищо, здраве да е. Един ден те пак ще допрат до мене, ама тогава аз ще знам как да се държа с тях.\n\n\n\nако трябва ще махна и още толкова. Ще останат само двама – трима ама истински”, заканва се люто чичо Митко.\n\nПроблемите на ексцентричния шоумен започнаха преди няколко години, когато той първо претърпя два инфаркта. След това имаше опасност от гангрена на краката и за да не претърпи ампутация, се наложи 180-килограмовия Пищов да свали половината си килограми. Едва оправил се, го последва нова неприятност. Докато посрещаше три миски на пордното си парти, той падна по стълби и си потроши гръбначния стълб. С подкрепата на богати спонсори Митю бе лекуван в Израел и се оправи. Сега обаче сърцето му отново започна да издава багажа. От лятото на тази година това е третото му влизане в болница. Първо докато палуваше на Слънчака той се почувства зле и бе откаран в болницата в Бургас. След това преди месец и половина бе приет по спешност в търновската болница, а сега отнов е там. „Каквото ми е писано да стане, няма как да го избегна. Като ще мра, да мра, ама като Ботев, храбро. Да ме запомни народа като еб.ч и сваляч, а не като мижитурка”, горещи се от болничното легло славния Пищов.\n\n \n                    ", "date": "2017.11.20", "title": " Митю Пищова  в болницата след тройка"}
{"url": "http://www.monitor.bg/a/view/43145-%D0%96%D1%83%D1%80%D0%BD%D0%B0%D0%BB%D0%B8%D1%81%D1%82-%D0%93%D1%80%D1%83%D0%B5%D0%B2%D1%81%D0%BA%D0%B8-%D1%81%D1%8A%D1%81-%D1%81%D0%B3%D1%80%D0%B0%D0%B4%D0%B0-%D0%B7%D0%B0-7-%D0%BC%D0%BB%D0%BD-%D0%B5%D0%B2%D1%80%D0%BE-%D0%B2-%D0%90%D0%BD%D1%82%D0%B2%D0%B5%D1%80%D0%BF%D0%B5%D0%BD/", "text": "\n                    Бившият македонски премиер Никола Груевски притежава огромна сграда на стойност от 7 милиона евро в белгийския град Антверпен. Това съобщава бившият кореспондент на държавната информационна агенция в Скопие МИА Бобан Нонкович. Според него \"фамилията е закупила къщи и по хърватската крайбрежна ивица на Адриатическо море\". В информацията пише, че \"Груйо /така наричат Груевски в Македония, бел.ред./ е бил докторонт в Монте Карло\". Обвиненията на Нонкович са оповестени в днешния брой на \"Слободен печат\".\n\n \n                    ", "date": "2017.11.20", "title": "Журналист: Груевски със сграда за 7 млн. евро в Антверпен"}
{"url": "http://www.monitor.bg/a/view/48337-%D0%9A%D0%B0%D0%BD%D0%B0%D0%B2%D0%B0%D1%80%D0%BE-%D0%A2%D1%80%D0%B0%D0%BD%D1%81%D0%BF%D0%BB%D0%B0%D0%BD%D1%82%D0%B8%D1%80%D0%B0%D1%85%D0%BC%D0%B5-%D0%B3%D0%BB%D0%B0%D0%B2%D0%B0/", "text": "\n                    Китайски и италиански лекари са направили първото в историята успешно присаждане на човешка глава, съобщи италианският хирург Серджо Канаверо, който още през 2015 г. заяви, че се подготвя да извърши такава операция.\n\nПървата трансплантация е направена върху труп. Следващата стъпка е операция на глава от донор с регистрирана мозъчна смърт, казва Канаверо, цитиран от британския „Телеграф\".\n\nСложната операция е направена от лекари от медицинския университет в Харбин и е продължила 18 часа. През 2015 аз смятах, че за такава трансплантация ще са необходими 36 часа, но китайците са успели да съкратят наполовина времето, отбеляза Канаверо. В близките дни ще бъдат публикувани медицинските подробности за манипулацията.\n\nКанаверо коментира, че неговата цел остава трансплантация на човешки мозък в донорско тяло. Първоначалната ми цел не беше пресаждане на глава, а на мозък. Китайците са си поставили за цел да излекуват нелечими по-рано болести. Моят цел е да удължа човешкия живот, тъй като смятам, че остаряването е болест, която се нуждае от лечение, коментира италианецът.\n\nПрез 2015 руският програмист Валерий Спиридонов даде съгласие италианският хирург да извърши трансплантация на мозъка му. Спиридонов страда от вродена спинална мускулна атрофия – заболяване, при което мускулите и костите на болния спират да се развиват още в ранно детство. Болестта прогресира с всяка следваща година и руснакът контролира трудно тялото си, заради което се съгласи на операцията, въпреки риска да не оцелее след нея.\n                    ", "date": "2017.11.20", "title": "Италианският лекар Канаваро: Трансплантирахме глава"}
{"url": "http://www.monitor.bg/a/view/20708-%D0%A1%D0%B5%D1%80%D0%B8%D0%B9%D0%BD%D0%B8%D1%8F%D1%82-%D0%BA%D0%B8%D0%BB%D1%8A%D1%80-%D0%A7%D0%B0%D1%80%D0%BB%D0%B7-%D0%9C%D0%B5%D0%BD%D1%81%D1%8A%D0%BD-%D0%BF%D0%BE%D1%87%D0%B8%D0%BD%D0%B0-%D1%81%D0%BB%D0%B5%D0%B4-40-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0/", "text": "\n                    Серийният убиец Чарлз Менсън, излежаващ доживотна присъда в затвор на щата Калифорния, почина на 83-годишна възраст, съобщиха световните агенции.\nТе цитираха заявлението на сестрата на Менсън, Дебра Тейл. За кончината на брат й й били съобщили представители на затвора Коркоран, където осъденият излежавал присъдата си. Причината за смъртта е стомашно-чревен проблем.Миналата седмица стана известно, че във връзка с влошеното му здравословно състояние, той е бил откаран в болницата в Бейкърсфийлд, разположена близо до затвора.\nЧарлз Менсън е един от най-известните американски престъпници на ХХ век. През лятото на 1969 година той, заедно с три свои съучастнички от комуната му, зверски убиват седем души. Жертвите са бели американци, като целта на убийците е вината да бъде хвърлена върху афроамериканската общност в страната.Сред тях е и съпругата на режисьора Роман Полански Шарън Тейт, която е бременна девети месец. По-късно той бе осъден за поръчителство на убийствата на учителя по музика Гари Хинман и на каскадьора Доналд Ший.Въпреки че Менсън не е бил непосредствен изпълнител на убийствата, той бе признат за виновен за тяхното организиране и бе осъден на смърт. Но през 1972 година, след въвеждането в щата Калифорния на мораториума за изпълнение на смъртното наказание, неговата присъда беше заменена с доживотен затвор.\"Самото име на Менсън се превърна в метафора на терора\", коментира Винсънт Булиози, прокурор в процеса срещу него.На скорошна снимка на Менсън все още се вижда белега от свастика, която си издълба на челото преди няколко десетилетия.Той се превърна в един от най-забележителните престъпници, след като поръча на неговите последователи, предимно млади жени, да убият седем души в това, което прокурорите определят като план за подбуждане на расова война.Серийният убиец до края на живота си не показва, че се разкайва за делата си. Роден през 1934 година, Чарлз Менсън никога не узнава името на биологичния си баща. Майка му е проститутка, която го ражда на 16-годишна възраст. Още в тийнейджърските си години той започва да се занимава с престъпления и лежи по изправителни учреждения и затвори. То прекарва в затвора цели 40 години.\n                    ", "date": "2017.11.20", "title": "Серийният килър Чарлз Менсън почина след 40 години в затвора"}
{"url": "http://www.monitor.bg/a/view/5479-%D0%9F%D1%80%D0%BE%D0%B4%D0%B0%D0%B4%D0%BE%D1%85%D0%B0-%D0%BB%D0%B8%D1%81%D1%82%D0%BE-%D0%BE%D1%82-%D0%BA%D0%BE%D1%80%D0%BE%D0%BD%D0%B0%D1%82%D0%B0-%D0%BD%D0%B0-%D0%9D%D0%B0%D0%BF%D0%BE%D0%BB%D0%B5%D0%BE%D0%BD/", "text": "\n                    Златно листо от короната на Наполеон Бонапарт, с която той е бил коронован за император, намери купувач за 625 хиляди евро на търг край Париж, предаде Франс прес.\nЛавровото листо с тегло 10 грама е с размер 9,2 на 2,5 сантиметра. То е било предназначено за короната, с която Бонапарт е коронован за император през 1804 г. Лотът беше продаден на цена четири пъти по-голяма от максималната му първоначална оценка. Търгът беше организиран от аукционната къща \"Озна\" във Фонтенбло край Париж. Купувачът е чуждестранен колекционер, предпочел да запази анонимността си.\nНаполеон сам се коронясва за император в катедралата \"Света Богородица\" през 1804 г. В разрез с традицията той сам си полага на главата издържания в римски стил златен лавров венец, въпреки че на церемонията присъства папа Пий VII. За оправдание Наполеон изтъкнал, че той дължал авторитета на самия себе си, а не на Господ. Листото, продадено на търга, никога не стигнало до церемонията. Преди коронацията Наполеон се оплакал, че короната е прекалено тежка, като заповядал на ювелира, който я изготвил, Мартен-Гийом Биене, да премахне шест от златните листа.\nВпоследствие всяка една от шестте дъщери на Биене получила по едно от тях. Короната на Наполеон, вдъхновена от лавровия венец на римския император Юлий Цезар, била украсена с над 50 златни листа. През 1819 г. тя била претопена.\n\n \n                    ", "date": "2017.11.20", "title": "Продадоха листо от короната на Наполеон "}
{"url": "http://www.monitor.bg/a/view/27792-%D0%9E%D1%80%D0%B3%D0%B0%D0%B7%D0%BC%D1%8A%D1%82-%D0%BE%D0%BF%D0%B0%D1%81%D0%B5%D0%BD-%D0%B7%D0%B0-%D0%BE%D1%87%D0%B8%D1%82%D0%B5/", "text": "\n                    Учени откриха, че получаването на оргазми може силно да натовари кръвоносните съдове в очите и временно да влоши зрението, съобщи в. \"Сън\".\nМладеж на 29 години от Саутхамптън, Великобритания, отишъл в болницата с оплакването, че не вижда с лявото око. Той казал на докторите, че същата вечер имал \"енергичен полов акт\" и скоро след него възникнали проблемите му. Лекарите го прегледали и установили, че имал кръвоизлив в окото, предизвикан от увеличено налягане, след оргазъм.\nПри кулминацията на половия акт задържането на дъха може да доведе до нарастване на венозното налягане на ретината. Специалистите обаче съветват човек да запази спокойствие, защото влошаването на зрението е временно.\nЕкспертите твърдят, че рискът е по-голям за мъжете, отколкото за жените. Според наблюденията, представителите на силния пол по-често задържат дъха си при секс. Изследователите съобщиха за минимум шест подобни случая напоследък.\n                    ", "date": "2017.11.20", "title": "Оргазмът - опасен за очите "}
{"url": "http://www.monitor.bg/a/view/62785-%D0%9C%D1%83%D0%B3%D0%B0%D0%B1%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D1%81%D0%B8/", "text": "\n                    Президентът на Зимбабве Робърт Мугабе се е съгласил да се оттегли и е подготвил текста на оставката си, съобщи телевизия Си Ен Ен, цитирана от Ройтерс.\nТелевизията се позовава на източник, запознат с преговорите между Мугабе и генералите, завзели властта в Хараре миналата седмица.\nСъгласно условията на сделката Мугабе и съпругата му Грейс получават пълен имунитет.\nДвама висши правителствени източници казаха снощи за Ройтерс, че Мугабе се е съгласил да се оттегли, но че те не знаят подробности.\n                    ", "date": "2017.11.20", "title": "Мугабе подготвя оставката си "}
{"url": "http://www.monitor.bg/a/view/35839-%D0%96%D0%B5%D0%BD%D0%B0-%D1%81%D1%82%D0%B0%D0%BD%D0%B0-%D0%BA%D0%BC%D0%B5%D1%82%D0%B8%D1%86%D0%B0-%D0%BD%D0%B0-%D0%9D%D1%8E-%D0%9E%D1%80%D0%BB%D0%B8%D1%8A%D0%BD%D1%81/", "text": "\n                    ЛаТоя Кантрел стана първата жена, избрана за кмет на град Ню Орлийнс в 300-годишната му история, предаде Франс прес, като цитира местни медии.\n45-годишната Кантрел победи с 60 процента от гласовете, подадени на изборите в събота съперничката си бившата съдийка Дезире Шарбоне. Кантрел ще поеме кметския пост в столицата на щата Луизиана от Мич Ландрийо, който нямаше право на участие в изборите след два мандата.\nКантрел ще встъпи официално в длъжност през май догодина, когато ще се чества 300-годишнината на някогашната френска колониална столица.\nЛаТоя Кантрел се присъединява към твърде малобройни клуб на жените начело на големи американски градове. Проучване на Университета на Ню Джърси сочи, че само 19 на сто от градовете в САЩ с над 300 000 жители имат кметове жени през 2016 г.\nГ-жа Кантрел живее в Ню Орлийнс от около 30 години. Тя стана известна с участието си във възстановяването на своя район от катастрофалните поражения на урагана Катрина - най-смъртоносния в историята на САЩ, отнел живота на повече от 1800 души и нанесъл щети за 150 милиарда долара в Луизиана през 2005 г. Тогавашният кмет на Ню Орлиийнс Рей Нейгън излежава присъда от 10 години затвор за корупция и пране на пари, напомня АФП.\n                    ", "date": "2017.11.20", "title": "Жена стана кметица на Ню Орлиънс "}
{"url": "http://www.monitor.bg/a/view/21290-%D0%9A%D1%80%D0%B0%D0%BB%D1%8F%D1%82-%D0%BD%D0%B0-%D0%9D%D0%BE%D1%80%D0%B2%D0%B5%D0%B3%D0%B8%D1%8F-%D0%B2-%D0%B1%D0%BE%D0%BB%D0%BD%D0%B8%D1%86%D0%B0/", "text": "\n                    Кралят на Норвегия, 80-годишният Харалд Пети, е постъпил в болница в петък заради инфекция, като състоянието му е задоволително и се подобрява, съобщи пресслужбата на кралския дворец, цитирана от ТАСС и Асошиейтед прес.\nВ съобщението е посочено, че утре кралят няма да може да участва в планираните прояви.\nХаралд Пети отбеляза през януари 25 години на кралския престол в скандинавската страна. Той стана крал след смъртта на баща си Олаф Пети, който почина на 17 януари 1991 г. През февруари Харалд Пети навърши 80 години.\nПрез 2003 г. беше установено, че Харалд Пети има рак, заради което пикочният му мехур беше отстранен, припомня ТАСС. През 2005 г. той претърпя няколко сърдечни операции, но въпреки това продължи да води активен начин на живот и да пътува по света. През 2013 г. участва в експедиция в Амазонската джунгла, а две години след това стана първият и единствен монарх, стъпил на Антарктида. През август тази година участва в състезание по ветроходство на руля на кралската яхта \"Сира\".\n                    ", "date": "2017.11.20", "title": "Кралят на Норвегия - в болница "}
{"url": "http://www.monitor.bg/a/view/77834-%D0%92-%D0%A0%D1%83%D1%81%D0%B8%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%BF%D1%80%D0%BE%D0%BF%D0%B0%D0%B3%D0%B0%D0%BD%D0%B4%D0%B0%D1%82%D0%B0-%D0%BD%D0%B0-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%B8-%D1%86%D0%B5%D0%BD%D0%BD%D0%BE%D1%81%D1%82%D0%B8/", "text": "\n                    В долната камара на руския парламент бе внесен законопроект, забраняващ пропагандата на криминалната субкултура в интернет и средствата за масова информация. Това съобщава на страницата си във Фейсбук авторът на инициативата – сенаторът от Владимирска област Антон Беляков.\n\n          По думите на члена на Федералното събрание, новия нормативен документ ще даде право на Роскомнадзор да блокира сайтове, които „популяризират престъпните ценности и формират представа за привлекателността на криминалния начин на живот“. Ако бъде приет, законът ще позволява на контролния орган да спира интернет ресурсите без решение на съда, пише Newsru.com. Сенаторът мотивира инициативата си с факта, че криминалната субкултура пряко е свързана с екстремизма, рекета и други нарушения на законовия ред. В частност Беляков дава за пример неформалната младежка организация АУЕ, която пропагандира принципите на затворническия живот и изисква от членовете си да спазват т.нар. „престъпен кодекс“. Към АУЕ се присъединяват предимно младежи от неблагополучни семейства, като технологията на работа на организацията силно наподобява на методите, използвани от администраторите на т.нар. групи на смъртта, допълват агенциите. „На участниците се дават точни инструкции как безшумно да оберат съседския апартамент, да откраднат пари от родителите си и да изнудват по-малките деца“, обяснява сенаторът. \n                    ", "date": "2017.11.20", "title": "В Русия забраняват пропагандата на престъпни ценности"}
{"url": "http://www.monitor.bg/a/view/76838-%D0%91%D1%83%D0%BB%D1%82%D0%B5%D1%80%D0%B8%D0%B5%D1%80-%D1%83%D0%BC%D1%8A%D1%80%D1%82%D0%B2%D0%B8-%D0%B4%D1%80%D0%B5%D1%81%D1%8C%D0%BE%D1%80-%D0%BD%D0%B0-%D0%BA%D1%83%D1%87%D0%B5%D1%82%D0%B0/", "text": "\n                    Бултериер на година и шест месеца нахапа зверски и умъртви двайсет и шест годишния дресьор на кучета Давиде Лобуе от намиращия се североизточно от Торино град Кивасо. Трупът на нещастния млад мъж бил намерен в събота привечер от негов съсед в градината зад кооперацията, където живеел, а кучето скимтяло свирепо наблизо. Повиканият екип на бърза помощ само констатирал кончината на дресьора, явно предизвикана от хищните зъби на бултериера, впили се в главата, врата, бедрата и прасците на жертвата.\n\nПо ирония на съдбата Давиде бил помолен от приятел – музикант да сломи агресивността, която напоследък неговият домашен любимец демонстрирал все по-често. И когато в средата на миналата седмица заминал на турне, той оставил бултериера на младия, но спечелил си вече завидна слава на укротител на непослушни животни дресьор. Естествено Давиде, който имал отлична диплома от киноложкия институт в Торино по специалността „Обучение и възпитание на кучета“, веднага се заел да проучва причините за агресивността на бултериера и съответно да ги отстранява. Според следователите от полицията в съботния следобед, той също работел с кучето, когато обаче вместо да го държи хрисимо, предизвикал с нещо задрямалата му агресивност и тя се отприщила.\n\nСъдебните лекари обаче не изключват вероятността на Давиде да му е прилошало, да е паднал на земята и животното да го е захапало с цел да го вдигне на крака – предположение, което евентуално може да бъде доказано при предстоящата аутопсия на трупа на младия дресьор.\n                    ", "date": "2017.11.20", "title": "Бултериер умъртви дресьор на кучета"}
{"url": "http://www.monitor.bg/a/view/35535-%D0%9F%D1%80%D0%B5%D0%B7-2018-%D0%B3-%D0%97%D0%B5%D0%BC%D1%8F%D1%82%D0%B0-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%B0-%D1%81%D0%B5-%D1%82%D1%80%D0%B5%D1%81%D0%B5-%D0%B7%D0%BB%D0%BE%D0%B2%D0%B5%D1%89%D0%BE/", "text": "\n                    Едва ли не двукратно по-силни земетресения се очакват на Земята считано от 2018 г., сочат изводите на геофизика Роджър Белем, който е изследвал статистиката за трусовете с магнитуд над 7 по Рихтер от 1900 г. насам. Дългогодишните наблюдения сочат, че земетресенията се случват по-често, ако скоростта на въртене на Земята около оста си малко се намалява поради вътрешни причини. През ХХ в. е имало 5 такива периода, съобщават учените в публикация в Geophysical Research letters. Сеизмолозите вярват, че промените в скоростта на въртене на Земята около оста й могат да предизвикат интензивна сеизмична активност, особено в гъсто населени тропически региони. Макар че тези колебания в ротацията са малки и променят дължината на деня с милисекунди, те да повлияят на освобождаването на огромни количества подземна енергия.Връзката между въртенето на Земята и сеизмичната активност е подчертана в доклад на Роджър Белем, който е от университета в Боулдър, Колорадо и Ребека Бендик от университета на Монтана в Мисула, по време на годишна среща на Геоложката общност на Америка. \"Връзката между ротацията на Земята и сеизмичната активност е силна и предполага, че ще има увеличение в броя на силните земетресения следващата година\", казва Белем. В проучването си двамата учени преглеждали данните за земетресения с магнитуд 7 и повече, станали от 1900 г. насам. Открили пет периода, когато е имало значително повече силни земетресения в сравнение с останалото време. Тогава са станали между 25 и 30 силни земетресения на година, а в не толкова интензивните периоди - около 15 големи. Специалистите започнали да търсят причината за периоди с такава концентрация на силни трусове и открили, че когато ротацията на Земята е намалявала, са следвали периоди на увеличен брой силни земетресения. Белем и Бендик установили, че през последните 150 години е имало няколко около 5-годишни периода, когато ротацията на Земята се е забавяла. Следвали са ги периоди на много и силни земетресения.\"Ясно е. Земята ни отправя предупреждение за предстоящи пет години на земетресения\", казва Белем. Откриването на връзката е особено важно, защото ротацията на Земята започна поредното си забавяне преди повече от 4 години. \"Изводът е ясен. Следващата година би трябвало да видим значително увеличение на броя на опустошителните земетресения. Тази година беше лесно. Имахме само около 6 тежки земетресения. Спокойно може да има и 20 в предстоящата 2018 г.\" Трудно е да се прогнозира къде ще станат тези земетресения, въпреки че според Белем е много вероятно те да са в райони близо до екватора. В същото време тропиците са населявани от около 1 милиард души.Подобни наблюдения относно сеизмичната активност и скоростта на въртене на планетата имат и двама руски сеизмолози, пише по темата „Газета.ру“. „Готвейки статията си, открихме, че двама учени от вашата страна са мислили по проблема от няколко години, имената им са доктор Левин и доктор Сасорова“, обяснил Роджър Белем пред изданието.„Събрахме и обработихме данни за скоростта на въртене на Земята и сеизмичността от 1720 г. насам. Оказва се, че в началото на миналия век (1900-1910 г.) се наблюдава значително увеличение на броя на земетресенията, което е било предизвикано от продължителен процес на забавяне на въртенето“, обяснява през „Газета“ Борис Левин.В момента от 2014 г. Земята е във фаза на забавяне и се наблюдава увеличаване на броя на трусове с магнитуд над 6.По думите на Левин, открито е увеличение на сеизмичността през някои месеци на годината, свързани с годишните вариации на скоростта на въртене на Земята. Учените са успели да установят и физическите причини за тази връзка. Нарастването на скоростта на въртене на Земята води до увеличаване на екваториалния радиус, намаляване на полярния и увеличаване на сплескаността на небесното тяло. При това намаляването на скоростта на въртене на тялото води да намалявана не сплескаността и съответно намаляване на площта на повърхността на тялото. Сферата има най-малка площ в сравнение с елипсоид с равен обем. По този начин забавянето на планетата води до намаляване на площта на повърхността на планетата. „От тук идва засилването на такива ефекти като свиване сблъскване на тектоничните плочи, натрупването на деформации и увреждания, което в крайна сметка предизвиква активирането на земетресенията“, обяснява Левин.Не ни остава много да чакаме, за да видим дали учените имат право. Последното разрушително земетресение бе на границата на Иран и Ирак – загинаха близо 500 души, а хиляди останаха без дом. То бе шестото за годината.  Мощно земетресение с магнитуд 7 бе регистрирано до френския архипелаг Нова Каледония в Тихия океан, предаде АФП. Земният трус предизвика паника сред жителите на архипелага, но няма данни за пострадали или щети, съобщиха местните власти. Предупреждение за опасност от цунами бе издадено за крайбрежните ивици на островите Лоайоте и Пен, както и източно от Голямата земя. Малки вълни цунами с височина около 30 см се появиха до бреговете на островите. Епицентърът на труса бе на 85 км източно от остров Лоайоте, на дълбочина 25 км. Геофизическият институт на САЩ оцени първоначално силата на труса на 7,3, но след това я намали на 7. През нощта бяха регистрирани десетина вторични труса.Земетресението бе усетено в Нумеа, столицата на Нова Каледония.Районът между Нова Каледония и Вануату, на 600 км на изток, е част от Огнения пръстен - една от най-активните сеизмични зони на Земята, отбелязва АФП.\n\n\n                    ", "date": "2017.11.20", "title": "През 2018 г. - Земята започва да се тресе зловещо"}
{"url": "http://www.monitor.bg/a/view/16502-%D0%92%D1%83%D0%BB%D0%BA%D0%B0%D0%BD-%D1%81%D0%B8-%D0%B8%D0%BC%D0%B0-%D1%81%D0%BE%D0%B1%D1%81%D1%82%D0%B2%D0%B5%D0%BD-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4/", "text": "\n                    Учени са на мнение, че един от най-известните кални вулкани може години наред да изхвърля кал и глина.\n\nИзследване на калния вулкан Сидуарджо, известен също като Люси, в Индонезия, показа, че изхвърлянето на кал и глина от него може да продължи десетилетия. Причината за това е, че калният вулкан е снабден със своеобразен тръбопровод, който го свързва с близката вулканична система.\n\nГеохимичният анализ на калта и глината разкри, че стопената субстанция е с вулканичен произход. Учени от Института за еволюция на Земята и динамика към университета на Осло в Норвегия отбелязаха, че не съществува \"колектор\", съединяващ калния вулкан с други вулканични системи, но налягането и температурата могат да накарат калта и глината да излязат на повърхността през десетките хиляди разломи в скалите.\n\nКато доказателство за тази своя версия учените привеждат \"връзката\" на калните изригвания с началото на вулканичната активност в района. По думите на сеизмолозите, когато активността на големите и средните вулканични системи намаляла, голяма скална маса започнала да се изтласква нагоре.\n                    ", "date": "2017.11.20", "title": "Вулкан си има собствен водопровод"}
{"url": "http://www.monitor.bg/a/view/5426-%D0%92%D1%81%D1%8F%D0%BA%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BD%D0%B0-%D0%9E%D1%81%D1%82%D1%80%D0%BE%D0%B2%D0%B0-%D0%B3%D1%83%D0%B1%D0%B8-%D0%BF%D0%BE-454-%D0%B5%D0%B2%D1%80%D0%BE-%D0%B7%D0%B0%D1%80%D0%B0%D0%B4%D0%B8-%D0%91%D1%80%D0%B5%D0%BA%D0%B7%D0%B8%D1%82/", "text": "\n                    Британските семейства губят средно по 404 британски лири (454 евро) годишно след провеждането на референдума, на който британците решиха страната им да напусне ЕС. Това се посочва в публикувано изследване на Центъра за икономически показатели към Лондонското висше училище по икономика.\nСпоред първия подробен статистически анализ на това как резултатът от референдума се е отразил на инфлацията, реалните заплати и равнището на живот във Великобритания Брекзитът струва средно на домакинство 7,74 британски лири (10,23 долара ) седмично заради повишението на цените или 404 британски лири (534 долара) годишно, се отбелязва в доклада.\nСпоред изчисление на специалистите от центъра заради повишението на цените средностатистическият работник за година губи сума, равна на седмичната си заплата.\nНай-голямо поскъпване има на стоките, които са внос.\nОт ускоряването на инфлацията най-много са засегнати Шотландия, Уелс и Северна Ирландия, а най-слабо - Лондон.\nРеферендумът за еврочленството на Великобритания бе на 23 юни миналата година и с 51,9 процента от гласовете победиха противниците на евроинтеграцията.\n\nМеждувременно главният преговарящ за Брекзит от страна на ЕС Мишел Барние коментира, че Брекзит може да бъде повратен момент за Европа. Пред Центъра за европейска реформа в Брюксел той предупреди, че Великобритания ще изгуби ползи от единния пазар след излизането си от ЕС, но съюзът иска да има по-тесни отношения с Лондон.\n\nСпоред него Брекзит може да представлява повратна точка за европейския проект.\n\nСпоразумение за плавно напускане е ключово за възобновяване на връзките с Великобритания, добави Барние. Главният преговарящ също подчерта, че Брюксел има готовност да предложи по-амбициозно търговско споразумение с Великобритания. Той подчерта, че предлагащите финансови услуги във Великобритания ще изгубят европаспорта си. Брезкит означава Брекзит за финансовия сектор, поясни Барние. Преговарящият каза още, че парламентите в Европа ще блокират търговско споразумение с Лондон, ако плановете на Великобритания включват твърде голямо отклоняване от регулаторния модел на ЕС.\n                    ", "date": "2017.11.20", "title": "Всяко семейство на Острова губи по 454 евро заради Брекзит"}
{"url": "http://www.monitor.bg/a/view/28002-%D0%A0%D0%B0%D0%B1%D0%BE%D1%82%D0%BD%D0%B8%D0%BA-%D0%BE%D1%82%D0%B8%D0%B2%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-54-%D1%81%D1%83%D0%B4%D0%B6%D1%83%D0%BA%D0%B0/", "text": "\n                    Работник от свищовски колбасарски цех отива на съд по бързото производство за кражба на готова продукция. 35-годишният М.Ч. от село Ореш бил спипан от охраната, че на излизане от цеха изнася в дрехите си салами. А при проверка на паркирания отпред автомобил били открити още 54 суджука и 13 салама, както и 10-литрова туба, пълна с нафта, която той също свил от работното си място.  Сега заради кражбата мъжът ще се изправи пред родното правосъдие. Ефективна присъда той със сигурност няма да получи, но ще му остане срама за цял живот, смятат негови колеги.\n                    ", "date": "2017.11.20", "title": "Работник отива на съд за кражба на 54 суджука"}
{"url": "http://www.monitor.bg/a/view/45239-%D0%9F%D0%B8%D1%88%D0%BC%D0%B0%D0%BD-%D0%BA%D1%80%D0%B0%D0%B4%D1%86%D0%B8-%D0%B7%D0%B0%D0%B1%D0%B8%D1%85%D0%B0-%D0%9D%D0%B8%D1%81%D0%B0%D0%BD-%D0%B2-%D0%B4%D1%8A%D1%80%D0%B2%D0%BE/", "text": "\n                     \n\n \n\nДвама жители на сливенското градче Шивачево попаднаха в ареста след опит да задигнат лек автомобил „Нисан“, паркиран на улица пред дома на собственика му.\n\nСигналът за кражбата на возилото е бил подаден към 04,00 часа , няколко час е бил открит катастрофирал в крайпътно дърво на около 3 км от населеното място. При огледа униформените служители на реда установили, че от купето липсват документи , а страничното стъкло е било изцапано с кръв. Около обяд лекарска помощ в съседното градче Твърдица е потърсил 21-годишен шивачевец, който в хода на прегледа споделил, че е пострадал при катастрофа.\n\nМладежът е бил задържан за 24 часа, при разпитите той разказал че задигнал автомобила със свой 19-годишен приятел, който забелязал че ключовете са оставени върху таблото.\n\nИ двамата нямат свидетелство за правоуправление,единият вече е хващан за аналогично престъпление, при което било установено, че е карал под въздействието на дрога. Образувано е досъдебно производство.\n\nПрез уикенда на територията на Сливенска област са установени и задържани 13 души на различна възраст за държане, разпространение и каране след употреба на марихуана и метаамфетамини автомобили. Един е бил задържан след разбиване на лек автомобил „Фолксваген“ в Нова загора, откъдето е задигнал два мобилни апарата.21-годишният Т.Г. се оказал отколешен познат на униформените, от него са иззети  3 г марихуана и 1г метаамфети.\n                    ", "date": "2017.11.20", "title": "Пишман крадци забиха „Нисан“ в дърво     "}
{"url": "http://www.monitor.bg/a/view/86231-149-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%B7%D0%B0%D0%B4-%D0%B2%D0%BE%D0%BB%D0%B0%D0%BD%D0%B0-%D0%B7%D0%B0-7-%D1%87%D0%B0%D1%81%D0%B0-%D0%B2-2-%D0%BE%D0%B1%D1%89%D0%B8%D0%BD%D0%B8-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE/", "text": "\n                    В рамките на около седем часа са установени общо 149 нарушения на водачи на моторни превозни средства и са съставени 40 акта и 83 фиша при проведена полицейска акция в Пазарджишко, свързана с контрола на движението по пътищата. Тя е осъществена в неделя и е обхванала територията, обслужвана от полицейските управления в Пазарджик и Септември. В нея са взели участие автопатрули от сектор «Пътна полиция» при ОДМВР-Пазарджик , както и от управленията в Септември, Пещера и Панагюрище. Това съобщи говорителят на Областната дирекция на полицията в Пазарджик Мирослав Стоянов. Той уточни, че по-характерните нарушения, констатирани от полицаите, са 10 неправоспособни водачи зад волана, шофьор, употребил алкохол над 1.2 промила. Други двама негови колеги били седнали зад волана, употребили алкохол между 0.5 и 1.2 промила и петима са управлявали нерегистрирани МПС.В рамките на акцията с помощта на мобилните камери, позиционирани на територията на селата Зъничево и Братаница, са засечени 47 водачи, управляващи автомобилите си в превишена скорост.\n\n \n                    ", "date": "2017.11.20", "title": "149 нарушения зад волана за 7 часа в 2 общини в Пазарджишко"}
{"url": "http://www.monitor.bg/a/view/18532-%D0%9C%D0%BE%D1%89%D0%B5%D0%BD-%D0%B4%D0%B6%D0%B8%D0%BF-%D1%83%D0%B1%D0%B8-%D1%83%D1%87%D0%B5%D0%BD%D0%B8%D0%BA-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%BA%D1%80%D0%B0%D0%B9-%D0%90%D1%82%D0%B8%D1%8F/", "text": "\n                    \n\n\n\n\n\n\n\n\n                    ", "date": "2017.11.20", "title": "Мощен джип уби ученик на пешеходна пътека край Атия"}
{"url": "http://www.monitor.bg/a/view/56699-%D0%A2%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D1%85%D0%B0-%D0%BF%D1%80%D0%B8-%D1%87%D0%B5%D0%BB%D0%B5%D0%BD-%D1%83%D0%B4%D0%B0%D1%80-%D0%BD%D0%B0-%D0%BF%D1%8A%D1%82%D1%8F-%D0%A8%D1%83%D0%BC%D0%B5%D0%BD%D0%A1%D0%B8%D0%BB%D0%B8%D1%81%D1%82%D1%80%D0%B0/", "text": "\n                    Трима души загинаха при тежка катастрофа между два автомобила до с. Страхилица по пътя Шумен-Силистра. Челно са се ударили „Опел“ с благоевградска регистрация и „Пежо“ с шуменски номера. На място са загинали мъж и жена, които са пътували в „Опел“-а, друга жена е открита мъртва в канавката, но не се знае в кой автомобил е пътувала. Сигналът е получен в 15,14 ч и по първоначална информация благоевградският автомобил се е движел към Шумен, а „Пежо“-то - към Силистра. Четирима са откарани в шуменската болница в много тежко състояние с опасност за живота. Пътят в този участък е много хубав и п предполага каране с по-висока скорост. Вероятно единият от двата автомобила се е занесъл върху мокрия асфалт и така се е стигнало до катастрофата. На място са пристигнали прокурор от Окръжната прокуратура и директорът на ОДМВР Ялчън Расим.\n  \n\n\n                    ", "date": "2017.11.20", "title": "Трима загинаха при челен удар на пътя Шумен-Силистра (ВИДЕО)"}
{"url": "http://www.monitor.bg/a/view/67056-%D0%A5%D0%B2%D0%B0%D0%BD%D0%B0%D1%85%D0%B0-%D0%BA%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82-%D0%B4%D0%B0-%D0%BA%D0%B0%D1%80%D0%B0-%D0%BC%D1%8A%D1%80%D1%82%D0%B2%D0%BE-%D0%BF%D0%B8%D1%8F%D0%BD/", "text": "Полицаят е бил шеф на група в Криминална полиция в Хасково\n                    Мъртво пиян шофьор е заловен да шофира на по околовръстния път на Хасково в района на квартал „Червена стена“, съобщиха от полицията в южния град. Тестът с дрегер отчел 3.39 промила алкохол в организма на 49-годишния мъж. От МВР съобщиха за инцидента, но се опитаха да запазят самоличността на водача в тайна. Оказа се че това е 49-годишният криминалист Орлин Георгиев. Той е Началник група в сектор Криминална полиция на ОД на МВР в Хасково. Когато бил спрян, той се представил на колегите си и се надавал да му се размине. Патрулът обаче останал непреклонен. Те били смаяни от показанията на дрегера, както и от неадекватното му състояние.\n\nСпоред медици поетото количество е равносилно на повече от литър концентриран алкохол. „Истинско чудо, е че този човек изобщо е бил на крака. Такава концентрация на алкохол е живото застрашаваща, коментираха лекари. В над 90 процента то случаите толкова погълнат алкохол води до колапс. Налице е много тежко алкохолно натравяне“, коментираха лекари.\n\nКриминалистът е задържан за 24 часа. Преди да седне зад волана Георгиев бил на почерпка с приятели и изпили няколко бутилки водка. Според запознати патрулът е действал след подаден анонимен сигнал за силно пиян шофьор. Много е вероятно тай да е бил подаден от авер по чашка.\n\n„Започваме дисциплинарно производство срещу служителя ни“, каза в понеделник шефът на ОДМВР-Хасково старши комисар Ангел Цанков. Практиката на МВР при други аналогични случаи показва, че обикновено в такива ситуации се стига до дисциплинарно уволнение.\n\nСпоред колеги си, Орлин Георгиев е много способен криминалист. Преди това е работил в Икономическа полиция в Хасково. За известно време е бил шеф на криминалистите в РПУ-Харманли. След това се върнал в Хасково на сегашната си работа. „Срещу Орилн Г. в Хасково е започнато досъдебно производство за шофиране на МПС с концентрация на алкохол над 1,2 промила. Това е престъпление по чл. 343Б, ал.1 от Наказателния кодекс“, съобщиха от Апелативната прокуратура в Пловдив.\n\nЗаради погълнат алкохол същата нощ са задържани още двама шофьори в региона. 48-годишен жител на димитровградското село Крепост е карал с 1.25 промила алкохол в кръвта. Малко повече, 1,30 промила е показал дрегера за спрян водач от село Бисер. З0-годишният жител на харманлийското село бил засечен от патрул в Свиленград.\n                    ", "date": "2017.11.20", "title": "Хванаха криминалист да кара мъртво пиян"}
{"url": "http://www.monitor.bg/a/view/18929-%D0%97%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%83%D0%BA%D1%80%D0%B0%D0%B8%D0%BD%D0%B5%D1%86-%D0%BF%D1%80%D0%B5%D0%B3%D0%B0%D0%B7%D0%B8%D0%BB-%D1%87%D0%BE%D0%B2%D0%B5%D0%BA-%D0%B8-%D0%B8%D0%B7%D0%B1%D1%8F%D0%B3%D0%B0%D0%BB-%D1%81-%D0%A2%D0%98%D0%A0/", "text": "\n                     \n\n46-годишен гражданин на Украйна е задържан за убийство по непредпазливост при шофиране в тъмната част на денонощието и бягство от местопрестъпленинето.\n\nВиталий В. е обвинен, че към 03,20 часа в неделя , на около 3 км от ГКПП – Лесово в местността Попова нива е прегазил с товарния си „Мерцедес  Атрос“ 62-годишния Димитър К. след което дори не намалил скоростта и продължил да пътува към вътрешността на страната.\n\nАвтомобилът на украинеца е бил прихванат от камерите на АПИ в района на град Каолиново, установени са характерни побитости по кабината в резултат на фаталния удар.За задържането на чужденеца е била организирана и проведена съвместна полицейска операция на служители от ОД на МВР – Ямбол и Сливен.\n\nБелезниците са щракнали около китките на водача-беглец в рамките на по-малко от 24 часа след подаването на сигнала за труп на пътя. Загиналият мъж е самотник от село Лесово, камионът го застигнал по асфалтовия път на излизане от заведение в района на граничния пункт, коментираха запознати. При първоначалния оглед не са открити следи от спирачки.С прокурорско разпореждане е наложена 72-часово задържане, очаква се искане за постоянна мярка.\n\n \n                    ", "date": "2017.11.20", "title": "Задържаха украинец, прегазил човек и избягал с ТИР    "}
{"url": "http://www.monitor.bg/a/view/25516-%D0%9C%D0%B0%D1%81%D0%BE%D0%B2%D0%BE-%D0%BA%D1%80%D0%B0%D0%B4%D0%B0%D1%82-%D1%80%D0%B0%D0%B7%D1%81%D0%B0%D0%B4-%D0%B7%D0%B0-%D0%BB%D0%B0%D0%B2%D0%B0%D0%BD%D0%B4%D1%83%D0%BB%D0%B0-%D0%B2-%D0%94%D0%BE%D0%B1%D1%80%D0%B8%D1%87%D0%BA%D0%BE/", "text": "\n                    21 000 стръка разсад за лавандула са откраднати за един ден в две села на Добричка област, съобщиха от полицията. 9 000 броя посадъчен материал са задигнати от нива в село Змеево, други 12 000 са от нива в село Петлешково. Кражбите са извършени в един и същ ден – на 17 ноември, петък, но по различно време. Съобщение за първата е постъпило в 08.10 ч., а за втората – около 11.00 ч.\n\nЗа близо десетина дни това е четвъртата кражба на посадъчен материал за лавандула. Само преди три дни полицията разкри 23-годишен мъж от село Сенокос, който бе отмъкнал от частен имот в същото село 9 000 стръка. Разсадът бе намерен и конфискуван.\n\nНай-много кражби на посадъчен материал за лавандула стават по това време на годината, коментират разследващи. Разсадът се продава на черно по 10 – 15 стотинки за стрък, докато легалната пазарна цена е от 20 до 25 – 30 стотинки, в зависимост от сорта. В момента в цялата страна много трудно може да се намери разсад за етерично-маслената култура, твърдят производители. Причината е в драстичното увеличение на засятите декари.\n                    ", "date": "2017.11.20", "title": "Масово крадат разсад за лавандула в Добричко"}
{"url": "http://www.monitor.bg/a/view/53823-%D0%97%D0%B0%D0%B4%D1%8A%D1%80%D0%B6%D0%B0%D1%85%D0%B0-%D1%82%D1%83%D1%80%D1%81%D0%BA%D0%B8-%D0%BA%D0%B0%D0%BD%D0%B0%D0%BB%D0%B4%D0%B6%D0%B8%D1%8F-%D0%BF%D1%80%D0%B5%D0%BA%D0%B0%D1%80%D0%B0%D0%BB-6-%D0%B8%D1%80%D0%B0%D0%BA%D1%87%D0%B0%D0%BD%D0%B8/", "text": "\n                     \n\nПостоянна мярка за неотклонение „задържане под стража“ постанови състав на районния съд в Елхово спрямо 38- годишен гражданин на Република Турция.\n\nДжеват А. е бил задържан от граничните полицаи на 13 ноември в района на ГКПП-Лесово където е превел нелегално шестима граждани на Ирак, като три от лицата са нямали навършени 16 години. Преминаването е станало през заградителното съоръжение, бежанците са били засечени с камера.\n\nСпоред наблюдаващия образуваното досъдебно производство прокурор налице е обосновано предположение за това, че турският гражданин е извършил престъплението, в което е обвинен. Представителят на държавното обвинение е категоричен, че Джеват А. може да се укрие поради липсата на постоянен адрес у нас.\n\nОпределението може да бъде обжалвано пред окръжния съд в Ямбол.\n\n \n                    ", "date": "2017.11.20", "title": "Задържаха турски каналджия, прекарал 6 иракчани  "}
{"url": "http://www.monitor.bg/a/view/11749-70-%D1%85%D0%B8%D0%BB-%D1%82%D1%83%D1%80%D0%B8%D1%81%D1%82%D0%B8-%D1%80%D0%B0%D0%B7%D0%B3%D0%BB%D0%B5%D0%B4%D0%B0%D0%BB%D0%B8-%D0%94%D0%B2%D0%BE%D1%80%D0%B0-%D0%BD%D0%B0-%D0%BA%D0%B8%D1%80%D0%B8%D0%BB%D0%B8%D1%86%D0%B0%D1%82%D0%B0-%D0%B2-%D0%9F%D0%BB%D0%B8%D1%81%D0%BA%D0%B0/", "text": "На 25 ноември откриват паметник на Иван Вазов \n                    70 хил. туристи са разгледали „Двора на кирилицата“ в Плиска от началото на годината. Това съобщи за „Монитор“ Карен Алексанян, създател на проекта. По думите му ръстът е над 100% като все повече хора искат да разгледат забележителността.\n\nМястото бе открито през 2015 г., а през юли тази година - и крепостта \"Кирилицата\", където могат да бъдат видени восъчни фигури на българските владетели от Първата и Втората българска държава.\n\nИнтерес към „Двора“ проявяват предимно българи, но много често те водят свои приятели и роднини от чужбина. Алексанян разказа, че напоследък прииждат и туристи от Англия, Франция, Испания и други европейски държави, които се впечатляват най-вече от това кога е създадена българската държава и това, че\n\n \n\n\n\n \n\nОсвен туристи обаче напоследък интерес към комплекса проявяват и много бъдещи младоженци, които искат да си кажат заветното „Да“ между кирилицата и восъчните фигури на българските царе, както и родители, които желаят да кръстят отрочето си именно там. Алексанян бе категоричен, че такса за подобни ритуали не се взема. Единствено трябва да платим на свещеника и на кмета, който да ни венчае.\n\nВ Деня на будителите бе открита и Алеята на писателите, творили на кирилица, а първият поставен монумент е на Пейо Яворов.\n\nАлексанян добави, че се предвижда в Алеята да бъдат поставени 80 паметници на творци и писатели, които да бъдат увековечени в културно-историческия комплекс. Поставянето на всеки бюст ще бъде съпроводено и с полагане на пръст земя от неговото родно място.\n\nСлед Яворов този месец на 25 ноември ще бъде открит и паметник на Патриарха на българската литература Иван Вазов. Изборът на датата не е случаен - 25 ноември е Денят на свети Климент Охридски, а Вазов е написал специално стихотворение за светеца.\n\nПод монумента ще бъде положена\n\n \n\n\n\n \n\nв Сопот, а Борислава Петрова, директор на къщата-музей „Иван Вазов”, ще пререже лентата. Паметникът е дело на скулптора Борис Борисов от Велико Търново, който е направил и монумента на Алеко Константинов на Витоша. На събитието са поканени и Министерството на културата и Министерството на туризма, като Алексанян се надява да има техни представители.\n\nВ Крепостта в зала „Българска слава“ може да се види хан Кубрат опрян на меч, държейки сноп стрели. Основателят на първата наша държава хан Аспарух пък е седнал на кон и сочи с ръка, показвайки че тук ще бъде България, а Тервел е с арабски шлем под краката. Фигура в реален размер има и хан Крум с никофорова чаша и Омуртаг до емблематичната колона, която е пълна реплика на намерения оригинал в Плиска. Гостите могат\n\n \n\n\n\n \n\nкакто и скулптура на Омуртаг, изправен до внушителна колона, на която е изписан познатия на всички българи завет на владетеля „Човек и добре да живее, умира, и друг се ражда. Нека роденият по-късно, като гледа този надпис, да си спомня за оногова, който го е направил“\n\nПредстои в залата да има още фигури и на хан Кардам, Симеон Велики и жената на Борис I – Мария.\n\nВ края на годината или началото на 2018 г. пък се очаква да излезе и филм за ролята на Плиска и Преслав в създаването, налагането и разпространението на кирилицата.\nНа всички празници, свързани с кирилицата или християнството, туристите влизат в комплекса без пари. В останалите дни таксата е 6 лева, за ученици и пенсионери – 3, а за малчуганите до 7 годинки входът е безплатен.\n                    ", "date": "2017.11.20", "title": "70 хил. туристи разгледали „Двора на кирилицата“ в Плиска"}
{"url": "http://www.monitor.bg/a/view/68867-780-%D0%BC%D0%BB%D0%BD-%D0%BF%D1%80%D0%B8%D1%85%D0%BE%D0%B4%D0%B8-%D0%BE%D1%82-%D0%BA%D1%83%D0%BB%D1%82%D1%83%D1%80%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC/", "text": "\n                    Постъпленията от културен туризъм у нас възлизат на цели 780 млн. лева за тази година. Това означава, че в момента този вид посещения допринасят за 12% от приходите в бранша, заяви председателят на Института за анализи и оценки в туризма у нас Румен Драганов пред \"Монитор\".\n\nЗа миналата година сумата е 7,8 на сто от 5,8 млрд. лева. Така туристите, разглеждали родните културни забележителности през 2016 г., са оставили 4,5 млрд. лева.\n\nПо думите на Драганов за първи път тази година летният туризъм се изравнява с т.нар. алтернативен, в който попадат зимният, културният, спортният, кулинарният и младежкият туризъм. В предишни години съотношението между летния и алтернативния е било 75% на 25%.\n\n„Всички тези нискотарифни авиокомпании, които летят през ноември, декември, януари, февруари е ясно, че не отиват на море, а хората посещават София. Вие сега, ако излезете, ще видите колко много млади хора има, които са точно под етикета „културен туризъм в градска-историческа среда“, бе категоричен Драганов.\n\nОсвен столицата ни редовно посещавани са Пловдив и Велико Търново. Догодина се очакват и повече туристи във Варна и Бургас след като лоу-кост компаниите пуснат полети и до там.\n\nСпоред него българите, които пътуват по културни мероприятия, са два пъти повече спрямо чужденците, но те харчат много по-малко пари спрямо чуждите граждани.\n                    ", "date": "2017.11.20", "title": "780 млн. приходи от културен туризъм"}
{"url": "http://www.monitor.bg/a/view/65474-alibaba-%D0%BA%D1%83%D0%BF%D1%83%D0%B2%D0%B0-36-%D0%BE%D1%82-%D0%B2%D0%B5%D1%80%D0%B8%D0%B3%D0%B0%D1%82%D0%B0-%D1%81%D1%83%D0%BF%D0%B5%D1%80%D0%BC%D0%B0%D1%80%D0%BA%D0%B5%D1%82%D0%B8-sun-art-retail-%D0%B7%D0%B0-29-%D0%BC%D0%BB%D1%80%D0%B4/", "text": "\n                    Китайският гигант в онлайн търговията Alibaba придобива 36% от китайската верига хипермаркети Sun Art Retail за около 2,9 млрд долара, съобщи агенция Bloomberg.\n\nВеригата има 400 магазина, работещи под марката Auchan и RT-Mart. Част от сделката е и повишаването на дела на френската Auchan Retail SA ще повиши дела си в Sun Art Retail до подобно равнище и плановете за създаване на съюз с интернет гиганта за работа в китайския сектор на търговията на храни на дребно.\n\nСделката е най-новата инвестиция на Alibaba в традиционни търговски вериги в осъществяване на амбицията да преобрази сектора на традиционната търговия на дребно, възлизащ на 4 трлн. долара.\n\nГолемият експеримент на Alibaba в традиционния сектор на търговията на дребно е в самото си начало, но ако е успешен, може да поведе убедително пред Amazon в сегмента на физическите търговски вериги. Компанията на Джак Ма похарчи милиарди да купува хранителни магазини, молове и универсални магазини много преди Amazon да обяви, че придобива за 13,7 млрд. долара веригата за биохрани Whole Foods.\n                    ", "date": "2017.11.20", "title": "Alibaba купува 36% от веригата супермаркети Sun Art Retail за $2,9 млрд."}
{"url": "http://www.monitor.bg/a/view/27988-%D0%AF%D0%BC%D0%B1%D0%BE%D0%BB-%D0%B5-1-%D0%BD%D0%BE%D0%B2%D0%B0-%D0%BA%D1%83%D0%BB%D1%82%D1%83%D1%80%D0%BD%D0%BE%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B0-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D1%8F-%D0%B2-%D0%91%D1%8A%D0%BB%D0%B3%D0%B0%D1%80%D0%B8%D1%8F/", "text": "\n                    Ямбол е победител в конкурса на министерството на туризма по проекта \"Културно-туристически ЕДЕН дестинации в България\", съобщиха от общинския пресцентър.\n\nОтличените дестинации ще станат част от европейската ЕДЕН мрежа (European Destinations of Excellence - Най-добри европейски дестинации), която популяризира моделите за устойчиво развитие на туризма на територията на целия Европейски съюз. Те ще бъдат представени с широка рекламна и информационна кампания, включително чрез участия в туристически борси и специализирани турове.\n\nПрез миналата година Националният археологически резерват \"Тракийски и античен град Кабиле\" завоюва най-високия приз \"Изборът на българите\" в първите годишни награди, организирани от Министерство на туризма. Общинският музей на бойната слава зае челно място в категорията \"Музеи\" на кампанията \"Чудесата на България\".\n\nВ списъка на 100-те национални туристически обекта бяха включени и културно-информационният център \"Безистен\" с интерактивен музей и общинският военен музей.\n                    ", "date": "2017.11.20", "title": "Ямбол е №1 нова културно-историческа дестинация в България"}
{"url": "http://www.monitor.bg/a/view/31043-%D0%98%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0%D1%82%D0%B0-%D0%A0%D1%83%D1%81%D0%B5-%D0%92%D0%B5%D0%BB%D0%B8%D0%BA%D0%BE-%D0%A2%D1%8A%D1%80%D0%BD%D0%BE%D0%B2%D0%BE-%D0%B7%D0%B0%D0%BF%D0%BE%D1%87%D0%B2%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0/", "text": "Строят дига от инертни материали при кръговото край Бяла за обезопасяване\n                    В края на този месец започват обществените обсъждания по трите варианта за изграждане на автомагистралата Русе – Велико Търново, разгледани в доклада за Оценката на въздействието върху околната среда. В 45-дневен срок министърът на околната среда и водите трябва да се произнесе, да бъде одобрен някой от вариантите, след което да започнат реалните дейности по изграждането на трасето.\n\nТова каза днес в Русе министърът на регионалното развитие и благоустройството Николай Нанков. По думите му 2018 г. и 2019 г. ще бъдат много важни за Северна България с реализирането на двата проекта – автомагистралите Хемус и Русе – Велико Търново. Те ще бъдат финансирани със средства от въвеждането на тол системата.\n\n„Вече сме на финалната права, процесът е необратим. Комисията за защита на конкуренцията се произнесе и по същество с определение за допускане на предварителното изпълнение на поръчката за тол системата, така че предстои сключване на договор с избрания изпълнител, за да можем да гарантираме не само финансирането на строителството на двете магистрали, а и качествено да поддържаме всички пътища от републиканската пътна мрежа”, обясни министърът. Той уточни, че до въвеждането на системата всички дейности, които се извършват по двете магистрали, ще се плащат от държавния бюджет. По Хемус вече били платени авансите по договорите.\n\nПри посещението си в Русенско Нанков инспектира завършващия основен ремонт на участък от пътя Русе – Бяла - т.н. Беленски баир, и на кръговото кръстовище край Бяла. Ще бъде подписан споразумителен протокол между Община Бяла и АПИ за съвместно изграждане на дига от инертни материали при кръстовището с цел обезопасяването му. Пътят Русе – Бяла ще бъде ремонтиран поетапно и ще е добра алтернатива на бъдещата магистрала Русе – Велико Търново, каза министърът. През 2018 г. ще бъдат рехабилитирани още 15 километра от шосето.\n\nВ Русе Нанков направи и първа копка по мащабен европроект за изграждане на нова кейова стена и обновяване на крайбрежната зона. По-късно се срещна с представители на сдружението на собствениците на блок „Русия”, който предстои да се санира. Това е първата сграда в България, на която ще се извърши не само саниране, а и конструктивно укрепване.\n                    ", "date": "2017.11.20", "title": "Изграждането на магистралата  Русе – Велико Търново започва догодина"}
{"url": "http://www.monitor.bg/a/view/63715-%D0%9E%D0%BD%D0%BB%D0%B0%D0%B9%D0%BD-%D1%82%D1%8A%D1%80%D0%B3%D0%BE%D0%B2%D0%B5-%D0%B7%D0%B0-%D0%B8%D0%BC%D0%BE%D1%82%D0%B8-%D0%BD%D0%B0-%D0%B4%D0%BB%D1%8A%D0%B6%D0%BD%D0%B8%D1%86%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%B2-%D0%93%D1%8A%D1%80%D1%86%D0%B8%D1%8F/", "text": "\n                    Имоти на длъжници ще се продават на онлайн търгове в Гърция, които ще започнат в края на този месец, съобщава Iefimerida.gr. Правосъдният министър на южната ни съседка Ставрос Контонис  изрази увереност, че всичко е готово и тръжните процедури ще могат да започнат на 29 ноември. На тях на пазарни цени ще се предлагат недвижими имоти, обявени за продажба от съдия-изпънител по искане на банките кредиторки. Сайтът уточнява, че от търговете са освободени длъжници с един единствен имот.\n\n\"Лошите\" кредити и търговете са най-голяма грижа на външните кредитори на Гърция, които в момента проверяват спасителната й програма и до началото на следващия месец трябва да се произнесат по изпълнените от правителството поети ангажименти за реформи, за да може страната да продължи да получава почти безлихвени заеми от еврозоната и МВФ.\n\nС онлайн търговете правителството на премиера Алексис Ципрас се надява бързо и ефикасно да събере възможно повече средства от продажбата на имоти на некоректни платци, чийто просрочени задължения към банките възлизат на милиарди евро.\n                    ", "date": "2017.11.20", "title": "Онлайн търгове за имоти на длъжници тръгват в Гърция"}
{"url": "http://www.monitor.bg/a/view/67003-%D0%97%D0%B5%D0%BB%D0%B5%D0%BD%D0%B0-%D1%81%D0%B2%D0%B5%D1%82%D0%BB%D0%B8%D0%BD%D0%B0-%D0%B7%D0%B0-%D0%B2%D1%82%D0%BE%D1%80%D0%B8%D1%8F-%D0%BB%D0%B8%D1%84%D1%82-%D0%BD%D0%B0-%D0%91%D0%B0%D0%BD%D1%81%D0%BA%D0%BE/", "text": "Актуализират концесията, вписват и санкции за нарушения на еконормите\n                    Правителството и екоорганизации дадоха зелена светлина за втория лифт на Банско. Това стана ясно от думите на вицепремиера по икономическите въпроси Валери Симеонов и екоминистъра Нено Димов след проведена работна среща в министерския съвет с представители на 38 институции и неправителствени организации.\n\nИнвестиционното решение за ново ски съоръжение обаче ще мине задължителна оценка за въздействие върху околната среда и за съвместимост със защитената територия, както и обществено обсъждане, а в парка няма да бъде разрешавано\n\n \n\n\n\n \n\n\"Това са прекалено дълго отлагани решения на проблемите. Ако се помотаем още малко, на този концесионер може да му мине меракът за нов лифт\", аргументира решението Симеонов. По думите му от времето на сключването на концесионния договор за ползване на защитени територии от парка инвеститорът бил открил много повече от обещаните работни места и вложил много повече от планираните инвестиции, \"които вече трябва да започне да си връща\".\n\nОт своя страна екоминистърът Димов съобщи, че в най-скоро време ще започне процедурата по съгласуване и внасяне за одобрение в МС на промяната на концесионния договор с \"Юлен\" АД.\n\nВицепремиерът Симеонов обаче заяви, че присъстващите на срещата екоорганизации изразили единствено притеснения от евентуалното изсичане на дървета, което\n\n \n\n\n\n \n\nСлед спорове и въпроси, на които до седмица община Банско и концесионерът трябва да дадат отговори, било постигнато общо становище, че не може да се продължава с опашките пред сегашния лифт.\n\nНено Димов посочи, че промяната на концесионния договор с \"Юлен\" е необходима, за да се изправят спорни текстове, вписани в него преди държавата ни да има опит в концесионирането, и за да се приложат в него новите изисквания за концесиите.\n\nЕкоминистърът отбеляза още, че в сегашния договор не са предвидени санкции, които държавата да може да налага при нарушения на екологичното законодателство, но с промените такива ще се заложат. Той\n\n \n\n\n\n \n\nв който да се подпишат анексите, а относно новия план за управление на парк \"Пирин\" припомни, че все още има съдебни спорове около него.\n\n\"Два пъти по-големи приходи и разрешаване на нови ски съоръжения - лифтове, влекове, писти, ще предвижда промененият концесионен договор\", заяви Валери Симеонов, който отдавна е поддръжник на втория кабинков лифт. Той изрично отбеляза, че това няма да означава строежи на нови хотели и определи настоящата леглова база в курорта Банско като напълно достатъчна.\n\nПо думите му проблемът не е с местата за настаняване, а с опашките на лифта, тъй като сега\n\n \n\n\n\n \n\nа това руши инфраструктурата и причинява повече щети на околната среда от един нов лифт.\n\nОтносно тезата на екоорганизации, че проблемът с опашките на лифта на Банско могат да се решат с оптимизирано работно време и прибавяне на още кабинки, Симеонов каза, че \"не може да се удължава работното време на лифта\". Според него увеличаването на броя кабинки, които да поемат повече туристи, означава на практика строителство на нов лифт на мястото на стария.\n                    ", "date": "2017.11.20", "title": "Зелена светлина за втория лифт на Банско"}
{"url": "http://www.monitor.bg/a/view/62119-%D0%9C%D0%B0%D1%85%D0%BD%D0%B0%D1%85%D0%B0-50-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BC%D0%B0%D0%B3%D0%B0%D0%B7%D0%B8%D0%BD%D0%B0-%D0%BE%D1%82-%D0%BF%D0%BB%D0%B0%D0%B6-%D0%B2-%D0%A1%D0%BB%D1%8A%D0%BD%D1%87%D0%B5%D0%B2-%D0%B1%D1%80%D1%8F%D0%B3/", "text": "\n                    Доброволно са премахнати над 50 незаконни магазина на алеята на плаж „Слънчев бряг-север“ по силата на договор на министерство на туризма с новия наемател на ивицата, съобщиха от ведомството. Причината е, че площта на обектите надвишава с 8 000 кв. м одобрената схема от министъра на туризма.\n\nПремахването е започнало от началото на миналата седмица и е продължило до днес. Общата площ на разрушените обекти е повече от 1200 кв. метра. Сред тях са група магазини от страната на плажа на алеята пред хотел „Глобус“ и съоръжение за бънджи, магазини за дрехи и обувки пред хотели „Гларус“ и „Чайка“. Премахнати са незаконни обекти и в района около хотел „Хевън“ и „Кариби бар“, както и пред хотел „Ларго“, „Астория“, хотел „Дюн“ и „Виктория палас“.\n\nОт туристическото министерство уточняват, че търговските обекти не са били разрушени в началото на лятото заради започналия активен сезон.\n\nКакто „Монитор“ вече писа в началото на 2017 г. беше определен нов наемател на плаж „Слънчев бряг-север“. Срокът на договора с фирмата, която бе избрана да управлява ивицата, е 5 години, като за всяка от тях ще плаща на държавата такса в размер на 1,650 млн. лв. Цените на плажните принадлежности бяха намалени с 2 лв. до 8 лв. за чадър и шезлонг.\n                    ", "date": "2017.11.20", "title": "Махнаха 50 незаконни магазина от плаж в Слънчев бряг"}
{"url": "http://www.monitor.bg/a/view/7128-440-%D0%BC%D0%BB%D0%BD-%D0%BB%D0%B2-%D0%B8%D0%B7%D0%B7%D0%B5%D1%85%D0%B0-%D0%B4%D0%B0%D0%BD%D1%8A%D1%87%D0%BD%D0%B8-%D0%BE%D1%82-%D0%BA%D0%B0%D1%81%D0%B8%D1%82%D0%B5-%D0%BD%D0%B0-%D1%84%D0%B8%D1%80%D0%BC%D0%B8-%D0%BE%D1%82-%D0%A1%D0%B5%D0%B2%D0%B5%D1%80%D0%BE%D0%B8%D0%B7%D1%82%D0%BE%D0%BA%D0%B0/", "text": "\n                    440 млн. лв. вече не са в касите на фирми от Североизточна България след продължилата малко повече от месец контролна кампания на НАП сред тези, които бяха посочили във финансовите си отчети значителни суми в брой. До момента фирмите от обхвата на НАП-Варна са декларирали над 440 млн. лв. като скрито разпределение на печалба, а над 22 млн. лв. са внесени в бюджета под формата на данък върху дивидентите. На 93 дружества от обхвата на териториалната дирекция бяха възложени проверки и ревизии, а други получиха предупредителни писма от приходната агенция. В резултат на това, значителна част от компаниите коригираха финансовите си резултати за миналата година или декларираха, че са изплатили дивиденти. До края на годината всяко физическо или юридическо лице, което доброволно признае допуснати счетоводни и данъчни отклонения при касовата си наличност, ще получи възможност за корекция на вече подадени данни, без да му бъде възлагана проверка или ревизия, обещават данъчните. През следващата година обаче на дружествата, които продължават да твърдят, че разполагат с големи суми на каса, ще бъдат извършени инвентаризации на наличните средства и при необходимост, проверки или ревизии.\n                    ", "date": "2017.11.20", "title": "440 млн. лв. иззеха данъчни от касите на фирми от Североизтока "}
{"url": "http://www.monitor.bg/a/view/8421-%D0%9B%D0%B5%D0%BA%D0%B8%D1%82%D0%B5-%D0%BA%D0%BE%D0%BB%D0%B8-%D0%BF%D1%80%D0%B5%D0%B7-%D1%82%D1%83%D0%BD%D0%B5%D0%BB-%D0%92%D0%B8%D1%82%D0%B8%D0%BD%D1%8F-%D0%B2%D0%B5%D1%87%D0%B5-%D0%B1%D0%B5%D0%B7-%D0%BE%D0%B3%D1%80%D0%B0%D0%BD%D0%B8%D1%87%D0%B5%D0%BD%D0%B8%D1%8F-%D0%BA%D1%8A%D0%BC-%D0%A1%D0%BE%D1%84%D0%B8%D1%8F/", "text": "\n                    Леки автомобили преминават без ограничения в тръбата за София на тунел „Витиня“ на автомагистрала „Хемус“ от днес по обяд, съобщиха от АПИ. Съоръжението е с ново енергоефективно LED осветление и системи за видеонаблюдение и пожароизвестяване. Възстановителните работи за повишаване на безопасността на движение започнаха 25 септември, веднага след като бе пуснат трафикът в ремонтираната тръба за Варна и досега движението се извършваше двупосочно в нея.\n\nОт пътната агенция предупреждават, че от сряда от 10:00 ч. До 16:00 ч., ще бъде спряно движението в тръбата за Варна за извършването на изпитвания на носимоспособността на мостовото съоръжение веднага след тунел „Витиня“, което също бе ремонтирано през последните месеци. По време на изпитването автомобилният трафик ще бъде пренасочен двупосочно в тръбата за София.\n\nТежкотоварните МПС над 10 т продължват да преминават по задължителния обходен маршрут по път I-1 Ботевград - София.\n\nВ посока Варна движението се отклонява от пътен възел „Витинска река“ при 30-ти километър на автомагистралата по път I-1 София - Ботевград и път II-17 и трафикът за Варна се връща обратно на АМ „Хемус“ при пътен възел „Ботевград“ на 47-ми километър. В посока Видин се преминава по път I-1. За пътуващите към София движението се отклонява при 35-ти километър чрез временна връзка по път I-1 Ботевград - София. Трафикът се включва отново в автомагистралата при п. в. „Витинска река“ при 30-ти километър.\n                    ", "date": "2017.11.20", "title": "Леките коли през тунел „Витиня“ вече без ограничения към София"}
{"url": "http://www.monitor.bg/a/view/37626-%D0%A0%D0%BE%D1%81%D0%B0%D1%82%D0%BE%D0%BC-%D0%B7%D0%B0%D0%B3%D0%B0%D1%82%D0%B2%D0%B0-%D0%B7%D0%B0-%D0%B2%D0%B0%D1%80%D0%B8%D0%B0%D0%BD%D1%82-%D0%BA%D0%B0%D1%82%D0%BE-%D1%81-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D1%82%D0%B5%D1%86%D0%BE%D0%B2%D0%B5/", "text": "\n                    \"Росатом\" е готов да участва под различни форми в проекта АЕЦ \"Белене\", но вариантите могат да бъдат много и зависят най-вече от това, какви са целите и приоритетите на българското правителство. Зам.-генералният директор на руската компания Кирил Комаров не изключва и вариант, подобен на постигнатия за АЕЦ \"Аккую\" да се приложи и за втора ядрена мощност в България, но допълни, че турското правителство е дало гаранции, че ще изкупува електроенергията на централата при \"достатъчно висока цена\". Припомняме, че подобен е случаят с американските тецове в Маришкия басейн у нас.\n\nПред българските медии по време на ядреното изложение Atomex Europe в Будапеща Комаров беше категоричен, че \"Росатом\" и България работят ползотворно от десетилетия. Дори в годините, в които се водеше арбитражното дело за АЕЦ \"Белене\", руската корпорация е участвала в проекта за удължаване на срока за експлоатация на блоковете в АЕЦ \"Козлодуй\", доставяла е ядрено гориво, обяснява той, цитиран Investor.bg.\n                    ", "date": "2017.11.20", "title": "„Росатом“ загатва за вариант като с американските тецове"}
{"url": "http://www.monitor.bg/a/view/47165-%D0%91%D0%BE%D0%B9%D0%BA%D0%B0-%D0%92%D0%B5%D0%BB%D0%BA%D0%BE%D0%B2%D0%B0-%D0%BE%D1%81%D1%8A%D0%B4%D0%B8-%D1%82%D0%B5%D0%B0%D1%82%D1%8A%D1%80%D0%B0-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B7%D0%B0-%D0%BD%D0%B5%D1%81%D1%8A%D1%81%D1%82%D0%BE%D1%8F%D0%BB%D0%B8-%D1%81%D0%B5-%D0%BF%D1%80%D0%B5%D0%B4%D1%81%D1%82%D0%B0%D0%B2%D0%BB%D0%B5%D0%BD%D0%B8%D1%8F/", "text": "\n                    Актрисата от Народния театър „ Иван Вазов“ Бойка Велкова осъди Драматично-кукления театър“ К.Величков“ в Пазарджик заради несъстояли се представления на постановката „ Домът на Бернарда Алба“. Пиесата от Федерико Гарсия Лорка била режисирана от Гаро Ашикян и в нея талантливата актриса изпълнява ролята на Бернарда Алба. Нежната половинка на Теодосий Спасов поиска обезщетение от 3 300 лв.-пропуснати хонорари, които са били уговорени по договор за артистично изпълнение, сключен през март 2014 г. с директора на пазарджишкия театър Александър Жеков. Клауза в него е задължавала културната институция в Пазарджик да организира не по-малко от 20 представления, но вместо това били организирани едва 9. Според окръжните магистрати за три от провалените представления нямало продадени достатъчно билети, въпреки направената реклама. Претенциите на актрисата бяха уважени до 2341 лев от втората инстанция-Окръжен съд-Пазарджик, който уважи частично иска на Бойка Велкова.\n                    ", "date": "2017.11.20", "title": "Бойка Велкова осъди театъра в Пазарджик за несъстояли се представления"}
{"url": "http://www.monitor.bg/a/view/4515-28-%D0%BC%D0%BB%D0%BD-%D0%BB%D0%B2-%D0%BE%D1%82%D0%B8%D1%88%D0%BB%D0%B8-%D0%B7%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D1%81%D1%82%D0%B2%D0%BE-%D0%BD%D0%B0-%D1%83%D1%87%D0%B5%D0%B1%D0%BD%D0%B8-%D0%B7%D0%B0%D0%B2%D0%B5%D0%B4%D0%BD%D0%B8%D1%8F-%D0%B2-%D0%A1%D0%BE%D1%84%D0%B8%D1%8F/", "text": "\n                    Тази година Столичната община е инвестирала около 28 млн. лв в строителство и основни ремонти на училища и детски градини. Това съобщи кметът на София Йорданка Фандъкова, която провери изграждането на столова и бюфет в 171 основно училище „Стоил Попов“ в Нови Искър. Тя обясни, че 17 млн. лв са вложени в изцяло ново строителство. До края на годината трябва да бъдат завършени три нови детски градини в „Бояна“, „Люлин“ и „Красна поляна“. За следващата година ще останат за довършване забавачки в „Младост“, „Драгалевци“ и „Красно село“. Новата столова в 171 ОУ струва на общината 300 хил. лв., като обзавеждането ще бъде за сметка на бюджета на школото. Очаква се в края на месеца над 100 ученици да се възползват от новата придобивка. В последните години в район „Нови Искър“ общината е инвестирала за образование около 6,5 млн. лв. Следващата година сме предвидили в бюджета нова детска градина в Курило, съобщи Фандъкова.\n\nОтносно ремонта по бул. „Дондуков“ кметът съобщи, че обектът все още не е приет и не е платено на строителите. Това ще стане след като бъдат довършени тротоарите и велоалеята. За тях срока е до 1 декември и ако не успеят строителите да се впишат в него, ще има високи санкции, закани се Фандъкова. „Ако някои от елементите от обекта не бъдат приети, също ще има глоби. Никоя фирма не покровителствена. Аз съм кметът, който е налагал най-големи санкции и прекратявал договори“, каза Фандъкова.\n                    ", "date": "2017.11.20", "title": "28 млн. лв отишли за строителство на учебни заведния в София"}
{"url": "http://www.monitor.bg/a/view/77165-%D0%9F%D0%BE%D0%B4%D0%BB%D0%B0%D0%B3%D0%B0%D1%82-%D0%9D%D0%B8%D0%BA%D0%B8-%D0%BE%D1%82-%D0%90%D1%81%D0%B5%D0%BD%D0%BE%D0%B2%D0%B3%D1%80%D0%B0%D0%B4-%D0%BD%D0%B0-%D0%BD%D0%BE%D0%B2%D0%B8-4-%D0%BA%D1%83%D1%80%D1%81%D0%B0-%D1%85%D0%B8%D0%BC%D0%B8%D0%BE%D1%82%D0%B5%D1%80%D0%B0%D0%BF%D0%B8%D1%8F-%D0%B7%D0%B0-70-000-%D0%B5%D0%B2%D1%80%D0%BE/", "text": "\n                    Онкоболният Николай Иванов от Асеновград трябва да се подложи на нови 4 курса химиотерапия в испанския град Памплона, където се лекува. Сумата обаче, която той трябва да плати на клиниката, е 70 000 евро и е непосилна за него и семейството му.Ники и в момента е в испанската клиника, където е преминал курс по химиотерапия. На 15 ноември е бил изследван на скенер, който е показал, че лечението е на прав път. Лекарите са установили, че туморните петна са се смалили наполовина, тоест химиотерапията дава добър резултат, каза Ники за Агенция Монитор.„Молитвите и желанията ми, а и на хората до мен бяха чути. Резултатите са чудесни. Лекарите са впечатлени! Това, което те ми обясниха е, че туморните петна, които ни притесняваха са намалели наполовина! Тоест химиотерапията ми към момента дава дори и повече от очаквания резултат. Щастлив съм, защото съм на правия път”, се радва Николай Иванов. За да продължи обаче лечението му, са нужни още 70 000 евро. Ники благодари на добрите хора в Асеновград, които само преди дни са организирали и са участвали в благотворителен концерт за него. „Борбата ми продължава, нямам намерение да се предавам! Обръщам се към вас приятели с молба да продължавате да ми помагате защото сумата за лечението ми със тези 4 химиотерпии ще стане 70 000 евро. А това е непосилна сума за мен и моето семейство!”, казва младият мъж.\n Можете да изпращате смс на номер 17 777 с текст DMS NIKOLAY. Дарителска сметка в Обединена Българска Банка в лева:\nIBAN: BG56 UBBS 8002 1088 4983 30 \nBIC: UBBS BGSF \nТитуляр: Николай Владимиров Иванов\nИ във евро за Испания:\nIBAN: ES71 2100 3693 2120 0050 5550\nBIC: CAIX ESBB\nили чрез Pay pal: Vencislav_ivanov89@abv.bg.\n\n\n                    ", "date": "2017.11.20", "title": "Подлагат Ники от Асеновград на нови 4 курса химиотерапия за 70 000 евро "}
{"url": "http://www.monitor.bg/a/view/79446-%D0%94%D0%B5%D1%86%D0%B0-%D1%81%D1%8A%D0%B1%D1%80%D0%B0%D1%85%D0%B0-8636-%D0%BB%D0%B2-%D0%B7%D0%B0-%D0%BB%D0%B5%D1%87%D0%B5%D0%BD%D0%B8%D0%B5-%D0%BD%D0%B0-%D1%81%D0%B2%D0%BE%D0%B8-%D0%B2%D1%80%D1%8A%D1%81%D1%82%D0%BD%D0%B8%D1%86%D0%B8/", "text": "\n                    \n                    ", "date": "2017.11.20", "title": "Деца събраха 8636 лв. за  лечение на свои връстници"}
