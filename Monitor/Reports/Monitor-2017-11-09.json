{"url": "http://www.monitor.bg/a/view/84723-%D0%91%D0%B0%D1%80%D0%BE%D0%B2%D1%81%D0%BA%D0%B8%D1%82%D0%B5-%D0%BD%D0%BE%D0%BC%D0%B5%D1%80%D0%B0-%D0%BD%D0%B0-%D0%BA%D0%BE%D0%BB%D0%B8%D1%82%D0%B5-%D1%81%D0%BA%D0%B0%D1%87%D0%B0%D1%82-%D0%B4%D0%B2%D0%BE%D0%B9%D0%BD%D0%BE/", "text": " Вместо досегашните 1000 лв., регистрация с еднакви цифри ще струва 2 хил. лева \n                    Баровските номера на колите, които са с 4 еднакви цифри, ще скочат двойно. Предвижда се цената от 1000 лева да стане 2000 лева за две регистрационни табели на автомобилите. Това е заложено в проект за изменение на Тарифа 4 за таксите, които се събират в системата на МВР по Закона за държавните такси.\n\nТака ако някой например иска да регистрира автомобил, чийто номер да е 4444, ще трябва да плати 2 бона, преди да си получи табелките. Преди това, разбира се, ще трябва да попълни съответното заявление, а шефът на конкретното управление да му разреши. Промените са качени вече в интернет за обсъждане, а след това се очаква да се приеме в Министерски съвет.\n\nДруго увеличение, което е заложено, е за т. нар. огледални и повтарящи се номера. До момента комбинацията от номер с цифри „аа-вв“, „ав-ва“ и „ав-ав“, където „а” и „в” са различни числа от 0 до 9, и за табели с регистрационен номер с комбинация от четири цифри по желание, струваше 50 лева. След промените цената ще скочи до 300 лева.\n\n \n\n\n                    ", "date": "2017.11.09", "title": "Баровските номера на колите скачат двойно"}
{"url": "http://www.monitor.bg/a/view/33251-%D0%9E%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%A2%D0%B0%D0%BA%D1%81%D0%B8%D0%B4%D0%B6%D0%B8%D0%B8%D1%82%D0%B5-%D0%B1%D0%B5%D0%B7-%D0%B8%D0%B7%D0%BF%D0%B8%D1%82-%D0%B7%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%80%D0%B0%D0%B7%D1%80%D0%B5%D1%88%D0%B8%D1%82%D0%B5%D0%BB%D0%BD%D0%BE%D1%82%D0%BE/", "text": "\n                    Освен това се удължава и срока с още шест месеца на тези водачи на такси, чиито разрешителни изтичат в края на годината. Вместо 31 декември 2017-та, срокът става 30 юни 2018-та. Причината е огромното количество таксиметрови коли, които трябва да направят това, обясни шефът на транспортната комисия Халил Летифов.В мотивите пък е записано, че така ще се облекчат около 70 000 водачи с вече издадени удостоверения. \n                    ", "date": "2017.11.09", "title": "Окончателно: Таксиджиите без изпит за удължаване на разрешителното"}
{"url": "http://www.monitor.bg/a/view/28688-%D0%91%D0%B0%D0%BD%D1%81%D0%BA%D0%BE-%D0%BD%D0%B0-%D0%B1%D1%83%D0%BD%D1%82-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%B2%D1%82%D0%BE%D1%80%D0%B0-%D0%BA%D0%B0%D0%B1%D0%B8%D0%BD%D0%BA%D0%B0-%D0%B7%D0%B0-%D0%BB%D0%B8%D1%84%D1%82%D0%B0/", "text": "\n                    В понеделник, 13 ноември от 16.30 часа банскалии и всички приятели на ски спорта от цялата страна организират масов протест на входа на зимната столица на Балканите с едно единствено искане – колкото се може по-бързо да се премахнат пречките, в основата на които стоят някои екоорганизации и да се ускори изграждането на втори кабинков лифт. Своеобразният бунт се организира от сдружение „Бъдеще за Банско“, които се обръщат към всички свои съмишленици от цялата страна да се обединят и опълчат срещу зелената мафия, като застанат зад идеята за по-бързото изграждане втора кабинка в ски зоната. От Сдружението призовават всички любителите на зимните спортове, на които вече им е дотегнало от безкрайните опашки край лифта, да излязат на 13-ти ноември в 16.30 часа на входа на Банско и да изразят своята позиция по темата: „И тази година зимната ни столица ще посрещне своите гости с километрични опашки по кабинковата линия. Липсата на втори кабинков лифт пречи на развитието на курорта. Затова сме решени да се разбунтуваме и повече да не оставяме съдбата на града в ръцете на шепа зелени рекетьори:, пишат организатеорите на протеста.\n                    ", "date": "2017.11.09", "title": "Банско на бунт в подкрепа на втора кабинка за лифта"}
{"url": "http://www.monitor.bg/a/view/84430-%D0%A0%D0%B0%D0%B7%D0%B3%D0%BD%D0%B5%D0%B2%D0%B5%D0%BD-%D0%BC%D1%8A%D0%B6-%D0%BD%D0%B0%D0%BF%D0%B0%D0%B4%D0%BD%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D1%81%D0%B5%D1%81%D1%82%D1%80%D0%B0-%D0%B2-%D0%9A%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0/", "text": "\n                    Разгневен мъж нападна медицинска сестра от вътрешно отделение на Кюстендилската многопрофилна болница. Нелепият инцидент е регистриран завчера, когато 45-годишният мъж влязъл в отделението като придружител на съпругата му. „Мога да кажа, че нападната наша служителка е изключително добра и с дългогодишен стаж. Тя е влязла да извърши манипулация на съпругата му и веднага след това мъжът започнал да я обижда и да я души. Изключително неприятен инцидент, още повече, че в стаята е имало и други лежащо болни. Това е реакция на ниско възпитани хора, които си мислят, че всичко им е позволено. За никой не е тайна, че почти навсякъде в отделенията работят беззащитни медицински сестри“, коментира управителят на МБАЛ „Д-р Никола Василиев“, д-р Александър Величков.\n\nПо негови думи нападната медицинска сестра е изключително стресирана от случилото се. „Въпреки, че в болницата има охрана подобни случаи стават за секунди. След нападението мъжът е избягал, а по-късно е установен от полицията“, уточниха запознати.\n\nПо случая е образувано бързо полицейско производство в РУ Кюстендил за нанесена телесна повреда на медицинска сестра, уведомен е дежурен прокурор.\n                    ", "date": "2017.11.09", "title": "Разгневен мъж нападна медицинска сестра в Кюстендилската болница"}
{"url": "http://www.monitor.bg/a/view/69331-%D0%97%D0%B0%D0%BF%D0%BE%D1%87%D0%B2%D0%B0-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%BA%D0%B5%D0%B9%D0%BE%D0%B2%D0%B0-%D1%81%D1%82%D0%B5%D0%BD%D0%B0-%D0%B2-%D0%A0%D1%83%D1%81%D0%B5/", "text": "\n                    През следващата седмица предстои да направим първа копка за изграждането на новата кейова стена в Русе, съобщи днес на пресконференция кметът Пламен Стоилов. Дейностите ще се извършат по мащабен трансграничен европроект за преобразяване на крайбрежията в Русе и Гюргево. В Русе ще се рехабилитира участък с дължина 480 метра, а в Гюргево ще се изгради кей и обнови зоната около канала „Свети Георги”.\n\n„За разлика от други обекти кейовите стени могат да се строят и през зимата. Условията са благоприятни за това и защото Дунав има ниски води. Особено важно е този проект и другите два – за разширението на бул. „Придунавски” и за обновяването на крайбрежната алея, да вървят по едно и също време”, каза Стоилов. Както „Монитор” вече писа, работите по булеварда и крайбрежната зона вече са в ход.\n\nРусенският градоначалник направи отчет на свършеното от екипа му през втората година от мандата и набеляза предстоящите дейности. През 2018 г. ще се работи по над 30 инфраструктурни проекта. През март-април започва основен ремонт на 150 улици и тротоари в града, който трябва да приключи до шест месеца. До 1-10 септември трябва да е финализирана и рехабилитацията на четирите отсечки, свързващи центъра с бул. „Придунавски”. До началото на Световното първенство по волейбол за мъже, което ще се състои догодина в Русе, всички основни строителни дейности в централната част трябва да са приключили, поясни Стоилов.\n\nПредстои да се разреши проблемът с тапата при ГКПП „Дунав мост” и с поддържането на международния булевард „България”, по който минава трафикът от и за Румъния. Ще бъде подписан споразумителен протокол с АПИ, като общината ще поеме зимното поддържане и снегопочистването, а агенцията –ремонта, маркировката и сигнализацията.\n                    ", "date": "2017.11.09", "title": "Започва изграждането  на новата кейова стена в Русе"}
{"url": "http://www.monitor.bg/a/view/88162-%D0%9A%D0%BC%D0%B5%D1%82-%D0%B4%D0%B0%D1%80%D0%B8-%D0%BF%D0%B5%D1%80%D0%B0%D0%BB%D0%BD%D1%8F-%D0%BD%D0%B0-%D0%B4%D0%B5%D1%86%D0%B0-%D1%81-%D1%83%D0%B2%D1%80%D0%B5%D0%B6%D0%B4%D0%B0%D0%BD%D0%B8%D1%8F-%D0%BA%D1%83%D0%BF%D0%B5%D0%BD%D0%B0-%D1%81-%D0%BF%D0%B0%D1%80%D0%B8-%D0%BE%D1%82-%D0%BA%D0%B0%D0%BF%D0%B0%D1%87%D0%BA%D0%B8/", "text": "\n                    Кметът на район „Северен” в Пловдив Ральо Ралев дари чисто нова пералня на Център за настаняване от семеен тип за деца с увреждания към Комплекса за социални услуги „Олга Скобелева” с директор Албена Банчева. Пералнята е била купена със събрани средства от предадени стари пластмасови капачки в районната администрация. Дарението е било съвместно с неправителствената организация Here2Help.Само през последните 2 месеца в район “Северен” са били събрани повече от 360 кг капачки. С парите от тях кметът Ралев и Кирил Гаров от Here2Help, след предварително проучване и допитване до Директора на КСУ “Олга Скобелева”, закупиха автоматична пералня за децата. В деня на християнския празник Св. Архангел Михаил, те поднесоха съвместно новата придобивка на дома.„Нека покажем на хората, че и с най-малкия жест можем да подарим щастие и дори да променим света. Ще продължаваме и занапред да събираме капачки, за да реализираме още социални каузи и зарадваме още някого”, каза кметът на „Северен” Ральо Ралев. Благодарим и на Кирил Гаров, защото без него и неговата организация, това нямаше да може да се осъществи, уточни той. \n\n\n                    ", "date": "2017.11.09", "title": "Кмет дари пералня на деца с увреждания, купена с пари от капачки"}
{"url": "http://www.monitor.bg/a/view/44415-%D0%92%D1%80%D0%B5%D0%BC%D0%B5%D0%BD%D0%BD%D0%BE-%D0%B8%D0%B7%D0%B4%D0%B8%D0%B3%D0%B0%D1%82-%D0%91%D1%80%D0%BE%D0%BD%D0%B7%D0%BE%D0%B2%D0%B0%D1%82%D0%B0-%D0%BA%D1%8A%D1%89%D0%B0-%D0%BD%D0%B0-%D0%BC%D1%8F%D1%81%D1%82%D0%BE%D1%82%D0%BE-%D0%BD%D0%B0-%D0%9C%D0%B0%D0%B2%D0%B7%D0%BE%D0%BB%D0%B5%D1%8F/", "text": "Инсталацията е подарък от Австрия в чест на БГ Председателството\n                    Художествена инсталация „Бронзовата къща“ ще бъде поставена за периода януари-декември 2018г. на мястото на разрушения мавзолей в центъра на София, реши Столичният общински съвет. Къщата тежи 70 тона и ще се разгърна на площ около 50 квадратни метра. 14 метровата инсталация на площад „Княз Александър I“ е подарък от Австрия за българското председателство. Австрийците ще поемат управлението на Съвета на ЕС във втората половина на 2018г. „Този проект е много важен за Австрия и по този начин бихме искали да отбележим европейската година на културното наследство. Монументът ще свидетелства за приятелските отношения между двете страни и там биха могли да се провеждат концерти и различни други събития“, заяви заместник австрийския посланик у нас Томас Щьолцл. Той заяви, че за модел на проекта служи Хрельовата кула на Рилския манастир. От „Московска“ 33 трябва да осигурят разходите по осветление и охрана, но още не е изчислено колко ще бъдат.\n\nПроектът е на българския художник Пламен Деянофф, който живее във Виена. Това е най-мащабното му творение, което е представяно в много европейски музеи и галерии. „Бронзовата къща“ се състои от няколко хиляди ръчно изработени масивни бронзови елементи и се планира в нея да може да се влиза и да бъде използвано и вътрешното пространство.\n\nГлавният архитект на столицата Здравко Здравков заяви, че мястото пред мавзолея е подходящи за подобни арт инсталаци, защото предизвикват мисленето на хората. „Предстои едно допълнително проучване, при което да се види какво ще намерим отдолу, защото за мен е най-важна безопасността на съоръжението\", заяви Здравков.\n\nОпозицията в Общинския съвет в лицето на БСП се въздържа от гласуване с мотива, че няма официално становище на Министерството на културата. Социалистите поискаха след като изтече срока, в който инсталацията ще си извисява в центъра на София, там да бъде издигнат паметника на Хан Аспарух.\n                    ", "date": "2017.11.09", "title": "Временно издигат „Бронзовата къща“ на мястото на Мавзолея"}
{"url": "http://www.monitor.bg/a/view/34799-%D0%98%D0%B2%D0%BE-%D0%9F%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%90%D1%84%D0%B5%D1%80%D0%B0%D1%82%D0%B0-%D1%81-evn-iv-%D0%B3%D0%BB%D0%B0%D0%B2%D0%B0-%D0%BE%D1%82-%D0%BA%D0%BD%D0%B8%D0%B3%D0%B0%D1%82%D0%B0-%D0%A5%D0%B8%D1%89%D0%BD%D0%B8%D0%BA%D1%8A%D1%82-%D0%BE%D1%82-%D0%9A%D0%B0%D0%BF%D0%B8%D1%82%D0%B0%D0%BB/", "text": "\n                    \n\n Прокопиев, Трайков и Дянков отиват на съд за далаверата с остатъчния държавен дял от EVN. На подсъдимата банка за скандалната продажба на 33% от държавния дял в електроразпределителното дружество компания ще им правят и изпълнителният директор на контролираната от Прокопиев \"Булброкърс\" Радослав Рачев и двама инвестиционни консултанти от същото дружество - Любомир Евстатиев и Петър Василев. Шестимата станаха клиенти на прокуратурата в края на 2016 и началото на 2017 г., а на 28 август 2017 г. беше внесен и обвинителният акт в Софийския градски съд. Съдия-докладчик по делото е Костадинка Костадинова. Навремето тя осъди на първа инстанция сочения за кокаинов крал Евелин Банев – Брендо за пране на пари от наркотрафик.66 свидетели трябва да се явят в съда по делото за аферата „ЕVN“. Доказателствата са събрани в 94 тома, съобщи зам.-председателят на СГС и шеф на наказателното отделение на съда Даниела Борисова. Шесторката не криеше задоволството си от факта, че ще отговарят пред Темида в съда, оглавяван от Калоян Топалов, станал известен като убежище на обвинени олигарси. Топалов обаче изненадващо подаде оставка на 14 септември 2017 г. и това вгорчи живота на подсъдимите.Прокопиев проплака от прокуратурата, като дори я обвини в „арогантност“ и „злоупотреба с власт“. Главният прокурор Сотир Цацаров обаче не му остана длъжен. „Събран е достатъчен обем доказателства срещу Иво Прокопиев, но в никакъв случай не може да се счита, че това е някакъв специален случай“, заяви Цацаров в парламента. Той поясни, че при всички случаи, в които се стигне до внасяне на обвинителен акт, се приема, че доказателствата са достатъчно. „Оттук насетне компетентен е съдът. Какъвто е обемът доказателства, който е необходим по всяко дело, за да се внесе обвинителен акт, такъв е бил и тук. Каквото за Прокопиев, това и за другите“, посочи обвинител номер 1. Цацаров уточни, че не е запознат с изявленията на олигарха след внасянето на делото в съда, но посочи, че в 20-годишната си практика познава само двама обвиняеми, които са признали, че са виновни. „Всички останали твърдят, че са невинни. Това е защитна позиция на всеки обвиняем“, коментира Цацаров.Прокопиев е подбудил и подпомогнал Симеон Дянков да извърши престъпление по служба, докато последният е бил вицепремиер. Самият Дянков е обвинен за продажбата на акциите на държавата в „ЕВН Електроразпределение България“ АД, а Трайчо Трайков - за умишлена безстопанственост за продажбата на миноритарния пакет акции. Освен глоба от 3 до 5 хиляди лева и лишаване от права Прокопиев и Дянков може да отнесат до 10 г. затвор, а Трайков - до 12 години, ако обвиненията се докажат в съда.В периода май-юни 2011 г., в съучастие с Иво Прокопиев, Дянков е превишил властта и правата си с цел да набави облага за \"Булброкърс\" ЕАД в размер на 1 276 618,85 лв., посочват от прокуратурата. Според разследващите от деянието са настъпили 20 829 200 лв. имуществени вреди. На практика Дянков е осигурил облага за близо 1,3 млн. лв. за инвестиционния посредник по приватизацията \"Булброкърс\" – дружество, контролирано от Прокопиев чрез компанията му „Алфа Финанс Груп“. Това е станало, след като в нарушение на нормативните правила Дянков е разпоредил на изпълнителния директор на Агенцията за приватизация и следприватизационен контрол (АПСК) да възложи на \"Булброкърс\" изготвяне на оценката на държавния дял в капитала на \"ЕВН България\". Самото нареждане на Дянков е било подбудено от Прокопиев и така е попречено на шефа на АПСК да избере независим оценител, както е по Закона за приватизацията, а договорът е сключен с олигархичната \"Булброкърс\".Престъплението на Трайков пък е свързано с продажбата на миноритарния дял на държавата в електроразпределително дружество, чийто собственик е ЕВН – Австрия. По въпросната сделка и настъпилата щета за държавата в размер на 20 829 200 лева държавното обвинение смята, че тя е сключена при компрометирана процедура, режисирана предварително от Трайков. Според прокуратурата Трайков като принципал на Държавната консолидационна компания (ДКК ЕАД) не е положил достатъчно грижи за ръководенето, управлението, стопанисването и запазването на повереното му имущество и от това са последвали значителни щети за компанията - за над 20 млн. лв. До това се е стигнало, след като той е дал съгласие продажбата на притежаваните от ДКК 51 612 акции от капитала на „ЕВН България“ АД да се извърши от Агенцията за следприватизационен и приватизационен контрол в нарушение на Стратегията за приватизация на електроразпределителните дружества.Според обвинението от действията на Трайчо Трайков е ощетен Сребърният фонд с близо 20,8 млн. лв. Причината е, че парите от приватизацията на държавния дял в ЕВН вместо във фонда, който е създаден, за да гарантира пенсионната система, са отишли директно в бюджета за попълване на дефицити. Решението това да се случи пък било изцяло на финансовото министерство, ръководено по това време от Дянков. Трайков бил единственият министър, който изпълнил указанието му, е установило разследването.Тарторът на кръга „Капитал“ Иво Прокопиев е мозъкът на престъпната схема за набавянето на лични блага чрез ограбването на българските пенсионери с помощта на ортаците му и негови марионетки Дянков и Трайков. Конкретното обвинение срещу Прокопиев е, че в периода май - юни 2011 година умишлено е улеснил Дянков да извърши престъпление по служба, свързано с приватизацията на 33% от държавния дял в ЕВН. По подобна схема години по-рано Прокопиев получи на тепсия от ментора си Иван Костов две от най-сладките парчета от приватизационната баница, раздавани щедро на негови хора от Командира след избирането му за премиер – единственото на Балканите предприятие за добив на каолин – „Каолин“ ЕАД, и „Винпром Дамяница“.От назначената по делото борсова експертиза става ясно, че Иво Прокопиев и Дянков и Трайков са заблудили инвеститорите при приватизацията. Разследването е установило, че инвестиционният посредник „Булброкърс“ е въвел в заблуждение инвестиционната общност и възможните купувачи на акциите, като са посочили в проспекта невярното обстоятелство, че мажоритарният собственик ЕВН АГ – Австрия, няма намерение за покупка на акции след допускането им за търговия. Експертизата пък е установила, че методът „смесен закрит аукцион“, който е проведен при сделката за държавния дял, „противоречи на основните принципи на прозрачност и състезателност в борсовата търговия, ограничава реалната конкуренция между потенциалните купувачи и подлежи на контрол от регулатора - Комисията за финансов надзор“, какъвто не е бил осъществен. Лъсна и друг факт - членовете на управителния съвет на ЕВН АГ – Австрия, Щефан Шишковиц и Петер Лейер са бивши работодатели на Трайков в периода 2005 – 2009 г.Междувременно Комисията за отнемане на незаконно придобито имущество (КОНПИ) подхвана енергийния олигарх и двамата му ортаци. Проверката срещу Прокопиев е започнала в началото на 2017 г. и ще бъде извършена по новите законови правила, при които се търси разлика от 150 000 лв. между декларирани доходи и реални разходи за последните 10 г. По закон срокът на проверката е до една година. През това време ще бъдат проверени всички пари, които са постъпвали в бюджета на Прокопиев. „Всички доходи ще бъдат проверени, щом има приходи. Трябва да се прецени всеки един доход на едно лице дали е законен или не, абсолютно всичко ще се проверява, цялата банкова информация, всичко, което е преведено на едно лице като пари, откъдето и да е, ще бъде проверено“, обясни председателят на комисията Пламен Георгиев.Според публичните сведения двете грантаджийски фондации „Икономедия“ и фондация „Капитал“ на Прокопиев пряко са били финансирани с общо 6,4 млн. лв. Предстои обаче да се види дали това са реалните суми, получени от медийния олигарх, и за какво са били похарчени тези пари. Ако се установи разлика от 150 бона между приходите на олигарха и разходите му за луксозния живот, който води, КОНПИ ще запорира имането му, а след това ще пристъпи и към конфискация на имуществото, за което няма доказани доходи. Инспекторите трябва да установят и харчовете за пътувания в страната и в чужбина, както и скъпи покупки, които са правени през последното десетилетие. В обхвата на проверката най-вероятно ще попаднат и разходите, които Прокопиев и фамилията му са направили, докато живееха в доброволно изгнание в Сингапур, бягайки от дълговете си, натрупани у нас.Трайчо Трайков, за разлика от другите двама ортаци, се проверява по стария закон за отнемане на незаконно имане, при който конфискация се предвиждаше при разлика от 250 000 лв. между декларирани доходи и реално направени разходи. Той първи се сдоби с обвинение, когато новите правила още не бяха влезли в сила. Всичко това накара марионетките на разградския олигарх да се разбързат и да се опитат да скрият Прокопиев с партийния щит на „Дай, България“. Този щит се държи и от бутиковите му медии от фабриката за фалшивите новини, както и от присъдружните им сайтове. А провалилия се правосъден министър и грантов барон Христо Иванов освен адвокат на Прокопиев се зае да защитава и българския Мадоф Цветан Василев.\n                    ", "date": "2017.11.09", "title": "Иво Прокопиев: Аферата с EVN (IV глава от книгата \"Хищникът от \"Капитал\")"}
{"url": "http://www.monitor.bg/a/view/5288-%D0%A2%D1%80%D0%BE%D0%B9%D0%BD%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%81%D0%BA%D1%80%D0%B8%D1%82%D0%B8-%D1%83%D1%81%D0%BB%D0%BE%D0%B2%D0%B8%D1%8F-%D0%B2-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BF%D1%8A%D1%82%D1%83%D0%B2%D0%B0%D0%BD%D0%B5/", "text": "1000 лв. санкция за чужди екскурзоводи, планински водачи и ски учители, работещи без регистрация у нас\n                    От 1000 на 3000 лв. или три пъти скача максималната санкция на туроператор или туристически агент, който не предостави в писмена форма на потребителяТова предвиждат промените в Закона за туризма, предложени от Министерския съвет. Мярката обаче не се отнася, ако информацията е публикувана на интернет страницата на туроператора и/или туристическия агент и туроператорът и/или туристическият агент е уведомил потребителя, че информацията е поместена на интернет страницата или е изпратена по електронен път до потребителя на посочен от него адрес на електронната му поща. Подобно утрояване на санкцията, и то за всеки отделен случай, се предвижда нарушаване на изискванията за съдържанието на договора. Същото важи за нарушение на разпоредбите - договорът да бъде на български език. От 1000 на 3000 лв. се повишава и максималната санкцияна пътуването, което може да става единствено при повишаване на стойността на транспортните разходи, в т. ч. на горивото, покачване на увеличаване размера на такси, свързани с ползвани услуги по договора, като летищни, пристанищни и други или промяна в обменния валутен курс, относим към договора, в периода между сключването му и датата на отпътуването.Туроператорите вече няма да бъдат задължени изрично да предлагат на туриста сключването на доброволна или задължителна застраховка \"медицински разходи при болест и злополука на туриста\" от името и за сметка на лицензиран застраховател при пътувания извън страната, пише още в предлаганите промени.С редакцията на закона се предвижда още да се налага глоба в размер 1000 лв. на екскурзовод, планински водач или ски учител от държава - членка на ЕС, или от държава - страна по Споразумението за Европейското икономическо пространство или на Конфедерация Швейцария, който упражнява професията на наша територия,от Националния туристически регистър на България.С предлаганите промени се въвежда понятието „туристически пакет“, както и условията за свързаните туристически услуги.\n\n\n                    ", "date": "2017.11.09", "title": "Тройна глоба за скрити условия в договора за пътуване"}
{"url": "http://www.monitor.bg/a/view/45958-%D0%94%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%81%D0%B1%D0%BB%D1%8A%D1%81%D1%8A%D0%BA-%D0%BD%D0%B0-%D0%90%D1%83%D0%B4%D0%B8-%D1%81-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%AF%D0%BC%D0%B1%D0%BE%D0%BB/", "text": "\n                     \n\nДвама души, 32-годишна жена и 27 – годишен мъж са приети с наранявания в болница „Свети Пантелеймон“ след катастрофа между автобус „Сетра“ и лек автомобил „Ауди“. Инцидентът е станал към  05.20 часа в четвъртък на ямболския булевард „Европа“ в близост до бензиностанция от веригата „Петрол“. По първоначална информация 56-годишният шофьор на сетрата е предприел маневра за завой обратно, при което е отнел предимството на леката кола и тя се врязала в предната му част.Ранените са пътували в аудито, по чудо 21-годишният шофьор се е разминал само с уплаха. Според лекарите хоспитализираните са с контузни рани по главата и фрактури на крайниците, но няма пряка опасност за живота им.Няма данни за злоупотреба с алкохол или наркотици.\n\nСвидетели на катастрофата твърдят, че на същото място редовно стават инциденти , по думите им мокрият асфалт и неспазеното ограничение от 40 км/ч от страна на младия шофьор е усложнило допълнително обстановката.\n                    ", "date": "2017.11.09", "title": "Двама ранени при сблъсък на Ауди с автобус в Ямбол  "}
{"url": "http://www.monitor.bg/a/view/57624-%D0%A1%D0%BB%D0%B5%D0%B4-%D0%B3%D0%BE%D0%B4%D0%B8%D0%BD%D0%B8-%D0%9C%D0%B8%D1%81%D0%B8%D0%BE%D0%BD%D0%B8%D1%81-%D1%89%D0%B5-%D0%B5-%D0%BD%D0%BE%D0%B2%D0%B8%D1%8F%D1%82-%D0%9F%D0%B5%D1%80%D0%BF%D0%B5%D1%80%D0%B8%D0%BA%D0%BE%D0%BD/", "text": "Парите в археологията трябва да се разпределят за приоритетни обекти * Учените ни да свикнат да работят с бизнеса и да кандидатстват с проекти \n                    - Разкрихме два много важни обекта от античната и средновековната епоха. Става дума за най-западната част на област Кърджали и района, който се намира на 10 км от Златоград. Натъкнахме се на два антични храма в землище на село Бенковски. Всъщност с тези находки приключихме и сезона. Знаехме за този обект от доста време и още миналата година в подножието му открихме гроб на тракийска принцеса от IV-III в. пр.н.е. Тогава се натъкнахме и на много сребърни украшения. В хълма над него се появиха тези два храма. Има още какво да се проучва в района, но времето не ни достигна. Така че доц. Здравко Димитров, който е ръководител на разкопките, ще продължи работа и през следващата година. Този обект е много важен, защото ни дава интересна следа - за връзката между Егейското крайбрежие, което е само на 50-60 км на юг, и вътрешността на Родопите. По този начин представяме начина, по който са влияели траките и древните гърци. Тези два народа до голяма степен са формирали античната култура на Балканския полуостров. При село Добромирци пък открихме средновековна църква на пътя между Кърджали и Златоград. Преди време проведохме частични разкопки, защото имахме представа и за нея. Храмът е от 13-14 в., но е доста запазен. Интересното е, че отдолу под тази църква се появи друг храм, който е от 9-10 век. Той е с базилика. По този начин проследяваме развитието на християнството в този район в продължение на 500-600 години. Това са факти, които сега изнасяме на повърхността. Има и много християнски некрополи. Всичко това се свързва с легенди, които се разпространяват в този край, а именно, че последният средновековен български патриарх Евтимий е прекарал последните си дни там. Смея да твърдя, че тази хипотеза може да се докаже в голяма степен.- Променя я в голяма степен, въпреки че засега е само хипотеза. Става дума за заточението му, за което по принцип се смята, че е станало в Македония. Тогава обаче Македония се намира между Солун и Одрин (тоест Беломорието и южните части на Родопите). През 60-те години на миналия век в близко село е открит гроб на християнски архиерей, облечен в златни дрехи, което безспорно показва неговия епископски сан. В изворите също има данни, че в района има много метоси. Досегашната хипотеза беше, че патриарх Евтимий е заточен в Бачковския манастир. Така че е въпрос на време дали ще можем да докажем, че тази хипотеза е вярна. По-важното е, че открихме прекрасна християнска църква, която хората в Златоград искат да възстановят. Това ще е поредният важен паметник за дестинацията Кърджали-Златоград, включваща обекти като Татул, Перперикон и др.- В археологията времето никога не е достатъчно. Дори като че ли има неписано правило да се натъкваме на най-интересните находки в последните дни. Ако анализираме целия сезон, трябва да отчетем изключителен успех на Перперикон. Там имаме възможност да провеждаме големи експедиции, тъй като разчитаме на централно финансиране и чрез целеви субсидии за общината. Смея да твърдя, че в Перперикон наистина се развива културно-исторически туризъм, като този в Гърция и Италия. Знаете, че тази година в южния квартал разкрихме голям некропол от 13-14 век. Той е изключително интересен, бих казал дори по-богат от Акропола.- Продължаваме квартал по квартал. Следващата година ще започнем работа по едни много интересни комплекси, които са на север от Базиликата, която открихме. Другият голям обект, който бе проучен през годината, бе т.нар. Северен Перперикон. Става дума за Мисионис. Той е изключително интересен и обещава да се превърне в това, което е вече Перперикон.- Няма да е грешно, ако го наречем така. Разбира се, имат голяма разлика, но в този обект има огромен потенциал. Там работим само със средства на общината, не сме получавали държавни субсидии. Надявам се вече това да стане, за да имаме по-голям размах в този невероятен град, за който арабският историк и географ Ал Ибрихи казва, че това е перлата на българския север. Ние доказваме това с разкопките си. Имаме находки от цялото Средиземноморие.- Все още е малка. Но и на Перперикон преди 18 години не стъпваше никой. Сега има по 200 000 посетители годишно. Така че мисля, че Мисионис може да се превърне в това, което направих и с Перперикон.- Все още няма точни данни, но посещаемостта беше огромна. Имаше известен спад само в един определен период през юли и август, когато температурите достигнаха 42 градуса, но това се компенсира през септември и октомври, които бяха прекрасни като месеци. Заедно с Царевец това са най-посещаваните обекти.- Трябва да отчетем, че има голям интерес от страна на чуждите туристи. Освен американци, от тази година има и екзотични групи - индийци, японци. Разбира се, много още трябва да се работи в посока на това да утвърдим културния туризъм, но направихме не малко.- Аз съм на мнението, че дори да се отпуснат и 10 милиона лева, по-важното е те да са насочени към приоритетни обекти, които са показали своя потенциал в развитието на културно-историческото наследство у нас. Роден е на 19 юли 1957 г. във Велико Търново\nСтава доктор на историческите науки на 43 г., а на 45 – професор\nПреподава в Нов български университет, в Московския славянски университет и е старши научен сътрудник в БАН\nАвтор е на близо 50 книги, над 300 статии и научни съобщения\n\n\n                    ", "date": "2017.11.09", "title": "След години Мисионис ще е новият Перперикон"}
{"url": "http://www.monitor.bg/a/view/49437-%D0%A1%D0%90%D0%A9-%D0%B8-%D0%9A%D0%B8%D1%82%D0%B0%D0%B9-%D1%81%D1%8A%D1%81-%D1%81%D0%B4%D0%B5%D0%BB%D0%BA%D0%B8-%D0%B7%D0%B0-2534-%D0%BC%D0%BB%D1%80%D0%B4-%D0%B4%D0%BE%D0%BB%D0%B0%D1%80%D0%B0/", "text": "\n                    Президентите на САЩ Доналд Тръмп и на Китай Си Цзинпин обявиха редица търговски споразумения за общо 253,4 милиарда долара, предаде Франс прес.Споразуменията в области като енергетиката, автомобилостроенето, аеронавтиката, хранително-вкусовата промишленост и електрониката бяха подписани на среща на двамата лидери в Пекин. Тръмп увери, че не упреква Китай за огромния му търговски излишък със САЩ, а прехвърли вината върху предишните администрации на САЩ.\"Не упреквам Китай за това. В крайна сметка кой може да упреква една страна, че се възползва от друга страна за доброто на гражданите си? Упреквам обаче предишните администрации, които допуснаха този неконтролируем търговски дефицит да се образува и да нарасне\", каза Тръмп.\"Времето не стига, трябва да действаме бързо. Призовавам Китай да се ангажира в пълна степен\", каза той и прикани и Русия да окаже натиск на режима на Ким Чен-ун.Китай и САЩ разполагат с повече сфери за сътрудничество в икономическата област, отколкото за конкуренция, заяви днес председателят на КНР Си Цзинпин на съвместна пресконференция в Пекин с президента на САЩ Доналд Тръмп.\nСи Цзинпин изтъкна, че в близките 5 години Китай ще внесе продукция за 8 трилиона долара, а гражданите на КНР ще направят над 700 милиона задгранични пътувания. \"Това означава огромен потенциал за икономическото сътрудничество между нашите страни\", отбеляза той.\nПо-рано вчера, по време на срещата си с Тръмп китайският лидер заяви, че търканията в търговско-икономическите отношения между двете страни са неизбежни, но трябва да се решават чрез диалог.\nКитай няма да се отказва от реформите и ще увеличи степента на отвореност на националната икономика, увери Си Цзинпин на съвместната пресконференция с Тръмп. \"Работещите в Китай чуждестранни компании, включително американските, ще намерят тук по-отворена, прозрачна и регулирана бизнес среда\", посочи китайският президент. Той уточни, че реформите ще засегнат пазарното регулиране, финансовата, инвестиционната и данъчната сфери, както и държавните предприятия.\nСи Цзинпин окачестви посещението на Тръмп в Китай като успешно и го нарече \"историческо събитие\". \"Ние заедно набелязахме направленията и разработихме пътна карта за развитието на китайско-американските отношения. Ние ще работим със САЩ така, че консенсусът, който постигнахме, да донесе още по-голяма полза на нашите страни и на хората по цял свят\", отбеляза китайският лидер.\n \n\n\n                    ", "date": "2017.11.09", "title": "САЩ и Китай със сделки за 253,4 млрд. долара"}
{"url": "http://www.monitor.bg/a/view/41205-%D0%9F%D1%80%D0%BE%D1%84-%D0%9D%D0%B8%D0%BA%D0%BE%D0%BB%D0%B0%D0%B9-%D0%9E%D0%B2%D1%87%D0%B0%D1%80%D0%BE%D0%B2-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%BD%D0%BE%D0%B2%D0%B0%D1%82%D0%B0-%D1%81%D0%B8-%D0%BA%D0%BD%D0%B8%D0%B3%D0%B0-%D0%B2-%D0%94%D0%B2%D0%BE%D1%80%D0%B5%D1%86%D0%B0/", "text": "В дългия си живот на владетел цар Иван Александър вижда няколко различни Българии\n                    Проф. Николай Овчаров ще представи на 10 ноември, петък, от 18 ч. в Балната зала на Националната галерия – Двореца на пл. „Княз Александър І“, най-новата си книга „Цар Иван Александър Асен – миротворецът“. Видният български историк проф. Пламен Павлов пише за книгата: „В своя стегнат и синтезиран разказ авторът не е пропуснал нито едно важно политическо събитие и културно явление от онази наситена с драматизъм епоха. Напротив, Николай Овчаров е успял да оцени по новому някои от най-важните военни и дипломатически акции на българския цар, да представи свои оригинални идеи, свързани с вътрешната и външната политика, духовната сфера и т. н. При това не само е „освежил” картината с наблюденията си като археолог и проучвател на градове и крепости, но, малко или много, е изчистил „оптиката” на историческия поглед към важни обществени и геополитически процеси в български, балкански и европейски мащаб“.\n\nПрез първите две десетилетия от управлението си цар Иван Александър Асен (1331-1371) е\n\n\n\nС умели ходове той успява да отстрани вътрешните противници и да се укрепи на престола. При военните си победи не бърза необмислено да развива успеха, а винаги се стреми към преговори. Така е и след разгрома на ромеите при Русокастро (1332), а също и по време на Гражданската война във Византия през 40-те години на ХІV в. Спокойно през този период Иван Александър може да се нарече миротворец, изтъква авторът проф. Николай Овчаров.\n\nВсичко се променя след брака с новопокръстената еврейка, красавицата Теодора ІІ, който е сключен в края на 40-те години на столетието. Нещо се случва със стабилния Иван Александър. Той лишава от трона престолонаследника Иван Срацимир и обявява за такъв невръстния Иван Шишман. Обладан от крайните религиозни идеи на исихазма, започва да преследва различни обявявани за еретици хора, които са осъждани на смърт, инквизирани и дамгосвани. Това става под силното влияние на Теодосий Търновски, който в крайна сметка изоставя царя и бяга в Константинопол.\n\nНяма логично обяснение и за затварянето на пътя на византийския император Йоан V Палеолог през България в 1366 г., когато той се връща от посещението си при унгарския крал. Този акт не допринася нищо полезно за България, а предизвиква силния савойски граф и роднина на императора Амедей VІ да организира военна експедиция и да нападне българското черноморското крайбрежие. Това и унгарската агресия предизвикват верижна реакция, довела до отдалечаването на васалните територии от Търновград и до фактическото им обособяване като самостоятелни държави.\n\nНикой и никога не ще може да каже какво е станало с цар Иван Александър.\n\n\n\nкакто внушават народните песни? Или в края на отредените му седем десетилетия живот е загубил реална представа за света? Може би всичко това се смесва в едно наред с ужаса на страшното османско нашествие?\n\nСигурни са някои факти. През по-голямата част от живота си цар Иван Александър Асен умело съчетава военните победи с дипломацията. В средата на ХІV в. той постига сериозно разширяване на държавата, правейки я важен фактор на Стария континент. Турското нашествие променя всичко не само в България, но и за целия Балкански полуостров. Вече никой не може сам да решава съдбата си.\n\nТака в дългия си живот цар Иван Александър вижда няколко различни Българии, твърди Овчаров. След разгрома на цар Михаил ІІІ Шишман от сърбите при Велбъжд през 1330 г. като че ли всичко за страната е загубено. Само две години по-късно царят стабилизира държавата и започва разширение, което достига до кулминацията си в средата на столетието. Но точно тогава идват турците, цялата мечта рухва, а царството се разпада.\n\nВероятно владетелят е бил напълно сломен психически. Може би през последните три години от живота си той даже не е бил в състояние да изпълнява обязаностите си, затова името му изчезва от изворите. Но синът му Иван Шишман запазва спомена за него, за образа му като обединител и миротворец. А мечтата за „Златния век” на цар Иван Александър Асен се превръща в знамето на последната драматична схватка с османския враг...\n\n \n                    ", "date": "2017.11.09", "title": "Проф. Николай Овчаров представя новата си книга в Двореца"}
{"url": "http://www.monitor.bg/a/view/66590-%D0%9E%D0%B1%D0%BB%D0%B8%D0%B2%D0%B0%D0%BD%D0%B5%D1%82%D0%BE-%D1%81%D1%8A%D1%81-%D1%81%D1%82%D1%83%D0%B4%D0%B5%D0%BD%D0%B0-%D0%B2%D0%BE%D0%B4%D0%B0-%D0%B7%D0%B0%D1%89%D0%B8%D1%82%D0%B0%D0%B2%D0%B0-%D0%BA%D0%BE%D1%81%D1%8A%D0%BC%D0%B0/", "text": "\n                    Колкото и невероятно да звучи, но миенето на косата с гореща вода буквално я съсипва. Хладката е за предпочитане, като същевременно слагайте малко шампоан. Ако смятате, че тя не е измита, повторете процедурата отново, пак с малко количество шампоан. Изплаквайте я с хладка вода. Накрая пуснете студената вода и сложете косата си под нея, колкото да я облее. Студената вода запечатва външния слой (кутикула) на косъма и го прави по-защитен. Никога не излизайте с влажна коса и не само защото може да се разболеете. Освен риска от простуда, изложената на ниските температури влажна коса се уврежда, естественият й защитен слой изтънява, а възстановяването е бавно и трудно.\n\nШампоанът със сулфати пък убива цвета й. Независимо дали краищата й цъфтят или не, за да бъде видът й отличен, посещавате фризьора на 6-8 седмици.\n                    ", "date": "2017.11.09", "title": "Обливането със студена вода защитава косъма"}
{"url": "http://www.monitor.bg/a/view/80760-%D0%9F%D0%B0%D0%BA-%D1%81%D0%B2%D1%8A%D1%80%D0%B7%D0%B0%D1%85%D0%B0-%D0%93%D1%80%D0%B8%D1%88%D0%BE-%D1%81-%D0%9C%D0%B0%D1%88%D0%B0/", "text": "Засилват се слуховете за криза между първата ни ракета и Никол Шерцингер\n                    Бившите гаджета Григор Димитров и Мария Шарапова разбуниха духовете, публикувайки снимки в “Инстаграм”, на които са облечени с еднакви якета. Това веднага провокира спекулации по темата, дали става въпрос за чиста случайност или е намек за нещо друго.Снимката на Григор е от Лондон, където той се подготвя за дебюта си във финалния Мастърс на АТР с участието на 8-те най-добри тенисисти през сезона. На Маша пък й предстои кратко пътуване до Шанхай за серия от рекламни събития. Снимките са публикувани с разлика от няколко часа, което възбуди любопитството на почитателите им.Мария и Григор бяха заедно в продължение на две години и запазиха приятелски отношения след раздялата си през 2015-а. Българинът беше един от хората, които не я предаде и я подкрепи в най-тежкия момент в кариерата й, а именно – когато рускинята беше отстранена от спорта за употреба на забранени препарати.Също така в излязлата наскоро автобиография на Маша \"Unstoppable. My life so far\" има цяла глава, посветена на връзката й с нашия най-добър тенисист. Тя споделя, че се е допитала до него за това коя тяхна обща снимка да сложи в книгата си. И двамата били на едно мнение, че това трябва да бъде първата им снимка изобщо от тяхната първа среща.През май пък Григор и Мария бяха снимани на трибуните по време на демонстративен турнир в Мадрид. Двамата разговаряха повече от приятелски и направо сияеха от щастие.По това време тръгнаха и слуховете за криза в отношенията между Григор Димитров и настоящата му приятелка Никол Шерцингер.Спекулациите не спряха дори след горещите папарашки снимки от лятната ваканция на двамата на остров Капри в края на юли.Миналия месец английският таблоид “Сън” написа, че любовта на 26-годишния Григор и 39-годишната Никол изстива заради изключително натоварените им програми. Двамата поддържат комуникацията си единствено по телефона, тъй като заради графика си, свързан с ангажименти по целия свят и музикалното шоу X Factor, американската певица не може да придружава Димитров по турнирите. Наскоро Никол Шерцингер заяви в откровено интервю, че се чувства самотна. Тя призна, че трудно намира баланс между личния живот и славата и констатира, че успехът невинаги носи щастие. \n\n\n                    ", "date": "2017.11.09", "title": " Пак свързаха Гришо с Маша"}
{"url": "http://www.monitor.bg/a/view/1552-%D0%A2%D0%B5%D1%80%D0%B8-%D0%B5-%D0%BA%D1%80%D1%8A%D1%88%D0%BA%D0%B0%D1%87-1-%D0%B2%D1%8A%D0%B2-%D1%84%D1%83%D1%82%D0%B1%D0%BE%D0%BB%D0%B0/", "text": "\n                    Допитване до феновете доведе до съставяне на своеобразна десетка на най-големите кръшкачи във футбола. Това е напълно естествено, като се има предвид интереса на милионите фенове към личния живота на идолите им. А резултатите показват, че на първа позиция е поставен легендарният футболист на „Челси” Джон Тери, за когото през 2009 г. стана ясно, че има връзка с приятелката на своя съотборник Уейн Бридж. Тогава жененият Джон Тери опита да отрече случилото се с Ванеса Перонсел.Следва Райън Гигс, забъркал тотална каша. Освен че бяха разкрити интимните му отношения с модела Имоджен Томас, в разгара на скандала се появи и информацията за дългогодишната му афера със съпругата на брат му Родри - Наташа Гигс.Футболистът на „Байерн” Франк Рибери преживя тежък момент през 2009-а заради изневярата със Захия Дехар. Оказа се, че Захия, която тогава работи като момиче на повикване, дори не е пълнолетна.Английската легенда Дейвид Бекъм също понесе обвинения, че е изневерявал на съпругата си Виктория. През 2004-а името му бе свързано с негова лична асистентка, а по-късно и австралийска манекенка заяви, че е имала отношения с футболната звезда.Уейн Рууни се оказа в центъра на няколко скандала през години, последният от които това лято - с добилата популярност Лори Симпсън. Изневярата дойде по време на поредната бременност на съпругата му Колийн.Карлос Тевес беше спипан да кръшка на жена си Ванеса с аржентински модел и с 19-годишна актриса, а по същото време аферата на бившия ас на „Арсенал” и „Барселона” Тиери Анри с неизвестна гримьорка доведе до развод, който му струваше 8 милиона паунда.\n\n\n                    ", "date": "2017.11.09", "title": "Тери е кръшкач №1 във футбола"}
{"url": "http://www.monitor.bg/a/view/39723-%D0%9B%D0%B8%D0%BD%D0%B4%D0%B7%D0%B8-%D0%92%D0%BE%D0%BD-%D0%BE%D1%82%D0%BD%D0%BE%D0%B2%D0%BE-%D0%B5-%D1%81%D0%B0%D0%BC%D0%B0/", "text": "\n                    Кралицата на алпийските ски Линдзи Вон отново е сама. Само една година след като официализира връзката си с Кенън Смит, стана ясно, че всичко е свършило. Преди това, през 2015-а, блондинката скъса и със звездата на голфа Тайгър Уудс. Следващата й любов също не се увенча с щастлив край.Раздялата е изненада за всички познати на двойката. Особено като се има предвид, че само преди три седмици Смит, който е бивш помощник треньор на тима по американски футбол „Лос Анджелис Рамс”, написа любовно послание на Линдзи в социалните мрежи. „Преди година всеки един от нас влезе в живота на другия, оттогава всичко е повече от невероятно. Надявам се, че сега се радваш на цялото щастие на света, защото го заслужаваш. Обичам те”, гласеше интимното признание.Според американското светско списание People, причина за раздялата е липсата на достатъчно време, през което двамата да са заедно. „За съжаление претовареният им от ангажименти график натовари прекалено много отношенията им“, съобщи близък до двойката.Вон в момента се е концентрирала върху подготовката си за зимната олимпиада в Корея през февруари. В официално съобщения тя коментира, че двамата със Смит си остават приятели.\n\n\n                    ", "date": "2017.11.09", "title": "Линдзи Вон отново е сама"}
{"url": "http://www.monitor.bg/a/view/9389-%D0%A0%D1%83%D1%81%D0%BA%D0%B8-%D0%BE%D0%BB%D0%B8%D0%BC%D0%BF%D0%B8%D0%B9%D1%86%D0%B8-%D0%BF%D1%80%D0%B8%D0%B7%D0%BD%D0%B0%D1%85%D0%B0-%D0%B7%D0%B0-%D0%B4%D0%BE%D0%BF%D0%B8%D0%BD%D0%B3/", "text": "Спортистите получавали препаратите от скандалния Григорий Родченков\n                    Няколко руски спортисти хвърлиха поредната бомба, като анонимно си признаха, че бившият вече шеф на московската антидопилнога лаборатория Григорий Родченков им е давал забранени препарати. Един от олимпийците, който по понятни съображения не споделя името си, е запазил и трите банки, в които се намират дадените му от Родченков компоненти. На шишенцата няма етикети, като те се различават единствено по цвета на капачките.В това с червено има тренболон, с оранжево – оксандролон, а в тази със синьо – метенолон. И в трите случая става въпрос за анаболни стероиди.„Дозата трябваше да се определя индивидуално, като таблетката или част от нея се разтваряше в устата с неголяма порция алкохол, буквално половин глътка. При мен нещата стигаха с една таблетка. Ефектът беше изключително силен. Имаше и указание как да се редува приемът на компонентите. Първо тренболон, след това оксандролон, а накрая – метенолон. Не биваше да ги ползваме всеки ден, а в зависимост от това, как се чувстваме. Особено при настъпването на по-сериозна умора, за да ускорим възстановяването”, казва въпросният състезател.По думите на друга спортистка, всички препарати й били предоставяни безплатно, но тя не ги употребявала. „Взимах ги, кимах, усмихвах се, след това казвах, че ги пия, но не ги приемах, казва тя. – Някакви странни шишенца без етикети, никой не знае какво има в тях. Така постъпих не само аз, а поне още една моя колежка.”Онзи ден, на 8 ноември, Родченков беше обвинен от руската прокуратура за унищожаването на множество допинг проби, за което го заплашват до 10 години затвор.Припомняме, че Родченков стана един от главните информатори на Световната антидопингова агенция (WADA), която разследва гръмкия допинг скандал в руския спорт. Той беше ръководител на антидопинговата лаборатория на Русия от 2006 до 2015 г., а през януари 2016-а избяга в САЩ, опасявайки се за живота си.Зад океана ученият обвини Русия в реализирането на държавна система за поддържане на употребата на допинг и разказа за машинациите на олимпийските игри в Сочи, в които, по неговите думи, е участвал лично. Конкретно той разказа как е давала на руските олимпийци мощни допингови коктейли, разработени лично от него, непосредствено преди изявите им на игрите. По-късно служители на специалните служби подменяли взетите проби през специална дупка в стената на лабораторията.Именно на показанията на Родченков се базира докладът на независимата комисия на WADA, ръководена от Ричард Макларън, след чието публикуване много руски спортисти бяха отстранени от международни състезания.\n\n\n                    ", "date": "2017.11.09", "title": "Руски олимпийци признаха за допинг"}
{"url": "http://www.monitor.bg/a/view/33678-%D0%A1%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%A8%D1%83%D0%BC%D0%B8-%D1%81%D0%B5-%D0%BD%D0%B0%D0%B4%D1%8F%D0%B2%D0%B0-%D0%BD%D0%B0-%D1%87%D1%83%D0%B4%D0%BE/", "text": "Той е добре, има шанс, казва приятел на фамилията\n                    Семейството на седемкратния световен шампион във Формула 1 Михаел Шумахер се надява на медицинско чудо, за да се стигне до пълното му възстановяване. Шансове обаче има, съобщава близък приятел на фамилията пред германското издание „Бунте”.Великият германски пилот падна тежко със ски в края на 2013 г. във френските Алпи и оттогава е подложен на тежко и скъпо струващо лечение. Семейството му, както и неговата мениджърка Сабине Кем пък отказват всякаква информация за здравословното му състояние с аргумента, че така опазват личното му пространство от външна намеса.„Корина и децата се надяват, че денят на медицинското чудо е все по-близо, коментира въпросният приятел пред „Бунте”. – От тях идват все повече намеци в тази посока. Особено като се има предвид желязната му спортна психика.”След публикуването на въпросното съобщение, от британския в. Daily Star веднага са отправили писмено запитване до Сабине Кем по темата. Тя обаче отговорила, че не вижда смисъл да коментира подобни твърдения. Отношението на мениджърката за пореден път предизвика гнева на феновете, които настояват за повече информация за състоянието на техния герой. За същото призоваха приятели и колеги на Шуми, както и бившият му мениджър Вили Вебер, който го издигна до върховете на спорта.„Мисля, че е много нечестно спрямо феновете на Михаел, че не им съобщават какво е състоянието му, каза пред портала TZ Вебер, който водеше делата на пилота до 2010 година. – За всички е ясно, че той няма да се възстанови 100 процента след този инцидент. Но хората го обичат, искат да са съпричастни и имат право да знаят какво става с Михаел. Дори да става чудо…”\n\n\n                    ", "date": "2017.11.09", "title": "Семейството на Шуми се надява на чудо"}
{"url": "http://www.monitor.bg/a/view/13180-%D0%9D%D0%B0%D0%B4%D0%B0%D0%BB-%D0%BF%D0%BE%D1%82%D0%B2%D1%8A%D1%80%D0%B4%D0%B8-%D1%83%D1%87%D0%B0%D1%81%D1%82%D0%B8%D0%B5-%D0%B2-%D0%9B%D0%BE%D0%BD%D0%B4%D0%BE%D0%BD/", "text": "Южнокореец пръв стигна полуфиналите в Милано\n                    Световният номер 1 в мъжкия тенис Рафаел Надал ще бъде възстановен от травмата в коляното си и ще участва на финалния турнир на АТР в Лондон. Новината бе потвърдена от самия играч и от неговия треньор Карлос Моя.Надпреварата в британската столица започва в неделя, а Надал е в група с Григор Димитров, Доминик Тийм (Ав) и Давид Гофен (Бел). Първият му мач е веднага след този на Гришо, от 22 ч. на 13 ноември срещу белгиеца.„Мога да играе и това е, което ме вълнува. Целта ми е да спечеля“, заяви Надал пред в. „Марка“.\"Рафаел е добре, коляното му е наред. Той се отказа в Париж, за да не поема излишен риск. Надал ще участва в Лондон, защото това е единственият голям турнир, който той не е печелил\", каза и треньорът му Моя.Матадора спечели титлите от \"Ролан Гарос\" и US Open през тази година и за четвърти път в кариерата си завършва сезона като номер 1 в световната ранглиста.Той има положителен баланс срещу всичките си съперници от група „Пийт Сампрас“. Срещу Гофен е 2-0 победи, 5-2 срещу Тийм и 10-1 срещу Димитров. Само за 2017-а има 8-1 срещу всички, като единствената му загуба е от Доминик Тийм на 1/4-финал в Рим.В същото време южнокореецът Хьон Чун се класира за полуфиналите в първото издание на турнира на АТP при младите - Next Gen в Милано. Поставеният под номер 6 Чун надделя убедително над водача в схемата Андрей Рубльов (Рус) с 4:0, 4:1, 4:3(1) и записа втори пореден успех в група \"А\", с което не може да бъде изместен от едно от първите две места преди срещите от последния кръг.Третият поставен Денис Шаповалов (Кан) записа първи успех след 4:1, 4:1, 3:4(5), 4:3(5) над участващия с \"уайлд кард\" представител на домакините Джанлука Куинци. Така Рубльов и Шаповалов ще определят втория полуфиналист от групата в прекия мач помежду си.В група\"Б\" поставеният под номер 4 Борна Чорич (Хър) се наложи над седмия Даниил Медведев (Рус) с 4:3(5), 2:4, 4:1, 4:2 и също записа втора победа, но все още не си е гарантирал продължаване напред. В другата среща от групата Карен Хачанов (Рус) постигна първи успех след 4:1, 4:3(3), 4:2 над Джаред Доналдсън (САЩ) и запази шансове за полуфиналите, но за това се нуждае от чиста победа над Чорич в последния си мач.\n\n\n                    ", "date": "2017.11.09", "title": "Надал потвърди участие в Лондон"}
{"url": "http://www.monitor.bg/a/view/27134-%D0%90%D0%BA%D0%B0%D0%B4%D0%B5%D0%BC%D0%B8%D0%BA-%D1%81-%D0%BF%D0%BE%D0%B1%D0%B5%D0%B4%D0%B0-%D0%91%D0%B0%D0%BB%D0%BA%D0%B0%D0%BD-%D0%BE%D1%82%D0%BF%D0%B0%D0%B4%D0%BD%D0%B0/", "text": "\n                    Баскетболният ни шампион „Лукойл Академик“ постигна втора победа в група \"Е\" на турнира за Купата на ФИБА Европа. В мач от четвъртия кръг \"студентите\" се наложиха със 72:63 над „Динамо“ (Тбилиси) като гост. Успехът запази шансовете на тима на Шарон Друкер за класиране в следващата фаза, но за тази цел му трябват две победи в оставащите два мача - домакинство на „Истанбул Бююкшехир“ и гостуване на „Клуж Напока“ в Румъния.Вторият ни отбор в турнира - „Балкан“, обаче записа четвърта поредна загуба в групата си и на практика отпадна от надпреварата. В последното си гостуване в турнира „зелените“ отстъпиха на „Кьорменд“ с 86:90 след продължение.В Балканската лига пък „Рилски спортист“ взе българското дерби при гостуването на водача „Академик Бултекс“ с 85:82. Това бе първа загуба за пловдивчани, а с успеха тимът от Самоков остава единственият непобеден отбор в турнира след 3 успеха от 3 мача.В същото време се разбра, че женският „Берое“ се подсилва с три американки - Тиара Банкс, Бритни Райт и Алиша Уомън, за предстоящите мачове от Адриатическата лига. \n\n\n                    ", "date": "2017.11.09", "title": "„Академик“ с победа, „Балкан“ отпадна"}
{"url": "http://www.monitor.bg/a/view/65895-%D0%A4%D0%B0%D0%BB%D1%81%D1%82%D0%B0%D1%80%D1%82-%D0%B7%D0%B0-%D0%9D%D0%B5%D1%84%D1%82%D0%BE%D1%85%D0%B8%D0%BC%D0%B8%D0%BA-%D1%81%D1%80%D0%B5%D1%89%D1%83-%D0%A4%D1%80%D0%B8%D0%B4%D1%80%D0%B8%D1%85%D1%81%D1%85%D0%B0%D1%84%D0%B5%D0%BD/", "text": "\n                    \"Нефтохимик 2010\" (Бс) загуби първия си мач от третата фаза на Шампионската лига по волейбол за мъже. Шампионите на България паднаха с 1:3 (-19,-19, 26,-18) от германския \"Фридрихсхафен\" пред препълнените трибуни на зала „Младост” в Бургас. С това играчите на треньора Найден Найденов имат минимални шансове за продължаване в груповата фаза. Реваншът е на 12 ноември в Германия. Трябва им победа с 3:0 или 3:1, за да се стигне до \"златен гейм\".Украинският диагонал Олександър Стаценко дебютира за бургазлии и стана най-резултатен с 19 т. (2 ас, 1 блок), а Валентин Братоев добави 15 (2 блок). За \"Фридрихсхафен\" със 17 т. завърши Даниел Малеша (2 блока, 2 аса).Воденият от националния ни селекционер Пламен Константинов \"Локомотив\" (Новосибирск) пък разгроми с 3:0 (26, 22, 19) словенския АХ \"Волей\" (Любляна) в третия кръг като гост. Топреализатор за победителите стана Георг Грозер с 18 т. (3 аса, 1 блок).\n\n\n                    ", "date": "2017.11.09", "title": "Фалстарт за \"Нефтохимик\" срещу \"Фридрихсхафен\""}
{"url": "http://www.monitor.bg/a/view/89812-%D0%9C%D0%B5%D1%81%D0%B8-%D0%BD%D0%B5-%D0%B8%D1%81%D0%BA%D0%B0-%D1%81%D1%80%D0%B5%D1%89%D1%83-%D0%98%D1%81%D0%BF%D0%B0%D0%BD%D0%B8%D1%8F-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE/", "text": "\n                    Капитанът на националния отбор на Аржентина Лионел Меси заяви, че се надява \"гаучосите\" да разминат Испания в жребия за груповата фаза на световното първенство по футбол през следващата година. В момента звездата и съотборниците му са на лагер в Русия, за да свикнат с условията преди мондиала.\"Не искам да се паднем в една група с Испания, категоричен бе Меси. - Те са много класен отбор и предпочитам да ги избегнем, защото биха били много труден противник\".Испания ще бъде във втора урна, докато Аржентина е в първа за жребия, който ще се тегли на 1 декември в Москва. Във втора урна са още отборите на Англия, Колумбия, Мексико и Уругвай, а е възможно там да попадне и Италия, ако спечели плейофа с Швеция. Водачи на отделните групи пък ще бъдат Аржентина, Германия, Бразилия, Португалия, Белгия, Полша, Франция и домакините от Русия.Според Меси най-големите фаворити за спечелването на световната титла са Испания, Бразилия, Германия и Франция.\n\n\n                    ", "date": "2017.11.09", "title": "Меси не иска срещу Испания на световното"}
{"url": "http://www.monitor.bg/a/view/34369-%D0%98%D0%B1%D1%80%D0%B0%D1%85%D0%B8%D0%BC%D0%BE%D0%B2%D0%B8%D1%87-%D0%98%D1%82%D0%B0%D0%BB%D0%B8%D1%8F-%D1%89%D0%B5-%D1%81%D1%82%D1%80%D0%B0%D0%B4%D0%B0/", "text": "Дзадза виси за мача в Стокхолм\n                    Бившият лидер на Швеция Златан Ибрахимович отправи сериозно предупреждение към Италия преди плейофа за класиране на Мондиал 2018 в Русия. Утре вечер в Стокхолм е първият мач, а според нападателя сънародниците му имат всички шансове да елиминират именития си съперник.“Очаквам интересни мачове, много трудни и за двата отбора, сподели Ибра пред Sky Sport Italia. Всеки иска да играе на световно първенство и затова тези двубои ще са с огромен заряд и няма да имат нищо общо с мачовете от квалификационните групи. Когато аз бях част от отбора, очакванията към Швеция бяха големи. Без мен тимът не е толкова силен, но пък го няма същият натиск. Отборът е млад и момчетата са добър колектив. Нямат много опит, но проектът е амбициозен. Шансовете Италия да страда след двата мача са много големи“, допълни Златан.В същото време на пресконференцията преди първия двубой халфът на Италия Даниеле Де Роси не скри радостта си от факта, че Ибра няма да играе за Швеция. “Със сигурност е предимство, че Ибрахимович се отказа от националния отбор. Дори на 40 години и със счупен крак, не бих искал да го срещам на терена”, каза Де Роси.Италианският голмайстор Симоне Дзадза получи травма на последната тренировка на \"Скуадра адзура\", съобщават медиите на Апенините. Нападателят на „Валенсия“ има проблем с коляното, но въпреки това ще пътува с отбора за Стокхолм. Все още не е ясно дали Дзадза ще може да играе срещу скандинавците. Селекционерът Джанпиеро Вентура го гласеше за титуляр в компанията на Чиро Имобиле. При положение, че футболистът на \"прилепите\" не успее да се възстанови, Андреа Белоти и Едер ще спорят за неговото място. \n\n\n                    ", "date": "2017.11.09", "title": "Ибрахимович: Италия ще страда"}
{"url": "http://www.monitor.bg/a/view/36515-%D0%A0%D0%B5%D0%B0%D0%BB-%D0%B8%D0%B7%D0%B2%D0%B0%D0%B4%D0%B8-%D0%B2%D0%BF%D0%B5%D1%87%D0%B0%D1%82%D0%BB%D1%8F%D0%B2%D0%B0%D1%89-%D1%82%D1%80%D0%B0%D0%BD%D1%81%D1%84%D0%B5%D1%80%D0%B5%D0%BD-%D1%81%D0%BF%D0%B8%D1%81%D1%8A%D0%BA-%D1%81-10-%D0%B8%D0%BC%D0%B5%D0%BD%D0%B0/", "text": "\n                    Европейският клубен шампион “Реал” (Мадрид) се готви да взриви пазара през зимата, опитвайки се да се върне в битката за титлата в Испания. Сред набелязаните за привличане играчи пък има повече от интересни имена, а испанското издание Diario Gol се добра до исканите от Зинедин Зидан футболисти.Огромната част от набелязаните играчи са с изтичащи договори през лятото и за тях няма да се плащат сериозни суми. Петима от списъка са от английската Висша лига. Начело в листата е чилийският национал Алексис Санчес от „Арсенал“, но той е желан още от „Манчестър Сити“ и ПСЖ. Испанците Андер Ерера и Хуан Мата от „Манчестър Юнайтед“ също са в полезрението на „кралете”. Освен това повече от изненадващо в този списък присъства и шведският ветеран Златан Ибрахимович. 35-годишният нападател се възстановява от травма от април и очаква да се върне в игра за „червените дяволи”, въпреки че кариерата му е към края си. Петият играч от Англия е халфът Емре Джан от „Ливърпул“, който все още не се е разбрал с мърсисайдци за нов контракт.Другите петима от огромния списък на „Реал“ са германецът Леон Горецка от „Шалке“, холандецът Стефан де Врей от „Лацио“, Кепа от „Атлетик“ (Билбао) и дуото от градския съперник „Атлетико“ Лукас Ернандес и Хосе Хименес.\n\n\n                    ", "date": "2017.11.09", "title": "„Реал“ извади впечатляващ трансферен списък с 10 имена"}
{"url": "http://www.monitor.bg/a/view/9437-%D0%9C%D0%B0%D1%81%D0%BA%D0%B0-%D1%81%D1%8A%D1%81-%D0%B7%D0%B5%D1%85%D1%82%D0%B8%D0%BD-%D0%B7%D0%B0%D0%BF%D0%B0%D0%B7%D0%B2%D0%B0-%D0%BA%D0%BE%D1%81%D0%B0%D1%82%D0%B0-%D0%B7%D0%B4%D1%80%D0%B0%D0%B2%D0%B0-%D0%B2-%D1%81%D1%82%D1%83%D0%B4%D0%B0/", "text": "Руколата заздравява фоликулата \n                     \n\nМаската със зехтин запазва косата здрава в студа през есента и зимата. Той забавя цъфтенето на връхчетата – кошмарът на всяка жена, която държи на добрия си вид. За целта смесете 2 супени лъжици лимонов сок с 2 супени лъжици зехтин. Прибавете две супени лъжици вода и разбъркайте добре. Нанесете върху косата и скалпа, останете със сместа 15 минути. Отмийте, без да нанасяте балсам. Този метод помага и срещу пърхот.\n\nВариант е и маска от 2 разбити жълтъка, към тях се прибавят 2 супени лъжици зехтин и 1/2 чаена чаша вода. Нанесете на скалпа и останете така 20 минути. Тази маска може да се прави не по-често от 2 пъти месечно, за да не се омазни косата ви.\n\nМожете да нанасяте затоплен чист зехтин на корените или по дължината на косъма. Това се прави профилактично за подхранване, дори той привидно няма нужда. След двадесетина минути се измива, но само с вода.\n\nАко косата ви е от смесен тип, можете докато е влажна да нанесете маска, приготвена от сока на един презрял плод манго и 3 супени лъжици зехтин. Не е необходимо да си слагате шапка за баня или кърпа. След 20 минути отмийте без шампоан.\n\nЕсента е преходен сезон, от който косата страда. Не са изключение случаите, когато тя реагира с косопад. Той може да бъде предотвратен и без скъпи козметични препарати, а само с няколко народни рецепти, използвани от векове с голям успех.\n\nПрепоръчва се тя да се мие с отвара, приготвена от 3 супени лъжици корени от аир (продават се в билковите аптеки), които се варят в продължение на 15 минути в половин литър ябълков оцет.\n\nЗа заздравяване на косата се препоръчва обикновена коприва. Приготвя се силна отвара от нея, охлажда се, за да не пари, косите се измиват с нея след като преди това са измити с шампоан. Отварата от тази билка не се препоръчва да сухи коси, тъй като ще ги изсуши допълнително.\n\nСрещу косопад се препоръчва и изпитана маска с яйце. За приготвянето й е необходимо да смесите 1 яйце с 2 супени лъжици рициново масло, 1 чаена лъжичка оцет и 1 чаена лъжичка глицерин. Бийте сместа непрекъснато, докато стане еднородна. Втрийте я в корените. Покрийте главата със затоплена хавлиена кърпа, останете с маската по-малко от 20 минути, измийте с топла вода. Ако тази процедура се повтаря поне веднъж седмично, само след месец ще забележите, че косите ви започват да стават по-гъсти, блестящи, меки и се разресват по-лесно.\n\nРуколата, тази все още нова за българските вкусове салата,\n\nпритежава доста полезни вещества за организма. В 100 г от нея се съдържат около 15 % аскорбинова киселина, 50 мг витамин В9 и 1,8 мг витамин А. Наред с тях тя синтезира алкалоиди, флаваноидни съединения, микроелементите желязо, цинк, магнезий, манган, мед и селен.\n\nВсички тези съставки я правят руколата истински помощник в борбата с косопада, тъй като те заздравяват косъма още от фоликулата. Маслото от нейните семена (продава се в магазините за биохрани) се втрива в корените на косата, главата се завива с кърпа, престоява една нощ. На сутринта се измива с топла вода. За по-добър резултат се препоръчват и до 2 чаени лъжички от маслото вътрешно на денонощие.\n\nЗа заздравяване на косата можете да си приготвите сами маслена смес с рукола. За целта смелете в блендера стък магарешки бодил с цветовете и две щипки рукола. Към тях прибавете по 10 – 15 мг масло от евкалипт или роза, продават се в аптеките. Добавете силен екстракт от половин кафена чаша коприва, екстракт от половин кафена чаша хмел и листа от орех. Целебната смес се втрива в кожата на главата, престоява не по-малко от два часа. Косата се измива с бебешки шампоан.\n\nТази смес подсилва растежа и намалява косопада. За да се постигне забележим ефект, е необходимо да се прилага два – три месеца.\n                    ", "date": "2017.11.09", "title": "Маска със зехтин запазва косата здрава в студа "}
{"url": "http://www.monitor.bg/a/view/85822-%D0%A2%D0%BE%D0%BF-%D0%BA%D0%BE%D0%B0%D1%84%D1%8C%D0%BE%D1%80%D0%B8-%D0%BE%D1%82-%D0%98%D1%81%D0%BF%D0%B0%D0%BD%D0%B8%D1%8F-%D0%B8%D0%B7%D0%BD%D0%B5%D1%81%D0%BE%D1%85%D0%B0-%D1%88%D0%BE%D1%83-%D1%83-%D0%BD%D0%B0%D1%81/", "text": "\n                    Испанските топ коафьори Джорди Тенас и Хорхе Суарес се разписаха с атрактивен спектакъл у нас. Артистичният екип на бранда Montibello показа актуалните тенденции във фризьорството за 2018 г в столичен ивент център. За събитието, което носи името STREET SPIRIT & Alter Ego, Тенас и Суарес пристигнаха от Барселона, където лейбъла отпразнува 50-годишнина. В шоуто се включиха още артистичният екип на SELENA ES и гост-фризьори от България, сред които Марек Яновски, Теодора Иванова, Петър Сивов и Гергана Веселинова. Те загатнаха, че на мода са късите прически в руси, медни и кафеви нюанси. В ролята на водеща на събитието влезе певицата Марина Кискинова, а за музикалния фон се погрижи хип-хоп дуото Павел и Венци Венц. Сред гостите, които присъстваха на коафьорски спектакъл, бяха италианският дизайнер и стилист Алберто Веделаго, проф. Любомир Стойков, Мис България 1998 Наталия Гуркова, Мисис България 2017 Анна Стефанова и други. \n\n\n                    ", "date": "2017.11.09", "title": "Топ коафьори от Испания изнесоха шоу у нас"}
{"url": "http://www.monitor.bg/a/view/51307-%D0%A4%D0%B8%D0%BA%D0%B8-%D0%BE%D1%81%D1%82%D0%B0%D0%B2%D1%8F-%D0%93%D1%8E%D0%BB%D0%B4%D0%B6%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D0%93%D0%BE%D0%BB%D0%B5%D0%BC%D0%B8%D1%8F-%D0%B1%D1%80%D0%B0%D1%82/", "text": "Светлана Василева ще мери силикон с Дебора\n                    Попфолк певецът Фики Стораро ще остави бременната си съпруга Гюлджан за месец. Причината не е уплаха от отговорността да стане татко, а че стяга куфарите за „Биг Брадър: All Stars“. За появата на изпълнителя на „Пате“ в риалити формата загатна тв водещият Ники Кънчев. Той предложи на фолкиконата Сашка Васева да обмисли дует със Стораро-младши, тъй като „скоро може да го видим“. Участието на 22-годишния певец е една от причините той и чаровната Гюлджан да отложат медения си месец в Париж. Воаяжът до френската столица е подарък за младоженците от кумовете им Галена и Галин, които подкрепиха старта на семейния им живот и със солидна сума в плик. Фики и нежната му половинка, които се разходиха до олтара миналия месец, замразяват плановете за пътешествието и заради появата на първата си рожба. Двамата ще гушнат момченце в началото на другата година, което ще кръстят Тунчер, както е и цялото име на Стораро-старши.\n\nМеждувременно стана ясно, че силиконката Светлана Василева подбира рокли и изкуствени мигли за втора визита при Големия брат. Това учуди някои от последователите на плеймейтката, тъй като новата й изгора – милиардерският син Християн Гущеров, бе против изявите на бившата си жена Мария във ВИП-сезона на шоуто, чийто финал е утре. Именно там миньончето сподели пикантни детайли около раздялата им - как тя се изнесла от имението му в „Бояна“ само с дрехите на гърба си и й се наложило да продаде бижутата си, за да има с какво да плаща училището на дъщеря си. Заралийката описа Гущеров като малък деспот, от който получавала само обиди и заплахи и който отказвал да й даде развод.\n\nВ списъка с ухажваните звезди, които да се разпишат с участие в предаването, влизат още първият победител в историята на „ВИП Брадър“ Константин, Мариана Попова и любимият й - актьорът Веселин Плачков, ловецът на бежанци Динко и попфолк изпълнителката Дебора, която придоби популярност след появата си в „Черешката на тортата“. Любимецът на зрителите Джино Бианкалана, който спечели формата през 2015 г, ще прекрчи прага на Къщата с бастун. Бившият годеник на Джена пострада в зверска катастрофа в Чикаго, в която едва не загина и претърпя няколко операции на крака.\n                    ", "date": "2017.11.09", "title": "Фики оставя Гюлджан заради Големия брат"}
{"url": "http://www.monitor.bg/a/view/68118-%D0%91%D0%BE%D0%BB%D0%B8%D0%B2%D1%83%D0%B4-%D0%BE%D1%82%D0%BD%D0%BE%D0%B2%D0%BE-%D1%81%D0%BD%D0%B8%D0%BC%D0%B0-%D0%BF%D0%BE-%D0%A1%D0%B5%D0%B2%D0%B5%D1%80%D0%BD%D0%BE%D1%82%D0%BE-%D0%A7%D0%B5%D1%80%D0%BD%D0%BE%D0%BC%D0%BE%D1%80%D0%B8%D0%B5/", "text": "\n                    Известният индийски актьор Пауан Калиан е другата голяма звезда след Шарук Хан, която пристигна на снимки по Северното Черноморие. Това съобщиха от курорта Албена, където екипът е отседнал, избирайки петзвезден хотел. Семейството на Калиан са собственици на ФК „Карала Бластърс“, новия клуб на Димитър Бербатов.Основно снимките са в центъра на село Българево, на нос Калиакра и на голф игрището „Тракийски скали”. Заради снимките бе затворен центърът на село Българево, в посока към нос Калиакра. По – голяма част от екипа, който ще реализира каскади, бойни сцени и гонки във филма е от българи. Един от последните им проекти е хитовия сериал \"Игра на тронове\", където имат ключово участие във всички сцени.За каскадите се използваха над 20 коли, като половината от тях бяха тотално унищожени по време на екшъна. Автомобилите са закупени от България. За статисти били наети младежи от Българево. Действието на филма се върти около главния герой – Пауан Калиан, който води упорита битка с мафията, за да защити семейството си. Зрителите ще се насладят на истински екшън, изпълнен с гонки и бойни сцени. Екипът по заснемането му се състои от 120 души.Докато тече заснемането на новия индийски екшън, от Фламинго гранд са осигурили индийски готвяч, който приготвя храната за екипа на Пауан Калиан. След България, следващата дестинация за снимки ще бъде Хърватия.\n\n\n                    ", "date": "2017.11.09", "title": "Боливуд отново снима по Северното Черноморие"}
{"url": "http://www.monitor.bg/a/view/14004-%D0%9E%D0%B1%D0%B2%D0%B8%D0%BD%D0%B8%D1%85%D0%B0-%D0%A7%D0%B0%D1%80%D0%BB%D0%B8-%D0%A8%D0%B8%D0%B9%D0%BD-%D0%B2-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%BC%D0%BE%D0%BC%D1%87%D0%B5/", "text": "\n                    Холивудският ас Чарли Шийн влезе в списъка на обвинените за сексуален тормоз в киноиндустрията, който се увеличава всеки ден. Актьорът Доминик Брасия заяви, че звездата от „Двама мъже и половина“ е изнасилил 13-годишно момче. По думи на Брасия, това се е случило по време на снимките на филма „Лукас“ (1986 г.), където Шийн си партнира с жертвата – Кори Хайм. „Хайм ми каза, че двамата са пушили трева и са правили анален секс. И след като се е случило, Шийн е станал студен и го е отблъснал. Години по-късно правили секс отново, но на Кори не му е харесало“, разкри пред в. The National Enquirer той.Друго лице, което се разписва с участие в съвместната лента – Кори Фелдман, описва този случай в книгата си, но без да споменава имена. Хайм, който почина от свръхдоза през 2010 г, не е повдигал обвинения срещу Шийн. 52-годишният актьор пък твърди, че никога не е попадал в такава ситуация.  \n\n\n                    ", "date": "2017.11.09", "title": "Обвиниха Чарли Шийн в изнасилване на момче"}
{"url": "http://www.monitor.bg/a/view/62809-%D0%9A%D0%B5%D0%BD%D0%B5%D1%82-%D0%91%D1%80%D0%B0%D0%BD%D0%B0-%D1%80%D0%B0%D0%B7%D0%BF%D0%BB%D0%B8%D1%82%D0%B0-%D0%A3%D0%B1%D0%B8%D0%B9%D1%81%D1%82%D0%B2%D0%BE-%D0%B2-%D0%9E%D1%80%D0%B8%D0%B5%D0%BD%D1%82-%D0%95%D0%BA%D1%81%D0%BF%D1%80%D0%B5%D1%81/", "text": "12 пронизвания с нож прекратяват пътуването на Джони Деп в прочутия влак\n                    Пет години – толкова траят преговорите на продуцентите Марк Гордън и Саймън Кинбърг за придобиването на правата за екранизиране на бестселъра на Агата Кристи „Убийство в Ориент Експрес“. Чакането, изглежда, си е заслужавало. Лентата, начело на която пред и зад камерата застава Кенет Брана, е повече от очарователна като дизайн, а силното актьорско присъствие и динамичен сюжет приковават зрителя на седалката още в първите минути.\n\n \n\n\n\n \n\n– този въпрос мъчи гениалният следовател от страниците на Кристи Еркюл Поаро (Брана) в дебютните му сцени. Именно в перфекционизма си, стигнал до нивото на невротичното отбелязване и на най-несъществените дефекти, героят вижда най-голямата си болка. „Не се живее щастливо така, но това те прави добър следовател“, отбелязва той.\n\nБрана се справя с размах под мустаците на ексцентричния гений, чийто смях чуваме единствено при „срещите“ му със страниците на Дикенс. „Задачата на режисьора е еднаква с тази на ролята, изиграна от Кен. Като режисьор\n\n \n\n\n\n \n\nкойто подготвя всяка сцена и казва на всеки това, което трябва да знае с развитието на историята. Същото се случва в самата история, тъй като всичко е в ръцете на Поаро и той режисира събитията“, категоричен е номинираният за „Оскар“ Улиям Дефо, който скача в ролята на професор „под прикритие“.\n\nСюжетът на „Убийство в Ориент Експрес“, който тръгва по кината от днес, се завърта около смъртен случай на борда на луксозния влак. Жертвата е съмнителен търговец на антики Едуард Рачет (Джони Деп), чието пътуване приключва с 12 прободни рани, няколко захвърлени улики и над десетима заподозрени. „Във филма е налице всичко, което бихте очаквали от Агата Кристи. Смърт, убийство, интересни герои, необикновена ситуация с много блясък – всички тези елементи, включени в това прекрасно място и пътуване. Бях наистина впечатлен да се завърна към всичко това и да усетя, че нищо не е подвластно на времето“, смята Деп. Сред останалите звезди, които ще видим на големия екран за „Убийство в Ориент Експрес“, са Мишел Пфайфър, Джош Гад, Джуди Денч, Пенелопе Крус, Дейзи Ридли и т.н.\n                    ", "date": "2017.11.09", "title": "Кенет Брана разплита „Убийство в Ориент Експрес“"}
{"url": "http://www.monitor.bg/a/view/2885-%D0%9C%D0%B8%D1%85%D0%B0%D0%BB%D0%B8%D1%81-%D0%A5%D0%B0%D0%B4%D0%B6%D0%B8%D1%8F%D0%BD%D0%B8%D1%81-%D0%BA%D0%B0%D0%BD%D0%B8-%D0%BD%D0%B0-%D0%B1%D1%83%D0%B7%D1%83%D0%BA%D0%B8-%D0%B2-%D0%9D%D0%94%D0%9A/", "text": "\n                    С над двучасов сетлист ще ни зарадва гръцката звезда Михалис Хаджиянис по време на третия си концерт у нас. Датата е 20 април 2018 г, а мястото – зала 1 на НДК. Изпълнителят на An Mou Tilefonouses няма търпение да запее пред родните меломани, които го очароват всеки път. „Все още съм във възторг от България и разказвам навсякъде за вашата публика. Страхотно посрещане и страхотна атмосфера! Този път смятам да е още по-дълго и още по-забавно, гответе се за голям купон и хубава музика“, дава заявка той. Освен с хитовете си като Fevgo и То Kalokairi Mou, той ще вдигне градуна на настроението с любими парчета на свои колеги. Последния си десант у нас Хаджиянис направи миналата година, когато раздвижи ханшовете на феновете си в Пловдив.Билети за събитието през април може да намерите на цени от 40 до 100 лв в мрежата на Eventim. \n\n\n                    ", "date": "2017.11.09", "title": "Михалис Хаджиянис кани на бузуки в НДК"}
{"url": "http://www.monitor.bg/a/view/1636-%D0%AF%D0%BD%D0%B0-%D0%9C%D0%B0%D1%80%D0%B8%D0%BD%D0%BE%D0%B2%D0%B0-%D1%81%D1%82%D0%B0%D0%B2%D0%B0-%D0%B4%D0%B8%D1%80%D0%B5%D0%BA%D1%82%D0%BE%D1%80-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5/", "text": "\n                    Към директорския стол в столично училище ще се насочи Яна Маринова в предстоящия български филм „Привличане“. За поста героинята й Лора ще мери сили с най-големия си враг из коридорите на школото - Койна Русева, а като оръжие в манипулативните спречквания помежду им ще послужи поп звездата Калин Соколов, в чийто джинси ще се намъкне Александър Сано.\n\n„Привличане” бележи дебюта на Маринова като продуцент в съдружие с Башар Рахал. „Дали сме всичко от себе си за този проект, това е наше общо дете, както се шегуваме”, разкриват двамата. За ролята си на салса богиня пък Яна работи с Атанас Месечков, когото по-паметливите зрители помнят от Dancing Stars, Димитър Лазаров от „Салса де фуего“ и Пламен Андреев-Пачо.\n\nСюжетът на „Привличане“ ще се фокусира и върху опитите на група тийнейджъри да се изкачат на върха на хранителната верига в частно училище. В епицентъра на младежките интриги ще попадне Луиза Григорова, чийто екранен баща е Рахал. „Диана е сред най-сериозните претенденти за кралица на интригите, която няма да се поколебае да хвърли камък нито срещу класната си Лора Ангелова, нито да подлее вода на най-добрата си приятелка Соня (Радина Боршош). Чувстваща се неуязвима от факта, че баща й е основен спонсор на училището, Диана стига до крайност, в която губи самата себе си“, обясняват от екипа на продукцията, режисирана от Мартин Макариев.\n\n„Привличане“ ще направи премиерата си на 23 февруари догодина.\n                    ", "date": "2017.11.09", "title": "Яна Маринова става директор на училище"}
{"url": "http://www.monitor.bg/a/view/46153-%D0%90%D0%BC%D0%B0%D0%BB-%D0%9A%D0%BB%D1%83%D0%BD%D0%B8-%D1%89%D0%B5-%D0%B2%D0%BE%D0%B4%D0%B8-%D0%9C%D0%B5%D1%82-%D0%B3%D0%B0%D0%BB%D0%B0/", "text": "\n                    Адвокатката Амал Клуни ще направи трансфер от съдебната зала към червения килим като водеща на традиционния Мет гала бал. Нежната половинка на холивудския ас Джордж Клуни ще поведе бляскавото събитие в музея „Метрополитън“ в Ню Йорк следващата година. Редом до 39-годишната красавица с ливански корени, елита на шоубизнеса ще посрещнат поп дивата Риана и дизайнерката Донатела Версаче. По традиция, активно на церемонията за събиране на средства за Института за костюма ще се включи и главната редакторка на сп. Vogue Ана Уинтур. Откакто тя е начело на организацията на Мет гала са спечелени над 150 милиона долара за каузата. Риана и Версаче се разписват със съответно 7 и 16 участия в рамките на събитието, а за Амал това ще е втора поява. Тя пропусна последното издание поради напредналата си бременност с близнаците Александър и Ела, които се появха на бял свят през юни.\n\n\n                    ", "date": "2017.11.09", "title": "Амал Клуни ще води Мет гала"}
{"url": "http://www.monitor.bg/a/view/8065-%D0%A8%D0%B5%D1%84%D0%BA%D0%B0%D1%82%D0%B0-%D0%BD%D0%B0-bbc-world-service-%D0%B8%D0%B7%D0%BD%D0%B5%D1%81%D0%B5-%D0%BB%D0%B5%D0%BA%D1%86%D0%B8%D1%8F-%D0%B2-%D0%A1%D0%BE%D1%84%D0%B8%D1%8F/", "text": "\n                    Възможна ли е борбата с т.нар. „фалшиви новини“ и какви устои трябва да следва журналистическата практика – това бяха част от темите, които засегната директорката на BBC World Service за англоговорящата аудитория – Мери Хокадей по време на лекцията си у нас. Визитата на новинарката в България бе част от официалната церемония на Mtel Media Masters, които за седма поредна година раздадоха медийните си награди за публикации в сферата на технологиите. „Чувствам се като на американските оскари“, пошегува се Хокадей преди да започне дискусия по въпроса – предстои ли да станем свидетели на зараждането на петата власт. Организаторите също се включиха в дискусията с тезата, че развитието на технологиите неизбежно водят до зараждането на подобно понятие. Според тях петата власт обединява в едно силата на медиите, хората и големите компании, като източник на информация, който формира общественото мнение и променя нагласи.\n                    ", "date": "2017.11.09", "title": "Шефката на BBC World Service изнесе лекция в София"}
{"url": "http://www.monitor.bg/a/view/1411-%D0%9D%D0%B5%D0%BD%D1%87%D0%BE-%D0%91%D0%B0%D0%BB%D0%B0%D0%B1%D0%B0%D0%BD%D0%BE%D0%B2-%D1%81%D0%BC%D0%B5%D0%BD%D0%B8-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D1%81-%D0%BA%D0%B8%D0%BB%D0%B8%D0%BC%D1%87%D0%B5%D1%82%D0%BE-%D0%BD%D0%B0-%D0%90%D0%BB%D0%B0%D0%B4%D0%B8%D0%BD/", "text": "Актьорът е очарован от Ню Йорк, в Бостън разпусна в култовия „Бар Наздраве“\n                    Да види Ню Йорк от птичи поглед – тази своя мечта сбъдна Ненчо Балабанов само за седмица отскок до САЩ. Най-добрият имитатор на Бойко Борисов отметна още една дестинация в актива си на приключенец, след като преди два месеца заведе сина си Боги в Токио за среща с културата на самураите. „Не бях ходил там досега и реших, че няма за кога да го отлагам.Бяхме с приятели за пет дни Ню Йорк и три в Бостън.”, сподели за „Монитор“ гласовитият актьор. В Голямата ябълка той отишъл запасен с билети за мюзикъла „Аладин“, който се играе на Бродуей. „Топ ниво. Супер декори, невероятна игра и танци. Не си представях, че толкова много може да ме изненадат американците.“, не пести суперлативи за продукцията по патент на „Дисни“ Ненчо. От летящото килимче на Аладин той се прехвърлил на друг по-реалистичен апарат за туризъм сред облаците – хеликоптер, с който разгледали района около Статуята на свободата. После повторили маршрута и с корабче. „Винаги съм мислил, че няма какво толкова да ме впечатли толкова Ню Йорк, но съм грешал. Наистина е магнетичен и си заслужава да се види. При строгата организация и график, който си бяхме направили, успяхме да видим почти всичко. Посетихме Рокафелер център, Пето авеню, Емпайър стейт Билдинг, Чайна таун, Литъл Итали, Манхатън, Уолстрийт, музеи - общо взето огряхме почти навсякъде.“, разказва момчето с един един от най-разпознаваемите гласове в анимационния дублаж. В Бостън тойв София заради спокойния темп на живот и изобилието от зеленина. Единствената туристическа спирка, чиято атмосфера държал да попие на всяка цена, бил „Бар Наздраве“, където е заснет и култовия едноименен сериал от неговото детство.В момента освен с „Господари на ефира“ и завършването на нов сингъл Ненчо инвестира потенциала си и в театъра с „Романтична комедия“. В спектакъла си партнира със Соня Ковчезлиева и Плевенска филхармония под диригентската палка на Левон Манукян, а сюжетът се върти около двама влюбени, които търсят любимото си класическо произведение на компактдиск.  \n\n\n                    ", "date": "2017.11.09", "title": "Ненчо Балабанов смени хеликоптер с килимчето на Аладин"}
{"url": "http://www.monitor.bg/a/view/28559-%D0%9C%D0%B0%D0%BA%D1%80%D0%BE%D0%BD-%D0%B7%D0%B0%D1%89%D0%B8%D1%82%D0%B8-%D0%B8%D1%81%D0%BB%D1%8F%D0%BC%D0%B0-%D0%B2-%D0%9B%D1%83%D0%B2%D1%8A%D1%80%D0%B0-%D0%B2-%D0%90%D0%B1%D1%83-%D0%94%D0%B0%D0%B1%D0%B8/", "text": "\n                    Френският президент Еманюел Макрон заяви, че скоро ще бъде постигната военна победа над групировката \"Ислямска държава\" в Ирак и Сирия, но тя няма да бъде достатъчна за справяне с джихадистката заплаха, съобщи АФП.\n\"Ние победихме в Ракка, а следващите седмици и месеци ще ни позволят, по мое дълбоко убеждение, да победим напълно във военен план в иракско-сирийската зона\", каза Макрон пред френските военни, базирани в Абу Даби, столицата на Обединените арабски емирства.\nФренският президент приветства \"оперативното сътрудничество на най-високо равнище\" с ОАЕ, които от 2014 г. участват в международната коалиция за борба с ИД.\nМакрон посети френската военноморска база в Абу Даби, предаде АП. Тя се намира съвсем близо до филиала на Лувъра в столицата на ОАЕ, който бе открит в сряда в присъствието на френския президент. Макрон нарече \"лъжци\" онези, които \"искат да наложат представата, че ислямът се изгражда чрез унищожаването на другите монотеистични\" религии. \"Те предават\" останалите мюсюлмани, подчерта той в явен намек за джихадистки групировки като \"Ислямска държава\".\n\nМакрон определи Лувъра в Абу Даби като архитектурен шедьовър. \"Построил сте храм на красотата\", се обърна той към френския архитект Жан Нувел, който е проектирал комплекса.\nПрезидентът на Франция определи Обединените арабски емирства, където се намира, \"този музей на пустинята и светлината\", като \"равновесната точка между европейския, африканския и азиатския континент\".\n\nМакрон обиколи за първи път галериите на Лувъра в Абу Даби - десет години след като Франция подписа споразумение за над 1,2 милиарда долара за споделяне на името и някои от произведенията на изкуството на световноизвестния музей.\nВъв военната база оркестър изсвири националния химн на Франция, Марсилезата, а Макрон бе посрещнат от почетен строй, преди да се качи на борда на френската фрегата \"Жан Барт\".\nФренската военноморска база в ОАЕ бе открита през 2009 г. и свидетелства за задълбочаващото се военно сътрудничество между френската страна и емирствата, отбелязва Асошиейтед прес. Франция има също военнослужещи и самолети във военновъздушната база Ал Зафра, където се намират и част от петте хиляди американски войници, дислоцирани в ОАЕ.\n                    ", "date": "2017.11.09", "title": "Макрон обеща край за \"Ислямска държава\" и защити исляма в Лувъра в Абу Даби"}
{"url": "http://www.monitor.bg/a/view/22304-%D0%92%D1%82%D0%BE%D1%80%D0%B0-%D1%81%D1%80%D0%B5%D1%89%D0%B0-%D0%A2%D1%80%D1%8A%D0%BC%D0%BF-%D0%B8-%D0%9F%D1%83%D1%82%D0%B8%D0%BD-%D1%83%D1%82%D1%80%D0%B5/", "text": "\n                    Президентите на Русия и САЩ Владимир Путин и Доналд Тръмп ще се срещнат за втори път във Виетнам на форума на Азиатско-тихоокеанското икономическо сътрудничество (АТИС) във Виетнам. Първоначално помощникът на Путин Юрий Ушаков каза, че двамата лидери ще се срещнат в петък, но говорителят на Кремъл Дмитрий Песков заяви, че времето, мястото и форматът на подобна среща все още се обсъждат. Американският държавен секретар Рекс Тилърсън каза, че засега няма договореност за официална среща между Путин и Тръмп, но двамата при всички случаи ще се засекат на форума на АТИС, след като и двамата лидери ще участват в него.Междувременно Тръмп приветствамежду САЩ и Китай, където двамата със съпругата му Мелания бяха почетни гости.Тръмп и китайският президент Си Цзинпин обявиха редица търговски споразумения за общо 253,4 милиарда долара. Сумата допълва вече подписаните в сряда договори за 9 милиарда долара. Споразуменията в области като енергетиката, автомобилостроенето, аеронавтиката, хранително-вкусовата промишленост и електрониката бяха подписани на среща на двамата лидери в Пекин.\nТърговските договори предвиждат покупки на американски чипсетове, самолети и соя.Двете страни се споразумяха да си сътрудничат по газов проект в Аляска, който оценяват на 43 милиарда долара, и по проект за шистов газ на стойност 83,7 милиарда долара.\nАмериканската самолетостроителна компания Боинг (Boeing) сключи споразумение с Чайна авиейшън съплайс холдинг къмпани (China Aviation Supplies Holding Company) за доставката на 300 машини при каталожна цена 37 милиарда долара. Споразумението включва твърди поръчки и опции за закупуване.\nПодобни сделки са постоянен атрибут на посещенията на чуждестранни лидери в Пекин и целят да смекчат оплакванията на чужденците от китайския търговски излишък и от пазарните бариери, отбеляза АП. Те често представляват покупки, които китайските производители на телефони, авиокомпании или други клиенти вече са планирали да направят, но са събрани за подписване за съответното посещение. Това означава, че те не се отразяват особено на търговския баланс, допълни АП.\nТръмп каза, че не упреква Китай за огромния му търговски излишък със САЩ, а прехвърли вината върху предишните администрации на САЩ.\n\"Не упреквам Китай за това. В крайна сметка кой може да упреква една страна, че се възползва от друга страна за доброто на гражданите си? Упреквам обаче предишните администрации, които допуснаха този неконтролируем търговски дефицит да се образува и да нарасне\", каза Тръмп.Американският президентза китайския си колега Си Цзинпин, като похвали връзките, \"които само ще стават по-силни и по-силни\". След това той показа видео, на което неговата внучка Арабела пее на китайски традиционна китайска песен.\nКитайският президент вдигна тост, при който каза, че отношенията между Китай и САЩ се засилват с всеки изминал ден. Двете страни са изправени пред \"ограничени предизвикателства, но безграничен потенциал за растеж\", заяви Си Цзинпин.\n                    ", "date": "2017.11.09", "title": "Втора среща Тръмп и Путин - утре "}
{"url": "http://www.monitor.bg/a/view/50010-%D0%92%D1%82%D0%BE%D1%80%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%B2-%D0%BA%D0%B0%D0%B1%D0%B8%D0%BD%D0%B5%D1%82%D0%B0-%D0%BD%D0%B0-%D0%9C%D0%B5%D0%B9/", "text": "\n                    Британският министър по въпросите на международното развитие Прити Пател обяви в официално съобщение, че подава оставка. Новината не е изненада предвид информацията, че Пател е нарушила протокола в работата си. По време на двуседмична почивка със семейството си в Израел през август, тя е провела 14 срещи с израелски официални лица, включително премиера Бенямин Нетаняху, без да уведоми за това нито британското външно министерство, нито премиера и без съответно да получи разрешение за такива контакти.\n\"Поднасям извиненията си на вас и на правителството, за това, което стана, и подавам оставка\", се казва в текста на съобщението. По-нататък тя обяснява, че макар действията ѝ да са били водени от най-добри подбуди, те не съответствали на стандартите за прозрачност и откритост, за които тя самата е призовавала. Пател обяви, че оттук нататък ще се концентрира върху работата си на депутат. А британският премиер Тереза Мей одобри оставката. Оставката на Пател е втората в британското правителство за съвсем кратко време. Преди нея, заради \"неприлично поведение\", оставка подаде и британският министър на отбраната Майкъл Фалън. През последните месеци в Израел имаше голям скандал на тема \"прозрачност\" заради сделка за продажба на подводници от Германия. Беше проведено разследване за възможен случай на корупция, като бяха разпитвани дори приближени до Нетаняху хора.\n                    ", "date": "2017.11.09", "title": "Втора оставка в кабинета на Мей "}
{"url": "http://www.monitor.bg/a/view/76351-%D0%A1%D0%BC%D0%B5%D0%BD%D1%8F%D1%82-%D0%9A%D0%B5%D0%B2%D0%B8%D0%BD-%D0%A1%D0%BF%D0%B5%D0%B9%D1%81%D0%B8-%D1%81-%D0%9A%D1%80%D0%B8%D1%81%D1%82%D0%BE%D1%84%D1%8A%D1%80-%D0%9F%D0%BB%D1%8A%D0%BC%D1%8A%D1%80-%D0%B2-%D0%B3%D0%BE%D1%82%D0%BE%D0%B2-%D1%84%D0%B8%D0%BB%D0%BC-%D0%BD%D0%B0-%D0%A0%D0%B8%D0%B4%D0%BB%D0%B8-%D0%A1%D0%BA%D0%BE%D1%82/", "text": "\n                    Кевин Спейси ще бъде \"изрязан\" от завършения филм на Ридли Скот \"Всички пари на света\" и ролята му ще се поеме от Кристофър Плъмър малко повече от месец преди премиерата, предаде АП.\nПожелали анонимност запознати с продукцията източници заявиха, че Плъмър започва незабавно снимките в ролята на Дж. Пол Гети. Всички сцени със Спейси ще бъдат презаснети. В презаснемането се очаква се да участват и Марк Уолбърг и Мишел Уилямс.\nРидли Скот възнамерява да спази планираната дата на премиерата в САЩ на 22 декември.\nПървоначално бе предвидено световната премиера на филма да е на 16 ноември в Лос Анджелис на фестивала на Американския филмов институт. Филмът обаче бе изтеглен по-рано тази седмица заради сигналите за сексуален тормоз срещу Спейси.\nВ официално изявление компанията \"Тристар пикчърс\", част от \"Сони\", съобщи, че отменя прожекцията, защото е \"неуместно да отбелязваме тържествена гала в тези трудни времена\". От \"Тристар пикчърс\" казаха, че филмът не е плод на усилията на една личност и ще бъде \"груба несправедливост да бъдат наказани стотиците хора, работили по него, заради действията на един актьор в поддържаща роля\".\nМиналия петък \"Нетфликс\" прекъсна професионалните си отношения със Спейси и го уволни от сериала „Къща от карти“.Поредицата от орязвания на участията на Кевин Спейси започна с холандската банка Ай Ен Джи отмени участието на обвинения в сексуални посегателства актьор Кевин Спейси в своята делова конференция \"Бизнес буст\". Актьорът трябваше да участва и да изнесе доклад на конференцията за бизнесмени на Ай Ен Джи на 29 ноември в Ротердам. \"Решено беше да прекратим сътрудничеството с Кевин Спейси. След обществения отзвук, който предизвикаха обвиненията за сексуални посегателства срещу него, неговото участие на бизнесфорума се счита за нежелателно\", се казва в текста. Организаторите на мероприятието отбелязаха, че присъствието на Спейси би отклонило вниманието на гостите от главните цели на изявата - да бъдат вдъхновени предприемачите и да им бъде помогнато в реализацията на техните амбиции.Самият Спейси е започнал лечение от сексуална зависимост в същата клиника в щата Аризона, САЩ, където се лекува и продуцентът Харви Уайнстийн. Именно Уайнстийн стана първият обвиняем за сексуален тормоз в Холивуд, който повлече крак и изскочиха десетки случаи. За едномесечна терапия в лъскавата клиника пациентите заплащат 36 хиляди щатски долара. Кевин Спейси е бил забелязан там в края на миналата седмица.В интервю за британската телевизия, помолен да сподели позицията си по въпроса, актьорът и режисьор Кенет Брана е заявил, че секс скандалът в Холивуд е \"ужасен зов за събуждане\". \"Въпросът опира до злоупотребата с власт и касае не само Холивуд. Смятам скандала за ужасен зов за събуждане от нещо, което никога не е било приемливо и не може да бъде приемливо. Сега силно се надявам, че случващото се най-сетне ще доведе до промяна\", казва 56-годишният Брана.\n \n\n\n                    ", "date": "2017.11.09", "title": "Сменят Кевин Спейси с Кристофър Плъмър в готов филм на Ридли Скот"}
{"url": "http://www.monitor.bg/a/view/55741-%D0%A0%D1%83%D1%81%D0%B8%D1%8F-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B4%D0%B0-%D1%81%D0%BF%D1%80%D0%B5-cnn/", "text": "\n                    Жителите на Русия в скоро време може да се лишат от възможността да гледат CNN, пишат агенциите. Членът на Комисията по информационна политика на Федералното събрание Игор Морозов заяви, че не е изключено властите да спрат излъчването на американския канал на територията на страната, предаде РИА Новости.\n\n          Крайната мярка ще бъде предприета, ако в САЩ приемат закон, забраняващ на доставчиците на тв услуги да излъчват руски държавни телевизионни канали. В такъв случай на руските доставчици също законодателно ще бъде забранено да предлагат CNN в пакетите си с кабелни телевизии, уточни членът на горната камара на парламента. „Ако американските ни колеги приемат съответния закон, то Москва ще предприеме мерки, огледално отразяващи действията на Конгреса на САЩ“, посочи Морозов. По думите му, тогава в Русия CNN ще се окаже в „информационен вакуум и изолация“.\n\n          По-рано американският Сенат в съгласувания вече проект на бюджет за отбрана за финансовата 2018 г. предложи да бъде включена забраната за транслиране на руски телевизии. Агенциите поясняват, че евентуалното вето ще важи само за каналите, които се „контролират и финансират от правителството на Русия“. Освен това се предлага на дистрибуторите да бъде забранено да дават по наем тв канали на лица, свързани с руските власти. След тези заявление на Вашингтон говорителката на руското Външно министерство Мария Захарова обеща „изненада в отговор на действията на САЩ по отношение на руските средства за масова информация.\n\n          В началото на месеца излязоха съобщения, че Държавната Дума разглежда въпроса за огледални мерки срещу Вашингтон заради оказвания натиск върху руските медии Russia Today и Sputnik в САЩ. В частност парламентаристите обсъждат възможността да признаят американските медии за „чужди агенти или нежелателни организации“. \n                    ", "date": "2017.11.09", "title": "Русия заплашва да спре CNN"}
{"url": "http://www.monitor.bg/a/view/33616-%D0%A0%D0%B5%D0%B2%D0%BE%D0%BB%D1%8E%D1%86%D0%B8%D1%8F-%D0%9F%D0%BE%D0%B4%D0%BC%D0%BB%D0%B0%D0%B4%D0%B8%D1%85%D0%B0-%D1%81%D1%82%D0%B0%D1%80%D0%B8-%D0%BA%D0%BB%D0%B5%D1%82%D0%BA%D0%B8/", "text": "\n                    Учени под ръководството на Лорна Харис от университета в Ексетър, Англия, подмладиха стари клетки, които постепенно се натрупват в човешкия организъм, допринасяйки за развитие на болести у възрастните хора.\nРазработеният от учените метод е базиран върху т.нар. сплайсинг (splicing) - процеса на зреене на информационна РНК, която е продукт на всеки активен ген. От молекулата се изрязват ненужните части (интрони), а оставащите фрагменти (екзони) \"се съшиват\". В готовата РНК е кодирана информация за аминокиселинната последователност на определен протеин. Може да се стигне също до алтернативен сплайсинг, при който от зряла молекула се отделят екзони. Това увеличава броя на съответстващите на един ген протеини.\nАлтернативното зреене на информационна РНК се осъществява благодарение на действието на специфични молекули, които са фактори за сплайсинга. Известно е, че с напредването на възрастта се променя концентрацията на тези съединения в организма и това допринася за стареенето. При експерименти с нематоди Caenorhabditis elegans бе установено, че промените в активността на фактора SFA-1 влияят върху продължителността на живота им. Неправилният сплайсинг увеличава броя на неактивните клетки, които понижават жизнеспособността на организма.\nВ рамките на изследването било тествано действието на фенола ресвератрол и неговите аналози върху култура от стари човешки клетки на съединителната тъкан - фибробласти. Оказало се, че тези съединения влияят върху активността на фактори за сплайсинга, като нормализират процеса на зреене на информационна РНК. Освен това ресвератролът намалява съдържанието на биомаркери на стареенето и на цитокини - молекули, допринасящи за възпаления. В резултат при фибробластите се възстановило деленето и се удължили теломерите.\nРесвератрол се съдържа в ципите на гроздето и други плодове, в какаото, орехите и червеното вино.\n                    ", "date": "2017.11.09", "title": "Революция: Подмладиха стари клетки "}
{"url": "http://www.monitor.bg/a/view/66009-%D0%9C%D0%B5%D0%BB%D0%B0%D0%BD%D0%B8%D1%8F-%D0%A2%D1%80%D1%8A%D0%BC%D0%BF-%D1%81-%D0%BA%D0%B8%D1%82%D0%B0%D0%B9%D1%81%D0%BA%D0%B0-%D1%80%D0%BE%D0%BA%D0%BB%D1%8F/", "text": "\n                    Съпругата на президента на САЩ Доналд Тръмп, Мелания, на церемонията във връзка с официалното посрещане на американския държавен глава пред Дома на народното събрание в Пекин, беше облечена в рокля с китайски мотиви, предаде ТАСС.\nСъпругата на председателя на КНР Си Цзинпин, Пън Лиюан, която е считана в Китай за \"икона\" на националния стил, предпочете строг тъмен тоалет. Си Цзинпин и Доналд Тръмп и двамата бяха облечени в тъмни костюми. Наблюдателите обърнаха внимание на факта, че американският президент беше заложил на червена вратовръзка, съвпадаща по цвят с националния флаг на КНР.\nДвамата лидери направиха преглед на почетния караул, изслушаха за няколко минути оркестъра и се присъединиха към китайски и американски деца, които държаха знаменца в ръце. Тръмп прегърна едно от тях.\nВизитата на президента на САЩ в КНР ще продължи до 10 ноември. Тя е част от обиколката му Азиатско-тихоокеанския регион - една от най-продължителните, предприемани от американски президент през последните 25 години./\n                    ", "date": "2017.11.09", "title": "Мелания Тръмп с китайска рокля "}
{"url": "http://www.monitor.bg/a/view/37158-%D0%A2%D1%80%D1%8A%D0%BC%D0%BF-%D0%9D%D0%B5%D1%89%D0%B0%D1%82%D0%B0-%D1%89%D0%B5-%D1%81%D0%B5-%D1%81%D0%BB%D1%83%D1%87%D0%B0%D1%82-%D1%81%D1%8A%D1%81-%D0%A1%D0%B5%D0%B2%D0%B5%D1%80%D0%BD%D0%B0-%D0%9A%D0%BE%D1%80%D0%B5%D1%8F/", "text": "\n                    Американският президент Доналд Тръмп изрази увереност днес, че \"нещата ще се случат\" по въпроса за Северна Корея, предаде Ройтерс.\nВсички страни трябва да се обединят, за да спрат въоръжаването и финансирането на севернокорейския режим, заяви Тръмп след среща с китайския президент Си Цзинпин. Той отбеляза, че САЩ и Китай са се споразумели да не повтарят вече провалилите се подходи за справяне с кризата. Необходими са съвместни действия и сила, за да се постигне мир, подчерта Тръмп.\nДържавният секретар на САЩ Рекс Тилърсън заяви пред медиите в Пекин, че американският и китайският президент нямат противоречия за Северна Корея, предаде Ройтерс.\nСи е запознал Тръмп с конкретните мерки, които Китай предприема за прилагане на санкциите срещу Северна Корея, включително налагането на банкови ограничения.\nНито един от двамата лидери няма да приеме Северна Корея, притежаваща ядрено оръжие, добави Тилърсън.\nАмериканският президент използва съвместната пресконференция с китайския си колега, за да подчертае добрите отношения между двамата.\nТръмп увери Си, че Съединените щати поддържат и спазват политиката на единен Китай, съобщи агенция Синхуа.\nПрез декември миналата година, след като беше избран за президент на САЩ, Тръмп наруши протокола и прие поздравителното телефонно обаждане от тайванската президентка Цай Ингвен. Това разгневи Китай, който смята самоуправляващия се остров за своя територия.\nНа среща днес с китайския премиер Ли Къцян Тръмп заяви, че е имал в Пекин \"страхотни срещи\" по въпросите на търговията, Северна Корея и опиатите, предаде още Ройтерс.\nИзпитвам само топли чувства към Китай, подчерта той.\n\n\n                    ", "date": "2017.11.09", "title": "Тръмп: Нещата ще се случат със Северна Корея "}
{"url": "http://www.monitor.bg/a/view/60381-%D0%A1%D1%8A%D0%B4-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%9E%D0%B1%D0%B0%D0%BC%D0%B0-%D0%BA%D0%B0%D1%82%D0%BE-%D1%81%D1%8A%D0%B4%D0%B5%D0%B1%D0%B5%D0%BD-%D0%B7%D0%B0%D1%81%D0%B5%D0%B4%D0%B0%D1%82%D0%B5%D0%BB/", "text": "\n                    Бившият президент на САЩ Барак Обама се яви в съд на Чикаго в отговор на призовка за подбор на състав съдебни заседатели, предаде Франс прес.\nОбама обаче бързо напусна залата на съда, след като бе отхвърлен на случаен принцип подобно на много други потенциални съдебни заседатели, съобщи местният вестник \"Чикаго трибюн\".\nБившият президент пристигна с автоколона, придружен от телохранители, и бе очакван от някои свои съграждани, които носеха бройки от негови книги за автограф.\n\"Благодаря на всички, че сте съдебни заседатели. Или поне, че сте готови да го направите\", каза бившият президент от Демократическата партия.\nОбама не е първият американски президент, чието име излиза при теглене на жребий за привикване на граждани за участие в състав съдебни заседатели.\nПредшественикът му в Белия дом Джордж Уокър Буш се яви на призовка през 2015 г. в Далас, щата Тексас, но също не бе приет за съдебен заседател.\nСемейство Обама продължава да живее във Вашингтон след края на мандата на Барак Обама през януари, но Барак и Мишел Обама притежават къща в Чикаго.\n                    ", "date": "2017.11.09", "title": "Съд отхвърли Обама като съдебен заседател"}
{"url": "http://www.monitor.bg/a/view/3026-%D0%93%D1%8A%D1%80%D1%86%D0%B8%D1%8F-%D0%B8-%D0%90%D0%BB%D0%B1%D0%B0%D0%BD%D0%B8%D1%8F-%D0%B2-%D0%B4%D0%B8%D0%B0%D0%BB%D0%BE%D0%B3-%D0%BF%D0%BE-%D1%89%D0%B5%D0%BA%D0%BE%D1%82%D0%BB%D0%B8%D0%B2%D0%B8-%D0%B2%D1%8A%D0%BF%D1%80%D0%BE%D1%81%D0%B8/", "text": "\n                     \n\nГръцкият външен министър Никос Кодзиас ще приеме утре на остров Крит албанския си колега Дитмир Бушати, с когото ще води разговори и в събота по цялата материя от щекотливи въпроси на отношенията между двете страни, съобщава Нюз.ин.\n\nПо повод срещата се отбелязва, че вярно на своята тактика, гръцкото външно министерство е запазило мълчание относно този диалог.\n\nВъв връзка с него първият дипломат на Гърция каза, че двете страни в момента търсят пакетно решение, за да уредят своите междудържавни и малцинствени проблеми.\n\nСтремежът на Атина е да бъде направен опит за стартиране на цялостен диалог с Тирана в момент, когато правителството на премиера Еди Рама се държи предизвикателно по въпроси от гръцки интерес, посочва медията.\n\nГърция и Албания от години имат териториални и малцинствени спорове.\n\nНаскоро пред журналисти гръцкият външен министър каза, че има създадени комисии, които обсъждат различни въпроси с Албания, но засега не е ясно какви са тези въпроси, на какво ниво се разискват те и какви са резултатите от тях.\n\nНеясно е също и дали ръководителят на гръцката дипломация смята да поднови една по-стара идея за поправка на стария договор за приятелство, подписан още по времето на външния министър, а впоследствие и президент Каролос Папуляс.\n                    ", "date": "2017.11.09", "title": "Гърция и Албания в диалог по щекотливи въпроси"}
{"url": "http://www.monitor.bg/a/view/38219-%D0%9D%D0%90%D0%A2%D0%9E-%D0%BE%D1%81%D1%82%D0%B0%D0%B2%D0%B0-%D0%B2-%D0%90%D1%84%D0%B3%D0%B0%D0%BD%D0%B8%D1%81%D1%82%D0%B0%D0%BD-%D0%B4%D0%BE%D0%BA%D0%BE%D0%B3%D0%B0%D1%82%D0%BE-%D0%B5-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%BE/", "text": "\n                    След 16 години присъствие в Афганистан, НАТО днес изрази готовност да остане в азиатската държава, докогато е необходимо.\nМисията ни ще продължи, докато е необходимо, целта е местните сили да поемат отговорност за сигурността, заяви генералният секретар на пакта Йенс Столтенберг. Има очевидна нужда от присъствие на НАТО, както и то да се разшири. Там сме вече 16 години и допринасяме, защото приносът е важен и за нашата сигурност, добави той.\nСтолтенберг съобщи, че властите в Обединените арабски емирства и Катар днес са изразили готовност да се включат в действията на алианса за стабилизиране на Афганистан. До 2015 г. НАТО водеше в Афганистан бойни действия, вече това е задача на местните сили за сигурност. Имаме поводи и за загриженост, и за оптимизъм по повод обстановката в страната, обобщи Столтенберг.\nТой добави, че министрите на отбраната от алианса, които заседават вчера и днес в Брюксел, са утвърдили решението за увеличаване с още 3000 на военните от НАТО в Афганистан. Запазва се също ангажиментът страните от НАТО и техните партньори да осигуряват годишно по един милиард долара за издръжка на афганистанските сили за сигурност. Столтенберг отбеляза, че крайната цел е постигането на трайно политическо решение в Афганистан. Той добави, че Пакистан трябва да престане да осигурява убежище за талибаните.\nПо неговите думи много държави от пакта настояват за разширяване на присъствието на НАТО в Ирак и правителството в Багдад силно приветства този подход. Участваме в стабилизирането на Ирак чрез коалицията срещу \"Ислямска държава\" (ИД). Разширяването на обучителната мисия на пакта в Ирак е път към установяването на трайна победа над ИД, посочи Столтенберг.\nРусия и Китай имат особена отговорност по въпроса със Северна Корея и за прилагането на санкциите, които подкрепиха в Съвета за сигурност на ООН. Дълбоко сме загрижени и остро осъждаме ракетните и ядрените програми на Пхенян с обсег до Европа и Северна Америка. Европейските столици са по-близо от Вашингтон за обхвата на севернокорейските ракети, заплахата е за целия свят, поясни генералният секретар на НАТО.\n \n                    ", "date": "2017.11.09", "title": "НАТО остава в Афганистан, докогато е необходимо"}
{"url": "http://www.monitor.bg/a/view/11035-%D0%9F%D0%B0%D0%BF%D0%B0%D1%82%D0%B0-%D1%81%D0%BF%D0%B8%D1%80%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D1%86%D0%B8%D0%B3%D0%B0%D1%80%D0%B8-%D0%B2%D1%8A%D0%B2-%D0%92%D0%B0%D1%82%D0%B8%D0%BA%D0%B0%D0%BD%D0%B0/", "text": "\n                    Папа Франциск е издал заповед за прекратяване на продажбата на цигари на територията на Ватикана от догодина поради опасения за здравето на пушачите. Това съобщи днес говорителят на Курията Грег Бърк, цитиран от Ройтерс.\n\nТой се позова на статистики на Световната здравна организация, че пушенето убива над седем милиона човека годишно, и подчерта, че \"Светият престол не може да съдейства на практика, която явно вреди на здравето на хората\".\n\nНа територията на папската държава цигарите се продават на служители и на пенсионери на цени, значително по-ниски от тези в Италия. Служителите имат право да купуват по пет стека месечно и мнозина италианци молят свои познати, които са на работа във Ватикана, да ги снабдяват с евтини цигари, отбелязва Ройтерс.\n\nБърк призна, че търговията с цигари носи приходи на Светия престол, но подчерта, че \"никоя печалба не може да бъда оправдана с цената на живота на хората\". Продажбата на пури във Ватикана ще остане разрешена поне още известно време, защото техният дим не се вдишва, уточни той.\n\nВатикана е една от малкото държави в света, забранили тютюнопушенето на своя територия. В Бутан, където се смята, че пушенето вреди на кармата на човека, продажбата на тютюневи изделия е забранена още през 2005 г., посочва Ройтерс.\n\n \n\n \n                    ", "date": "2017.11.09", "title": "Папата спира продажбата на цигари във Ватикана"}
{"url": "http://www.monitor.bg/a/view/74578-%D0%A5%D0%B8%D0%BB%D0%B0%D1%80%D0%B8-%D0%9A%D0%BB%D0%B8%D0%BD%D1%82%D1%8A%D0%BD-%D0%B3%D0%BE%D1%82%D0%B2%D0%B5%D0%BB%D0%B0-%D0%B2%D1%82%D0%BE%D1%80%D0%B8-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82-%D1%81%D1%80%D0%B5%D1%89%D1%83-%D0%A2%D1%80%D1%8A%D0%BC%D0%BF/", "text": "\n                    Бившият държавен секретар на САЩ Хилари Клинтън е водила тайни преговори с Кристофър Стийл – печално известният автор на фалшивия компромат срещу Доналд Тръмп. Тя е искала той да й подготви още едно компрометиращо досие срещу Тръмп, съобщи „Дейли мейл“, цитирайки данни на бившия главен редактор на сп. „Ню Йорк Таймс“ Ед Клейн, който е автор на редици книги за Клинтън.\n\n52-годишният Кристофър Дейвид Стийл, който е бивш агент на британските разузнавателни служби МИ6, се прочу с фалшив доклад за новия американски президент, с който Хилари Клинтън да може да оказва натиск върху новия стопанин на Белия дом. След като напуснал службите, Стийл основал компанията Orbis Business Intelligence Ltd. в Лондон, за да изпълнява деликатни поръчки на частни компании. Изданието \"Бъзфийд\", което публикува компромата в началото на годината, твърдеше, че той е изготвен по поръчение на Русия. Чрез него Москва щяла да оказва натиск срещу Тръмп. Самият Тръмп тогава отрече Русия да има компромат срещу него, тъй като нямал там нито бизнес, нито заеми. Още през януари лично тогавашния шеф на Националното разузнаване Джеймс Клапър съобщи, че докладът е фалшификация.\n\nСега Ед Клейн разказва как хората на Хилари тайно влезли във връзка със Стийл и са пред сделка за ново досие, които той ще подготви с помощта на руските си източници. Хилари дори съобщила на Бил Клинтън, че са готови с нов текст, който да се публикува в лоялните медии. Хилари беше сигупна, че Тръмп е сключвал търговски сделки с Русия и има връзки с Кремъл.\n\nВъв второто досие имало „доказателства“ как Тръмп имал романтични отношения с рускини, свързани с кремълския шпионски апарат. Освен това Хилари казала, че ще направи всичко, за да съсипе президентстването на Тръмп, което, сред приятели Хилари наричала „незаконно“.\n                    ", "date": "2017.11.09", "title": "Хилари Клинтън готвела втори компромат срещу Тръмп "}
{"url": "http://www.monitor.bg/a/view/84364-%D0%91%D0%BB%D0%B8%D0%B7%D0%BE-500-%D1%88%D0%B2%D0%B5%D0%B4%D0%BA%D0%B8-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%91%D0%B5%D1%80%D0%B3%D0%BC%D0%B0%D0%BD-%D0%B2-%D0%BA%D1%83%D0%BB%D1%82-%D0%BA%D1%8A%D0%BC-%D0%B3%D0%B5%D0%BD%D0%B8%D1%8F-%D0%B8-%D1%81%D0%B5%D0%BA%D1%81-%D0%BD%D0%B0%D1%81%D0%B8%D0%BB%D0%B8%D0%B5/", "text": "\n                    Стотици актриси изобличиха в открито писмо сексуалния тормоз и \"културата на мълчанието\" в шведското кино и театър, като споделиха преживените унижения, съобщи АФП.\nПодписалите писмото 456 актриси се възмущават от \"култа към гения\", който властва в сценичните изкуства от епохата на Ингмар Бергман. Заради него непростими действия остават ненаказани.\n\"Актьори и режисьори, смятани за гении, получават подкрепа от професията, без значение какво причиняват на колегите си\", пишат актриси като Лина Ендър (\"Милениум\"), София Хелин (\"Мостът\"), Рут Вега Фернандес (\"Целувай ме\").\n\"Заради статута им на звезди няма последици за посегателствата им\", пишат актрисите във в. \"Свенска дагбладет\".\nНяколко актриси разказват и какво са преживели.\nМинистърът на културата Алис Ба Кунке повика за разговор директорите на големите национални театри и операта.\n                    ", "date": "2017.11.09", "title": "Близо 500 шведки обвиниха Бергман в култ към гения и секс насилие "}
{"url": "http://www.monitor.bg/a/view/12430-%D0%A4%D0%90%D0%99%D0%9B%D0%9E%D0%92%D0%95%D0%A2%D0%95-%D0%9E%D0%A1%D0%A2%D0%90%D0%92%D0%90%D0%A2/", "text": "\n                    Според една древна латинска поговорка “Verba volant, script manent”, или „Думите отлитат, написаното остава”. Днес, в компютърната ера, в която сами се натикахме, е по-правилно да се каже, че думите отлитат, а файловете остават. И понеже повече обичаме да гледаме картинки, отколкото текстове, най-правилно е да се каже „Думите отлитат, клиповете остават”. Остават, защото никой нищо не може да махне от Мрежата. А не може, защото търсачките имат архив, а пък архивът на Гугъл специално ще го има, докато я има цивилизацията. Това е по дефиниция.Това начало е малко в областта на думите и техния смисъл. Затова е добре да припомним, какво значи „дебил”, една особено популярна напоследък дума. Думата debilis също е латинска и значи „слаб”, или „немощен”. В медицината дебилизмът е лека форма на умствена изостаналост, като дебилите имат коефициент на интелигентност (или IQ) под 70. За сравнение, световният рекорд за IQ е 230, а коефициентът на интелигентност на президента Джордж Буш-младши е 91. Не е много, но е доста над 70. На президента Бил Клинтън обаче му е цели 182! Което не му попречи да се докара до ръба на импийчмънта, което е рядкост в американската политическа история. Парадоксът тук е, че има коефициент на интелигентност, но не се знае какво именно е това „интелигентност”. Тоест някакво определение има, но то е направо никакво. Разбира се, има и шеговито операционно определение, а именно, че интелигентността е това, което тестовете за интелигентност измерват. И което зависи от културологичните и образователни особености на хората. Затова и различните раси имат различни коефициенти на интелигентност, като най-интелигентни, разбира се,  Освен в медицината, в живота думата „дебил” се използва за обозначаване на глупав и инатлив човек. Затова не е добре да наричате събеседника си така, особено, ако той е видимо по-як от вас. Не е добре да наричате и сънародниците си дебили и даже да споделяте личното си впечатление, че цели 80% от тях са именно такива. Предполага се също така, че за разлика от дебилите, умните хора се държат правилно и в частност знаят поговорката за думите, които отлитат, и клиповете, които остават. Така стигаме до един много важен принцип за поведение на умните хора. Първо, не наричайте хората дебили. Второ, ако все пак сте ги нарекли така, не правете клип с това си изказване. И трето, ако все пак сте ги нарекли така, че и клип сте направили с това си откровение, поне не го качвайте в Мрежата! А иначе, да, има хора с IQ под 70, но и те са деца на Бога и имат равни права с нас, дето се мислим за умни и красиви. Което пък, както се вижда, не винаги е точно така.   знаят това и когато правят нещо, се опитват да предвидят последствията от своите действия. Не винаги успяват, но поне се опитват. Когато например, се инициира вот на недоверие от страна на опозицията (или пък управляващите искат вот на доверие), трябва да се предвидят вариантите. Ако вотът не успее (както обикновено става), каква ще е ползата за политическата сила, предизвикала вота? И още по-важно, каква ще е ползата за България? Следващият въпрос е какво става, ако вотът успее и след предвидената в Конституцията тройна парламентарна въртележка се стигне до предсрочни избори?В последния хипотетичен случай тези избори ще са баш по времето на българското председателство на Съвета на ЕС. Служебното правителство, което пак ще се води изцяло на президента Румен Радев, ще трябва хем да подготвя избори, хем да гледа да не се издъни хептен с председателството. Обаче отсега може да се предвиди, че да, ще се издъни. А политическите сили в това време ще митингуват, ще се ругаят на майки и на дебили и изобщо ще се занимават с разнообразни простотии на воля. За всеобщо удивление и забавление на високите гости, решили, за тяхно нещастие, да си направят срещите в София по време на българските изборни страсти. Разбира се, тук има и оптимистичен вариант. Възможно е междувременно международното положение дотолкова да се срути, че родните неразбории да останат почти, или напълно, незабелязани. Така например, когато земетресение ви срути до основи къщата, счупването на любимия на всички сервиз за чай вероятно ще остане незабелязано.Както вече се каза, европредседателството не бива да се превръща в омерта (по-правилно беше да се каже „индулгенция”, ама нейсе)  Например, за корупцията, дето всички са се заканили да я борят до дупка, но засега се чудят пред коя точно дупка да застанат. Или пък за толкова обсъжданата шуробаджанащина, която не се разбра законна ли е, или не е. Защото морална явно не е.От друга страна, откакто английското кралско семейство го хванаха, че крие данъци на всички нива, от кралици до принцове, за морал стана малко неудобно да се говори. Но пък отново може да се говори за коефициент на интелигентност. Или, огледално, за коефициент на глупост и алчност. Примерно, някакъв арабски принц имал десетина милиарда, но решил да открадне още един-два милиона. И що така решил? Доколкото се разбра, и той съвсем точно не знае, но е било на принципа „могъл-откраднал”. Не че му трябвало, а просто така. Сега ще му приберат милиардите, щото саудитското кралство го е закъсало яко с парите, а после ще му вземат и главата, за да не си поиска някога обратно милиардите. Макар че от тази гледна точка е добре да се вземат и главите на наследниците, по упоменатата по-горе причина.  цяла генетична линия. И даже не милионът, а ниското IQ закрива линията.С многото милиарди също се объркаха нещата. Докато някои крият парите си в разни специално създадени за целта офшори, за да не плащат данъци, други не си крият парите, а си печатат нови. И си печатат толкова, колкото им трябват. И колкото все още им позволяват, разбира се. Великите Съединени Американски Щати печатат по три трилиона годишно, а Европейският съюз – засега само по един. И това е само през държавните печатници, докато по линия на частните кредити вървят три пъти по толкова измислени пари. Знае се, че така до безкрайност не може да продължава. Но не се знае кога точно ще спре да може. Затова някои държат двигателите на самолетите по частните летища на празен ход да загряват. Както навремето един френски финансов министър, дето открил и въвел книжните пари, държал карета с шест добре тренирани и нахранени коня в конюшната. Което именно му спасило живота, когато тълпа разярени, ограбени и гладни хора пристигнала в дома му, за да му търси сметка. В смисъл, за да го обеси.  за лицемерието и за двойните стандарти, които погубват западната цивилизация. Офшорите са създадени именно, за да може законно да не се плащат данъци от специални хора: царе, премиери, министри, финансисти, индустриалци, спортисти, хора на изкуството и всякакви такива випове. Или, по-точно, от всякакви такива типове. За обикновените хора това не че е съвсем забранено, но почти няма как да стане. Така се действа според библейския принцип, че на който има, още му се дава, а на който няма, и това му се взима.При членовете на английското кралско семейство нещата са особено комични, защото използваният от тях офшор си е ... техен! Ние обаче няма да ги наречем дебили, защото знаем, че думите може и да отлитат, но написаното остава. Особено, ако има и електронен вариант на текста в Мрежата, който ще съществува, докато го има Гугъл. Което е друг начин да се каже, че това ще е до края на света.  Наскоро една 100 годишнина отново разтърси света. Навремето я наричаха ВОСР (Велика Октомврийска Социалистическа Революция), която се оказа нито велика, нито октомврийска, нито социалистическа, нито революция. За 30% от руснаците, обаче, тя си е именно ВОСР, каквото и да значи това. Но и тях няма смисъл да ги наричаме дебили. Ако изобщо някой заслужава такова определение, това е руската политическа, икономическа и културна класа, управлявала една велика Империя в началото на XX век. И допуснала една нищожна болшевишка шайка да й вземе властта ей така, като на шега. За което руският имперски елит плати с кръвта си и с факта, че неговата ДНК почти я няма в съвременната човешка популация. Което е максималният възможен крах за една човешка група, защото биологичният смисъл на човека е да си изпрати гените в бъдещето.Ние, българите, точно това правим от вече 13 века. Всъщност, от много по-отдавна. И затова България, която е над всички нас и над всичко, ще я има. Ще я има поне докато съществува архивът на Гугъл, а него, по дефиниция, ще го има до края на разумния живот на Земята.\n\n\n                    ", "date": "2017.11.09", "title": "Файловете остават"}
{"url": "http://www.monitor.bg/a/view/66716-%D0%9E%D1%81%D1%8A%D0%B4%D0%B5%D0%BD%D0%B0-%D0%B7%D0%B0-%D0%B8%D0%B7%D0%BC%D0%B0%D0%BC%D0%B8-%D0%BF%D1%80%D0%BE%D0%B1%D0%B2%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5/", "text": "\n                     \n\n \n\nОпит за предсрочно напускане на килията в сливенския затвор пробва осъдена на 10 години за серия от измами пенсионерка.\n\nНавършилата наскоро 70 години Славка Тодорова,чието име  нашумя около  „паяжина за измами“, в които през 2011-2013  година бяха заплетени  пет баби от Петрич застана отново пред Темида в Сливен с молба да бъде освободена предсрочно.\n\nИзмамничката се окая, че няма пари да плати на адвокат и поиска да й бъде назначен служебен защитник. Пред съдиите баба Славка се ожалила , че в килията взела да недовижда и че има нужда от операция на едното око. Тя знаела, че по закон й е рано за опрощаване на греховете , но се надявала на снизхождение заради напредналата си възраст.\n\nПредставителите на Темида направо зинали от наглостта на затворничката, която е с 10-годишна присъда при първоначален строг режим на изтърпяване, от които е изкарала едва 4 години и 1 месец, доста под законовото изискване за условно освобождаване.\n\nВ папката с досието на Тодорова имало стотици страници , разказващи как родената в санданското  село Катунци майка на 10 деца е успяла да омотае в примката си пет старици от Петрич с обещания да им „уреди по-високи пенсии за инвалидност“. Парадиращата с връзки в различни среди жена раздавала щедри обещания на бабите и успяла да им прибере 54 000 лв за сравнително кратко време . Когато някоя нямала налични не се посвенила да им вземе и златните накити.Стигнало се до там, че едната от жертвите дори заложила златните си зъби, само и само да спечели благоволението на Славка.\n\nИстинският лик на „благодетелката“ лъснал чак след започването на делото срещу нея през 2014-а в Петрич. Там станало ясно че „бизнес дамата“ има зад гърба си цели 14 осъдителни присъди, получени за аналогични престъпления от съдиите във Враца, Дупница, Перник, Монтана, Благоевград.\n\nСъдът в Сливен не се подал на жалостивите молби и в открито заседание от 7 ноември отсякъл: оставя без уважение молбата за предсрочно освобождаване.\n                    ", "date": "2017.11.09", "title": "Осъдена  за измами пробва предсрочно освобождаване     "}
{"url": "http://www.monitor.bg/a/view/47392-%D0%9F%D0%BE%D0%B4%D1%81%D1%8A%D0%B4%D0%B8%D0%BC%D0%B8%D1%82%D0%B5-%D0%B7%D0%B0-%D0%B1%D1%83%D1%82%D0%BD%D0%B0%D1%82%D0%B8%D1%8F-%D1%82%D1%8E%D1%82%D1%8E%D0%BD%D0%B5%D0%B2-%D1%81%D0%BA%D0%BB%D0%B0%D0%B4-%D0%BD%D0%B0-%D1%83%D0%BB-%D0%9E%D0%B4%D1%80%D0%B8%D0%BD-8-%D0%BE%D1%82%D0%BA%D0%B0%D0%B7%D0%B0%D1%85%D0%B0-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5/", "text": "\n                    Подсъдимите за съборения тютюнев склад на ул. „Одрин” 8 в Пловдив Георги Бранеков и Александър Николич отказаха да сключат споразумение с прокуратурата или делото срещу тях да бъде разгледано по съкратеното съдебно следствие. Това предложи в началото на разпоредителното заседание прокурор Делян Пинчев, но чрез адвоката си Розалина Апостолова, двамата поискаха процесът срещу тях да е по общия ред. Така на 16 януари, когато ще стартира делото по същество, ще започне призоваването на общо 30 свидетели и 4 вещи лица. Освен за съборения тютюнев склад, който е част от групов паметник на културата, Бранеков и Николич са обвинени от прокуратурата и за това, че са се ползвали от преправен официален документ.Документът е всъщност справка от Министерството на културата за това дали складът на ул. „Одрин” 8 е бил паметник на културата или част от групов такъв, или не. Фалшифицираният сочи, че не е бил и именно той бил представен в община Пловдив, откъдето дали съгласие складът да бъде съборен. Вина за последното пък имал покойният вече главен архитект на общината Румен Русев, разследването срещу когото бе прекратено след смъртта му. Според прокурор Делян Пинчев молбата в МК за издаване на този документ е подадена от името на Александър Николич. „Ясно е как е фалшифициран документът, но не е ясно кой е техническият извършител. По делото има и компютърна експертиза, която обяснява механизма, по който част от документа е бил фалшифициран”, обясни Пинчев. По думите му за едното от повдигнатите им обвинения двамата ги грози затвор до 5г., а по второто – до 3г. Самите подсъдими отказаха да отговарят на въпроси дали и кога ще възстановят съборения тютюнев склад. Според адвоката им Розалина Апостолова двамата не са знаели, че документът е фалшифициран и не са знаели, че складът е част от групов паметник на културата.Тютюневият склад на ул. „Одрин” 8 в Пловдив бе бутнат тайно в почивните дни покрай 3 март 2016г. Ден по-късно протести на пловдивчани спряха досъбарянето му. Оттогава сградата стои във вида, в който бе зарязана, като около нея има сложена обезопасителна ограда. \n\n\n                    ", "date": "2017.11.09", "title": "Подсъдимите за бутнатия тютюнев склад на ул. „Одрин” 8 отказаха споразумение"}
{"url": "http://www.monitor.bg/a/view/70724-%D0%92%D0%B7%D1%80%D0%B8%D0%B2%D0%B8%D1%85%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82-%D0%B2-%D0%A1%D0%B0%D0%BF%D0%B0%D1%80%D0%B5%D0%B2%D0%B0-%D0%B1%D0%B0%D0%BD%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B5%D0%B4%D0%B8%D0%BD-%D0%BE%D1%82-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D0%B8%D1%82%D0%B5/", "text": "\n                    Четирима мъже взривиха банкомат, намиращ се в центъра на Сапарева баня в четвъртък около 3.30 часа. Незабавно към местопроизшествието са насочени полицейски екипи от РУ Дупница и ОДМВР Кюстендил. Работата по установяване на факти и обстоятелства, свързани с инцидента, и извършителите продължава на територията на Кюстендилска и Пернишка област, участват полицейски служители и служители на жандармерията и СОБТ. Уведомена е прокуратурата.\n\n„Банкомата е собственост на ДСК. Предполагаме, че отрадната сума пари е голяма, но точно каква тепърва ще се установява“, коментираха започнати със случая.\n\nПрез последните няколко месеца това седми взривен и обран банкомат на територията на страната. По данни от полицията, вече е намерен джипа на престъпниците. Самите бандити се крият в гората край село Боснек и спецполицаи претърсват района. Операцията се извършва под ръководството лично на главния секретар на МВР Младен Маринов.\n\nПо негови думи след преследване и заградителни мероприятия полицаите са засекли автомобила, с който е извършено престъплението и извършителите. Те са преминали през полицейските блокади. „Обирджиите са минали през дерето на реката и сега се укриват в гората. Има един задържан. Други трима се издирват. Може да са въоръжени. Продължават огледите на адресите на извършителите. Това са хората, които са замесени в част от обирите на банкомати, но не са само те”, коментира пред журналисти Младен Маринов. Издирването на извършителите продължава.\n                    ", "date": "2017.11.09", "title": "Взривиха банкомат в Сапарева баня, задържаха един от извършителите"}
{"url": "http://www.monitor.bg/a/view/2777-%D0%9C%D1%8A%D0%B6%D0%B5-%D0%BB%D1%8A%D0%B6%D0%B5-%D0%B7%D0%B0-%D0%B6%D0%B5%D1%81%D1%82%D0%BE%D0%BA%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D1%82%D0%B5%D0%BB112/", "text": "\n                    Мъж от Павликени ще бъде съден за подаване на фалшив сигнал за убийство на тел. 112. В сряда в 6,40 ч. сутринта между 40-годишния Ц.П. и приятелката му избухнал скандал и жената заплашила, че ще напусне любимия си. Мъжът опитал да я спре, но тя трескаво започнала да си събира багажа. Тогава в главата на отритнатия Ромео се родила идиотската идея да позвъни са спешния телефон и да доведе в жилището полиция. По този начин той си мислел, че ще сплаши приятелката си и ще я накара да се откаже от намерението си. Мъжът набрал номера на спешния телефон и съобщил, че на адреса на жилището има извършено убийство. Няколко минути по-късно в дома нахлули полицаите, които установили, че извършено тежко престъпление няма. Ц.П. е задържан и откаран в районното управление да дава показания, а след това му е повдигнато и обвинение. Фалшивият сигнал ще му излезе през носа като солената парична глоба, която ще му бъде наложена едва ли ще е единственото наказание, с което мъжът ще се размине.\n                    ", "date": "2017.11.09", "title": "Мъже лъже за жестоко убийство на тел.112"}
{"url": "http://www.monitor.bg/a/view/78667-%D0%A5%D1%83%D0%BB%D0%B8%D0%B3%D0%B0%D0%BD-%D0%BF%D0%BE%D1%82%D1%80%D0%BE%D1%88%D0%B8-%D0%BA%D0%BE%D0%BB%D0%B0/", "text": "\n                    Неизвестен хулиган потроши лек автомоил в старата част на Велико Търново. На 8 ноември в районното полицейско управление в старата столица е получен сигнал от 37-годишен мъж, който съобщил, че през нощта някой е счупил фаровете и стоповете на \"фолксвагена\" му, паркиран на ул. Опълченска. На местопроизшествието е изпратен екип криминалисти, които извършват оглед. по случая се води разследване.\n                    ", "date": "2017.11.09", "title": "Хулиган потроши кола"}
{"url": "http://www.monitor.bg/a/view/30120-%D0%A0%D0%B0%D0%B7%D0%BA%D1%80%D0%B8%D1%85%D0%B0-%D0%B7%D0%B0-%D0%BD%D1%8F%D0%BA%D0%BE%D0%BB%D0%BA%D0%BE-%D1%87%D0%B0%D1%81%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-18%D0%B3%D0%BE%D0%B4%D0%B8%D1%88%D0%BD%D0%B0/", "text": "\n                    Служители на ОД на МВР под ръководството на Окръжната прокуратура във Варна разкриха само за няколко часа извършителя на убийство на 18-годишна. С постановление на дежурен прокурор е задържан 22-годишният Красимир А., който живеел на семейни начала с убитата млада жена. Срещу него е повдигнато обвинение за убийство по особено мъчителен начин и с особена жестокост (престъпление по член 116, ал. 1, т. 6 от НК).Преди два дни в жилище в кв. „Аспарухово“ бил открит трупът на 18-годишната жена, родила преди 10 дни. Първоначално случаят бил докладван на Районната прокуратура във Варна, но при извършената аутопсия били установени множество наранявания в областта на главата и тялото, довели до смъртта на младата жена. Случаят веднага бил докладван на Окръжната прокуратура във Варна, като незабавно е разпореден допълнителен оглед на местопроизшествието и назначени съдебни експертизи. В резултат на предприетите оперативно-издирвателни и действия по разследването от служители на ОД на МВР във Варна,Обвиняемият е осъждан за грабежи, като преди няколко месеца е излязъл от затвора. Окръжната прокуратура във Варна ще внесе искане във Варненския окръжен съд за вземането на постоянна мярка за неотклонение „Задържане под стража“ за 22-годишния убиец.\n\n\n\n\n\n\n\n\n                    ", "date": "2017.11.09", "title": "Разкриха за няколко часа убийството на 18-годишна (ОБНОВЕНА)"}
{"url": "http://www.monitor.bg/a/view/78345-%D0%9F%D1%8A%D1%82%D0%BD%D0%B8%D0%BA-%D0%B7%D0%B0%D0%B3%D0%B8%D0%BD%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BA%D0%BE%D0%BB%D0%B0-%D1%81%D0%B5-%D0%B1%D0%BB%D1%8A%D1%81%D0%BD%D0%B0-%D0%B2-%D1%82%D1%80%D0%B0%D0%BA%D1%82%D0%BE%D1%80/", "text": "\n                    Мъж загина, а други двама са в тежко състояние, след като леката им кола се блъснала в трактор. Катастрофата станала в тъмната част на деня около 18,45 часа на 8 ноември т.г. на разклона за село Мало Крушево между селата Любен и Беловица. Лек автомобил „Фолксваген Голф” застигнал и блъснал отзад ремарке, теглено от колесен трактор. Незабавно към мястото на инцидента били повикани екип на Спешна помощ и от районното управление на полицията в Хисаря. Лекарите от линейката констатирали смъртта на 60-годишен пловдивчанин, пътувал на предната седалка в леката кола. В болница с опасност за живота са транспортирани шофьорът на 60 години от село Любен и втори пътник от фолксвагена на 56 години, който е от село Беловица.\n\nДвамата били откарани в УМБАЛ „Св. Георги” в тежко състояние и с опасност за живота. Били приети в КАИЛ, като единият е с много тежса политравма и фрактура на лицевия череп, с мозъчна контузия и с контузия на белия дроб, както и две счупени ребра. За този пациент предстои операция на лицевия череп. Вторият мъж също е в тежко състояние с черепно-мозъчна травма с хематом и е бил опериран. Двамата пациенти са на механична вентилация в Клиниката по анестезиология и интензивно лечение в УМБАЛ „Св. Георги”. Алкохолната проба на 59-годишният водач на трактора била отрицателна. Причините и обстоятелствата около тежката катастрофа се изясняват под наблюдението на Окръжна прокуратура, съобщиха от полицията в Пловдив.\n\nЖена на 54г. от пловдивското село Труд почина, докато шофира в Пловдив. Причината за смъртта на шофьорката е инфаркт или инсулт, уточниха от полицията. Трагедията станала на ул. „Огражден” в Пловдив, където жената е правела маневра на заден ход. В това време й прилошало и в резултат на това е починала. Колата продължила движението си назад и се блъснала в паркираните на улицата автомобили. От пътния инцидент са нанесени леки материални щети, уточниха от полицията. \n                    ", "date": "2017.11.09", "title": "Пътник загина, след като кола се блъсна в трактор"}
{"url": "http://www.monitor.bg/a/view/27211-%D0%9B%D0%B0%D0%B7%D0%B0%D1%80-%D0%92%D0%BB%D0%B0%D0%B9%D0%BA%D0%BE%D0%B2-%D0%BE%D1%81%D1%82%D0%B0%D0%B2%D0%B0-%D0%BF%D0%BE%D0%B4%D0%B4%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82/", "text": "\n                    Бившият председател на Общинския съвет в Септември Лазар Влайков, с чийто законно притежаван пистолет нелепо бе застрелян бизнесмена Наско Тонкев от село Виноградец, остава под “домашен арест“. Пазарджишкият Районен съд остави без уважение искането на адвоката на Влайков за по-лека мярка за неотклонение. Въпреки че защитата на бившия първи общинар, който бе изключен от ПП“ГЕРБ“ заради инцидента, представи доказателства за ангажираността на Влайков, магистратите отказаха да му наложат по-лек режим и така той остава да пази дома си в селото. Сред изтъкнатите доводи бяха, че Влайков е председател на земеделската кооперация във Виноградец и има задължения и като общински съветник в ситипарламента в Септември, които трябва да изпълнява. Адвокатката му каза още, че няма опасност той да се укрие или извърши друго престъпление. Според нея от досега събраните доказателства по делото – експертизи и разпити на свидетели, не е събрана информация, която да утежнява отговорността на Влайков. Адвокатът обясни, че той има семейство, за което трябва да се грижи и да осигурява доходи. За това тя поиска налагането на парична гаранция или подписка, но районните съдии в Пазарджик отказаха да уважат искането. Бившият шеф на Общинския съвет в Септември бе задържан, след като в нощта на 31 август срещу 1 септември по време на детски рожден ден в ресторант“Градина“ в селото 6-годишно дете  произведе неволен изстрел с пистолета“ Глок“ на Влайков и куршумът рани смъртоносно собственика на заведението Наско Тонкев.\n\n \n\n \n                    ", "date": "2017.11.09", "title": "Лазар Влайков остава под“домашен арест“"}
{"url": "http://www.monitor.bg/a/view/60188-%D0%9E%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%82%D1%83%D1%80%D1%87%D0%B8%D0%BD-%D1%81%D0%BF%D0%B8%D0%BF%D0%B0%D0%BD-%D1%81%D1%8A%D1%81-%D0%B7%D0%BB%D0%B0%D1%82%D0%BE-%D0%B7%D0%B0-50-%D0%B1%D0%BE%D0%BD%D0%B0/", "text": "\n                     \n\n49-годишен турски гражданин, спипан да внася през границата златни накити на стойност над 50 000 лв остава за постоянно в ареста, реши състав на окръжния съд в Ямбол.\n\nХаджъ К.е привлечен като обвиняем по досъдебно производство за контрабанда на ценния метал, той е бил закопчан около 15,00 часа на 5 ноември при навлизане в ГКПП – Лесово с товарен автомобил с влекач. По искане на Окръжна прокуратура – Ямбол, съдът задържа под стража турски гражданин, обвинен в контрабандно пренасяне на злато за над 50 000 лв. У него и на различни места в шофьорската кабина митничарите са открили и иззели общо 736, 32 гр. злато (14 карата) на обща стойност от 50 069 лв. Според наблюдаващия производството прокурор налице е обосновано предположение за това, че турският гражданин е извършил престъплението, в което е обвинен. Представителят на държавното обвинение е категоричен, че обвиняемият може да се укрие или да извърши друго престъпление. Прокурорът мотивира тезата си с факта, че мъжът не е български гражданин и няма постоянен адрес на територията на страната\n                    ", "date": "2017.11.09", "title": "Оставиха в ареста турчин, спипан със злато за 50 бона   "}
{"url": "http://www.monitor.bg/a/view/41959-%D0%9F%D0%B5%D1%88%D0%B5%D1%85%D0%BE%D0%B4%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%B1%D1%83%D0%BB-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%A0%D1%83%D1%81%D0%B5/", "text": "\n                    Възрастна жена загина при неправилно пресичане на бул. „България” в Русе. Инцидентът е станал към 17,30 часа днес в близост до бензиностанция „Европа”. 72-годишната пешеходка е пресекла на необозначено за преминаване място и е била блъсната от лек автомобил „Опел”.\n\nТова е поредният смъртен случай на опасното шосе, наречено от русенци „булевард убиец”. По дългата 21 600 метра отсечка минава целият трафик от и за Дунав мост. Булевардът е и международен път, и вътрешна улица на Русе, тъй като разделя централната част на града и квартал „Дружба”. Много пешеходци не спазват правилата и си позволяват да пресичат натовареното шосе.\n                    ", "date": "2017.11.09", "title": "Пешеходка загина  на бул. „България” в Русе"}
{"url": "http://www.monitor.bg/a/view/10407-%D0%A2%D1%8A%D1%80%D1%81%D1%8F%D1%82-%D0%BE%D0%B1%D0%B8%D1%80%D0%B4%D0%B6%D0%B8%D0%B8%D1%82%D0%B5-%D0%BD%D0%B0-%D0%B1%D0%B0%D0%BD%D0%BA%D0%BE%D0%BC%D0%B0%D1%82%D0%B8-%D1%81-%D1%85%D0%B5%D0%BB%D0%B8%D0%BA%D0%BE%D0%BF%D1%82%D0%B5%D1%80-%D0%B2-%D0%B3%D0%BE%D1%80%D0%B0%D1%82%D0%B0-%D0%92%D0%98%D0%94%D0%95%D0%9E/", "text": "\n                    Четирима са арестувани, а трима са обявени за общодържавно издирване след поредния случай на взривен банкомат, този път в Сапарева баня, съобщава Нова телевизия. През целия ден пернишкото село Боснек и гората над него беше под обсада.Един е арестуван в дома му в Перник след мащабна акция на МВР. Случката се разиграва пред очите на учениците от Строителната гимназия в града.\nПреди това в акцията по преследването на другите трима се включиха хеликоптер, следови кучета, барети, жандармерия и разследващи - общо над 250 души. Тримата мъже били следени, а полицаите - подготвени за идващия удар.\nПо информация на БНТ, има вероятност тримата издирвани да са въоръжени. Претърсването на гората приключи в ранния следобед, тъй като, по неофициална информация, още тогава силните на реда са разбрали, че тримата издирвани са успели да избягат и да преминат заградителните обръчи на полицейските сили.\nКасетката, намерена в изоставения от престъпниците краден джип, е била празна. Te са си взели парите, преди да напуснат автомобила.\nЕдин от издирваните за престъплението е Кирил Микев. Днес полицаи са нахлули в апартамента му, където са открили каса.  \nВторият издирван е Красимир Йорданов – Джонката, собственик на заведение в Перник, където днес имаше засилено полицейско присъствие, а третият се казва Тодор.\nЧетвъртият от групата вече е задържан. По неофициални данни той е управител на заведение, което е собственост на Кирил Йорданов – Джонката, съобщава bTV.\nВсички, които се издирват за обира на банкомата, са от групата на Валентин Кирилов – Пуйката и са от Перник.\nОт пресцентъра на МВР разпространиха ексклузивно видео от въздуха издирвателната акция в района на Сапарева баня. Кадрите са направени от вертолет на ГД „Гранична полиция”, който се включи в издирването на апашите.\n\n\n                    ", "date": "2017.11.09", "title": "Търсят обирджиите на банкомати с хеликоптер в гората (ВИДЕО ОТ ВЪЗДУХА)"}
{"url": "http://www.monitor.bg/a/view/60108-%D0%93%D0%B0%D0%BB%D0%B0%D0%BA%D1%81%D0%B8-%D0%98%D0%BD%D0%B2%D0%B5%D1%81%D1%82%D0%BC%D1%8A%D0%BD%D1%82-%D0%93%D1%80%D1%83%D0%BF-%D0%BD%D0%B0%D0%BF%D1%80%D0%B0%D0%B2%D0%B8-%D0%BF%D1%8A%D1%80%D0%B2%D0%B0-%D0%BA%D0%BE%D0%BF%D0%BA%D0%B0-%D0%BD%D0%B0-%D0%BF%D1%80%D0%BE%D0%B5%D0%BA%D1%82-%D0%BE%D1%82-%D0%BF%D1%80%D0%B5%D0%BC%D0%B8%D1%83%D0%BC-%D0%BA%D0%BB%D0%B0%D1%81-%D0%B2-%D0%9F%D0%BB%D0%BE%D0%B2%D0%B4%D0%B8%D0%B2/", "text": "Royal Garden е новият адрес на пловдивчани\n                    С официална първа копка беше отбелязан стартът на строителството на най-новия жилищен проект на Галакси Инвестмънт Груп. На събитието в Пловдив присъстваха много официални лица, сред които кметът на града инж. Иван Тотев, кмета на район „Западен“, представители архитектурното бюро, строителната компания, както и клиенти на rнвеститора.Жилищният парк ще се състои от две Г-образни сгради от „премиум“ клас на 8 етажа, от които 7 жилищни и един - партерно ниво, където са предвидени паркоместата и гаражите. Характерно за помещенията е, че ще се отличават с изключителна функционалност, апартаментите са с отлично разпределение, и светла височина от 2,85м., прави и лесни за обзавеждане форми. От югоизточната страна на сградите е предвидено ще бъдат изградени обширни тераси със завладяваща панорамна гледка към емблематичното тепе Младежки хълм. Жилищният комплекс е с контролиран достъп и видеонаблюдение.Royal Garden разполага с красива и обширна градина, чиято поддръжка ще бъде осигурена от професионален пропърти мениджмънт. Предвиждат се още обособени кътове за отдих и цветни детски площадки.„Вярвам, че с Royal Garden, чиято първа копка правим днес, ще отговорим на нарасналото търсене на качествени домове в Пловдив. За нас това е проект, в който комфортът е изведен на преден план“.   „Нашата компания вярва в потенциала на Пловдив и поради тази причина инвестираме в проекти, които спомагат за развитието на града, облагородяването на неговата инфраструктура и допринасят за разкриването на нови работни места“, допълни управителят на Галакси Инвестмънт Груп Константин Бояджиев. По думите му превръщането на Пловдив във все по-предпочитана инвестиционна дестинация обуславя до голяма степен нуждата от изграждане на повече проекти, които да задоволят нарасналото търсене на жилищни имоти в града. Проекти, които да отговорят на нуждите на по-взискателните купувачи, ориентирани към висококачествени имоти.Royal Garden се намира в квартал „Отдих и култура“ - до Mall Пловдив, Гребната база и най-големия парк в града, които ежедневно привличат хиляди пловдивчани.   \n\n\n                    ", "date": "2017.11.09", "title": "Галакси Инвестмънт Груп направи първа копка на проект от „премиум“ клас в Пловдив"}
{"url": "http://www.monitor.bg/a/view/31375-%D0%A2%D1%8A%D1%80%D1%81%D0%B5%D0%BD%D0%B5%D1%82%D0%BE-%D0%BD%D0%B0-%D0%B7%D0%BB%D0%B0%D1%82%D0%BE-%D0%BD%D0%B0%D0%B9%D0%BD%D0%B8%D1%81%D0%BA%D0%BE-%D0%BE%D1%82-2009-%D0%B3/", "text": "\n                    Търсенето на златно в света между юли и септември се е свило с 9% спрямо третото тримесечие на 2016 г., възлизайки на 915 тона, което е най-ниското ниво от същия период на 2009 г. Това сочи публикуван днес доклад на Световния съвет по златото (ССЗ), цитиран от АФП.\n\nИндия е основната причина за този слаб резултат. В страната е отчетен спад от 25% на търсенето на бижута спрямо година по-рано и понижение от 23% на търсенето на цели златни парчета и кюлчета, коментира Джон Мълиган, високопоставен представител на ССЗ.\n\nИндия е вторият по големина купувач на злато в света след Китай, но местният бранш бе възпрепятстван от редица мерки за борба с пазара на черно.\n                    ", "date": "2017.11.09", "title": "Търсенето на злато най-ниско от 2009 г."}
{"url": "http://www.monitor.bg/a/view/81734-%D0%95%D0%BA%D1%81%D0%BF%D0%BE%D1%80%D1%82%D1%8A%D1%82-%D0%BD%D0%B8-%D0%B7%D0%B0-%D0%95%D0%A1-%D1%81-11-%D0%BD%D0%B0%D0%B3%D0%BE%D1%80%D0%B5/", "text": "\n                    Износът ни за страните от Европейския съюз (ЕС) се е увеличил с цели 11% през първите осем месеца на тази година спрямо същия период на 2016 г., сочат последните данни на Националния статистически институт (НСИ). Оказва се, че от януари до август сме продали в Общността стоки за 22,401 млрд. лева.\n\nСамо през август 2017 г. доставките за ЕС нарастват с 9,4% спрямо същия месец на предходната година и са за 2,932 млрд. лева. Най-много нашите стоки са купувани от Германия, Италия, Румъния, Гърция, Франция и Белгия. На тези държави сме продавали основно въглища, газ и електрическа енергия, както и кожи, текстил и каучукови артикули.\n\nСпоред данните вносът бележи почти същия ръст, колкото и износът - 10,9% и е на стойност 24,193 млрд. лева. Най-често сме се доверявали на производството на Германия, Италия, Румъния, Испания и Гърция.\n\nСтатистката показва още, че за първото деветмесечие страната ни е изнесла продукти за 13,042 млрд. лева за Турция, Русия, Китай и Сърбия, като сумата се увеличава с 15 на сто в сравнение с периода от януари до септември на миналата година.\n\nВ същото време от трети страни сме докарали артикули за 15,552 млрд. лева, като основно импортът е от Русия, Турция, Китай и Сърбия.\n                    ", "date": "2017.11.09", "title": "Експортът ни за ЕС с 11% нагоре"}
{"url": "http://www.monitor.bg/a/view/15427-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F-%D0%B7%D0%B0%D0%BF%D0%BE%D1%87%D0%B2%D0%B0-%D1%80%D0%B0%D0%B1%D0%BE%D1%82%D1%8F-%D0%B2-%D0%9A%D1%83%D0%B1%D0%B0/", "text": "\n                     \n\nБългарската „Строителна механизация“ АД, която от години е специализирана в осъществяването на безизкопно поставяне на тръбопроводи ще започне работа в Куба, съобщи изпълнителният директор Стефан Желязков.\n\n Вече е подписан специален меморандум в Хавана, по силата на който предстои да бъде създадено смесено дружество с фирма на кубинското министерство по водните ресурси.\n\nБългарските специалисти ще предложат  решаване на проблемите, свързани с експлоатацията на тръбопроводните системи в Куба, посредством екологичните „безизкопни технологии” , както и решения за пречиствателни станции за питейни и отпадни води.\n\nпървите проекти, които ще се изпълняват са  в историческите центрове Тринидад и Карденас, както и в известния морски курорт Варадеро.\n\nОт „Строителна механизация“ АД напомнят , че още преди 2 години са подписали меморандум за разбирателство  с кубинския Национален институт по водните ресурси (INRH), предвиждащ въвеждането в Острова на безизкопните технологии за изграждане и рехабилитация на тръбопроводи.\n\nБазираното в Казанлък дружество е единственото у нас със специализация\n\nв рехабилитацията  и изграждането  на подземни тръбопроводи посредством „Безизкопни технологии” и в производството на машини и съоръжения за тях. Компанията е изпълнител на стратегически инфраструктурни проекти в България, Гърция, Сърбия и Казахстан.\n\nОфициалните отчети в Търговския регистър показват че дружеството е реализирало през 2015 г. нетни приходи в размер на близо 12 млн лв като е отбелязан ръст от 32 процента спрямо предходната година.Малко над 5 млн лв са от направлението „безизкопни технологии“.\n                    ", "date": "2017.11.09", "title": "Българска компания започва работа в Куба    "}
{"url": "http://www.monitor.bg/a/view/63038-%D0%94%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%B7%D0%B0%D0%BF%D0%B5%D1%87%D0%B0%D1%82%D0%B0%D1%85%D0%B0-17-%D0%BC%D0%B0%D0%B3%D0%B0%D0%B7%D0%B8%D0%BD%D0%B0/", "text": "\n                    Данъчните инспектори са запечатали 17 търговски обекти във Варна само за седмица, съобщиха от Националната агенция за приходите (НАП). През октомври в морския град са извършени 516 проверки, като са съставени 96 акта, от които на 31 дружества е издадена предварителна административна мярка за запечатване на обекта.\n\nОт НАП обясняват, че проверяващите обикалят само след 17,30 часа в делничните дни, нощем и в почивните и празничните дни. Причината е, че масово продавачите надвечер и в почивните дни не дават касови бележки на клиентите си.\n\nОт началото на месец юни до края на септември инспекторите от НАП Варна са извършили 7944 проверки и са издали 773 актове заради нарушения. На 130 търговци пък им е забранено да работят за срок до 30 дни, тъй като не са издавали касови бележки или пък не е имало касови апарати в търговските обекти.\n\nОт приходната агенция във Варна отчитат, че констатираните нарушения по Северното Черноморие през лятото намаляват, което показва като цяло промяна в поведението към доброволно спазване на данъчните закони на по-голяма част от задължените лица, категоричните са данъчните.\n\nДанните сочат още, че приходите в държавния бюджет за трите месеца през летния сезон са с 28% повече, от същия период на предходната 2016 г.\n                    ", "date": "2017.11.09", "title": "Данъчните запечатаха 17 магазина"}
{"url": "http://www.monitor.bg/a/view/3828-%D0%91%D1%80%D1%8E%D0%BA%D1%81%D0%B5%D0%BB-%D0%BE%D1%82%D0%BF%D1%83%D1%81%D0%BD%D0%B0-739-%D0%BC%D0%BB%D0%BD-%D0%BB%D0%B2-%D0%B7%D0%B0-%D1%81%D1%82%D1%80%D0%BE%D0%B5%D0%B6%D0%B0-%D0%BD%D0%B0-%D0%B0%D1%83%D1%82%D0%BE%D0%B1%D0%B0%D0%BD%D0%B0-%D0%BF%D1%80%D0%B5%D0%B7-%D0%9A%D1%80%D0%B5%D1%81%D0%BD%D0%B5%D0%BD%D1%81%D0%BA%D0%BE%D1%82%D0%BE-%D0%B4%D0%B5%D1%84%D0%B8%D0%BB%D0%B5/", "text": "\n                    Европейската комисия одобри проекта за изграждане на 40 км от автомагистрала \"Струма\" в участъците Благоевград - Крупник, Кресна - Сандански и тунел „Железница“. Общата стойност на отпуснатите средства от Кохезионния фонд на ЕС е 628 млн. лева. Националното съфинансиране е в размер на 111 млн. лева, съобщиха от транспортното министерство.\n\nСтроителството на Лот 3.1 между Благоевград и Крупник започва на 31 август 2017 г. и в момента е в начален етап на изпълнение. На 20 септември 2016 г. започна изграждането на отсечката от южната страна на недовършения участък от Кресна до Сандански и физическият напредък на обекта скоро ще достигне 50%. В момента се провеждат обществените поръчки за изграждането на тунел „Железница“, с прогнозна стойност 250 млн. лева. Участъкът е разделен на три лота, а срокът за изпълнението им е редуциран на 3 години.\n\nС друго решение от днес, Комисията одобри предложеното от българска страна изменение на ОП „Транспорт и транспортна инфраструктура“ 2014 - 2020. С промените се прецизира обхвата на жп проектите, заложени за финансиране по ОПТТИ 2014-2020 г., като отпадат жп участъци, за които вече има осигурено финансиране от Механизма за Свързана Европа. Това са жп отсечките Волуяк - София - Елин Пелин, Костенец - Септември и жп възел Пловдив, които ще се изграждат със средства от МСЕ.\n\nПредвижда се разширение на обхвата на проекта за подготовка на жп линията Радомир - Гюешево, с цел окрупняване на проекта по цялото направление от София до границата с Република Македония. Изменен е също и проектът за реконструкция на гарови комплекси по основната TEN-T мрежа, като жп гара Чирпан се заменя от жп гара Карнобат. В проекта за модернизация са включени още жп гарите Стара Загора, Нова Загора, и столичните Казичене, Искър и Подуяне.\n                    ", "date": "2017.11.09", "title": "Брюксел одобри 739 млн. лв. за строежа на 2 отсечки от лот 3 на „Струма“"}
{"url": "http://www.monitor.bg/a/view/30201-%D0%92%D0%BB%D0%B0%D0%BA%D0%BE%D0%B2%D0%B5-%D1%81-%D0%B2%D0%BE%D0%B4%D0%BE%D1%80%D0%BE%D0%B4%D0%BD%D0%B8-%D0%B4%D0%B2%D0%B8%D0%B3%D0%B0%D1%82%D0%B5%D0%BB%D0%B8%C2%A0-%D1%89%D0%B5-%D1%81%D0%B5-%D0%B4%D0%B2%D0%B8%D0%B6%D0%B0%D1%82-%D0%B2-%D0%93%D0%B5%D1%80%D0%BC%D0%B0%D0%BD%D0%B8%D1%8F/", "text": "\n                    По неелектрифицирани участъци в Германия ще се движат първите влакове с водородни двигатели в света, съобщава Асошиейтед прес. \n\nФренският технологичен гигант Алстом (Alstom) съобщи, че е подписал договор да достави 14 влака с водородни клетки на Ел Ен Фау Ге (LNVG) - жп компания от провинция Долна Саксония.\n\nВлаковете ще се движат по маршрути между градове в провинцията от 2021 година. Алстом съобщи днес, че те ще имат пробег до 1000 км и максимална скорост 140 км в час. \n\nНовите машини ще заместят дизелови локомотиви по неелектрифицирани участъци. Има планове водородът да се произвежда чрез електричество от многобройните вятърни турбини в провинция Долна Саксония. Водородните двигатели отделят като отпаден продукт единствено водна пара и се определят като една от най-чистите форми на транспорт.\n                    ", "date": "2017.11.09", "title": "Влакове с водородни двигатели  ще се движат в Германия"}
{"url": "http://www.monitor.bg/a/view/75920-mo%D0%B1%D0%B8%D0%BB%D0%BD%D0%B0-%D0%B1%D0%B8%D0%B1%D0%BB%D0%B8%D0%BE%D1%82%D0%B5%D0%BA%D0%B0-%D0%BD%D0%B0-%D1%82%D1%83%D1%80-%D0%B8%D0%B7-%D1%81%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8%D1%82%D0%B5-%D0%BE%D0%B1%D1%89%D0%B5%D0%B6%D0%B8%D1%82%D0%B8%D1%8F/", "text": "Бусът ще спира и във висшите училища в академичното градче в София\n                    Мобилна библиотека ще обикаля университети и общежития в Студентския град и ще издава безплатни читателски карти на ученици и студенти. Инициативата е на столичната библиотека и районното кметство, като кампанията цели да стимулира четенето сред младите. В рамките на една година Библиобусът на столичната библиотека ще обикаля район „Студентски“, като задължителни спирки в маршрута му ще бъдат всички училища, висши учебни заведения и общежития на територията на района.Идеята е да се приобщят читатели за открития през 2015-а година филиал „Студентски“ на столичната библиотека, намиращ се в академичното градче.Мобилната библиотека вече посети и двете общински училища в района, като предизвика жив интерес от страна на възпитаниците на учебните заведения, съобщиха от район „Студентски“. В резултат на гостуването на Библиобуса в училищата бяха издадени над 300 безплатни читателски карти.Утре от 10 часа библиотеката на колела ще гостува на Минно-геоложкия университет „Св. Иван Рилски“.Библиобусът разполага с над 700 тома от най-новите и интересни книги художествена, научно-популярна и детска литература от съвременни, класически български и чуждестранни автори. Освен това Библиобусът предлага услуги като компютър, свързан с мрежата на столичната библиотека и нейните ресурси, предварително онлайн поръчване и заемане на книги и списания, както и срещи с писатели, поети, художници литературни четения, изложби, арт ателиета и образователни курсове за деца.Подробен график за спирките на мобилната библиотека по дати и часове може да се види на сайтовете на районното кметство и Столичната библиотека:  и www.libsofia.bgКакто „Монитор“ вече писа, мобилна библиотека „Библиобус“ потегли из софийските улици още през юли, когато кметът на столицата Йорданка Фандъкова даде старт на кампанията „Книгите идват при вас“.Тогава Библиобусът тръгна по отдалечените кваратали в София, в които няма големи читалищни библиотеки и достъпът на хората до книжни ресурси е ограничен, както и по проблемните изолирани социални групи, домове за стари хора и сираци и ромските общности.\n\n\n                    ", "date": "2017.11.09", "title": "Moбилна библиотека на тур  из студентските общежития "}
{"url": "http://www.monitor.bg/a/view/52194-%D0%A8%D1%83%D0%BC-%D1%82%D0%B5%D1%80%D0%BE%D1%80%D0%B8%D0%B7%D0%B8%D1%80%D0%B0-%D0%B2%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D1%80%D0%B0%D0%B1%D0%BE%D1%82%D0%BD%D0%B8%D0%BA/", "text": "3600 служители спипани без медицински прегледи през миналата година \n                    Шумна работна среда тормози всеки трети служител у нас. Това показват данни от проверки на контролните органи за миналата година, публикувани в проекта за Национална програма за безопасност и здраве при работа за периода 2018 – 2020 г.През миналата година от Главна инспекция по труда (ГИТ) са проверили 39 395 фирми. Оказва се, че 7,5% от работодателите не спазват нормите за хигиена в офиса, като най-големият проблем за подчинените им е наднорменият шум. 20 на сто от служителите са били изложени на тежки физически натоварвания, а за 12% прахът на работното е бил най-големият проблем.„Причините за това са няколко. На първо място все още значителна част от производственото оборудване в предприятията е старо, вследствие на което се влошават параметрите на работната среда по отношение на шум, вибрации и запрашеност“, се казва в проекта за Национална програма.Проверяващите са установили 12 601 нарушения на здравословните условия на труд, като най-често работодателите не са провели медицински прегледи на подчинените си. През миналата година са установени 3615 служители без документи за задължителен преглед при лекар. 535 пък са били нарушенията, свързани с липсата на режим на работното време и почивка. Близо 400 са били случаите, в които служителите не са получили лични предпазни средства, като каски и специално работно облекло. „Липсата на лични предпазни средства е предпоставка за трудови злополуки“, се казва в проекта за Национална програма за безопасност и здраве при работа. Данните на Националния осигурителен институт показват, че трудовите злополуки намаляват. През миналата година 2848 служители са претърпели инцидент на работното място, което е с 32 по-малко спрямо 2015 г. С фатален край са завършили 71 от трудовите злополуки, а след други 8 служителите са останали инвалиди. Традиционно най-много инциденти по време на труд има в секторите „Сухопътен транспорт“, „Търговия на дребно“ и „Държавно управление“.\n\n\n                    ", "date": "2017.11.09", "title": "Шум тероризира всеки трети работник "}
{"url": "http://www.monitor.bg/a/view/26452-%D0%9C%D0%B0%D1%8F-%D0%9C%D0%B0%D0%BD%D0%BE%D0%BB%D0%BE%D0%B2%D0%B0-%D1%81%D1%8A%D0%B1%D0%B8%D1%80%D0%B0-100-%D0%B4%D0%B5%D1%86%D0%B0-%D0%BD%D0%B0-%D1%84%D0%B5%D1%81%D1%82/", "text": "\n                     \n\n \n\n100 деца със специфични потребности, голяма част от които са настанени в социални институции и приемни семейства ще събере в мъглижкото село Ветрен в петък националният омбудсман Мая Манолова.\n\nПоводът е провеждащия се там за седми път национален фестивал „Като звездите“. Малчуганите са  от 13 населени места , организатор на проявата е сдружение „Поощряване и подпомагане на детски таланти-Вега“, логистиката е домакинството е от община Мъглиж и ветренското читалище „Народна просвета 1889“. Част от хлапетата ще пристигнат с приемните си родители, крайната цел е да бъде събудена любов сред малчуганите към фолклора и естрадата.\n\nМиналогодишният фестивал е бил под патронажа на тогавашния вицепрезидент Маргарита Попова, припомнят от СНЦ „Вега“, според тях участието на малчуганите в подобни прояви има определен терапевтичен ефект.\n\nПреди да започнат сценичните изпълнение водосвет за здраве ще отслужи старозагорският митрополит Киприан.\n\n Междувременно екипът на Мая Манолова ще отвори едновременно приемни за граждани в 11 –те общини на старозагорска област.\n                    ", "date": "2017.11.09", "title": "Мая Манолова събира 100 деца на фест   "}
{"url": "http://www.monitor.bg/a/view/41019-%D0%92%D0%BE%D0%BB%D1%8F-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8-%D0%B2%D0%BE%D1%82%D0%B0-%D0%BD%D0%B0-%D0%91%D0%A1%D0%9F-%D0%B3%D0%BB%D0%B0%D1%81%D1%83%D0%B2%D0%B0%D1%82-%D0%B2%D1%8A%D0%B7%D0%B4%D1%8A%D1%80%D0%B6%D0%B0%D0%BB%D0%B8-%D1%81%D0%B5/", "text": "\n                    БСП и „Воля” на Веселин Марешки не се разбраха за вота на недоверие, който социалистите инициират. Депутатите от „Воля” няма да подкрепи вота и вероятно ще гласуват „въздържали се”, стана ясно след среща в НС между двете партии. Това е втората среща на БСП в търсене на подкрепа, само преди ден червените разговаряха с ДПС по темата.„Разбират, че темата е важна, но считат, че един вот няма да помогне за решаване на проблема с корупцията”, обясни социалистът Жельо Бойчев относно решението на „Воля”. По думите му вотът на недоверие много ясно ще определи кой подкрепя правителството на Борисов и кой е опозицията. „Вотът по тема борба с корупцията поставя една разделителна линия - кой иска истинска промяна на модела на страната и кой иска статуквото”, каза той и увери, че дебатът не е безсмислен. „Поздравете г-н Цветанов добре се справя”, отговори пък Бойчев на питане дали Марешки не е бил притиснат да откаже подкрепа.Веселин Марешки от своя страна пък обясни, че те като прагматици и професионалисти няма да участват в едно празно говорене. Според него не е нужен такъв парламентарен механизъм като вота, особено преди Коледните празници и БГ председателството на ЕС. По думите му няма критична маса от хора, които искат предсрочен вот.„Ако няма тежки корупционни схеми, то тези предсрочни избори могат да бъдат най-рано след евроизборите”, обясни  Марешки. Той обясни, че винаги имало риск една от двете страни – БСП и ДПС или ГЕРБ и националистите,  да ги пришият и обявят за патерица на другата. По думите му всичко това било театър. Той обаче коментира, че не можели да не подкрепят добрите предложения в бюджета на правителството за догодина като скока на минималните  пенсии и доходите. \n\n\n                    ", "date": "2017.11.09", "title": "„Воля” няма да подкрепи вота на БСП, гласуват „въздържали се”"}
{"url": "http://www.monitor.bg/a/view/70236-%D0%91%D1%8A%D0%BB%D0%B3%D0%B0%D1%80%D1%87%D0%B5%D1%82%D0%B0%D1%82%D0%B0-%D0%BD%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%BC%D1%8F%D1%81%D1%82%D0%BE-%D0%B2-%D0%95%D0%B2%D1%80%D0%BE%D0%BF%D0%B0-%D0%BF%D0%BE-%D0%B3%D1%80%D0%B0%D0%B6%D0%B4%D0%B0%D0%BD%D1%81%D0%BA%D0%BE-%D0%BE%D0%B1%D1%80%D0%B0%D0%B7%D0%BE%D0%B2%D0%B0%D0%BD%D0%B8%D0%B5/", "text": "\n                    Челното място с резултат от 586 точки е за Дания, следвана от Китайски Тайбей и Швеция. И въпреки незавидното 16-то място резултатът на българските ученици се е повишил с 19 точки до 485, спрямо предходния през 2009-та година. Един от изводите на изследването е, че момичетата са се справили по-добре от момчетата на теста със среден резултат 505 срещу 468. „Отново се потвърждава констатацията, която правим от отдавна, че българските момичета имат по-добри умения за мислене или тяхната подготовка в по-фундаментален аспект е по-добра от тази на момчетата“, коментира шефката на отдел „Оценяване в предучилищното и училищното образование“ Светла Петрова.\nСпоред болшинството от БГ учениците, участвали в теста, най-голямата заплаха за човечеството е замърсяването на околната среда, следвана от тероризма, недостига на храна и др. Съдът пък е институцията, към която най-голям дял БГ ученици- 69%, имат доверие.\nСпоред 60% от българските осмокласници участвали в проучването изучаването на историята на страната ни е характеристика на добрия гражданин. Едва 11% пък са определили участването в политическа партия като такава ценност.\n\n\n                    ", "date": "2017.11.09", "title": "Българчетата на последно място в Европа по гражданско образование (ОБНОВЕНА)"}
{"url": "http://www.monitor.bg/a/view/6507-%D0%9F%D0%B5%D1%82-%D1%81%D0%B5%D0%BB%D0%B0-%D0%B2-%D0%A2%D1%8A%D1%80%D0%BD%D0%BE%D0%B2%D1%81%D0%BA%D0%BE-%D0%BF%D0%B8%D1%8F%D1%82-%D0%B2%D0%BE%D0%B4%D0%B0-%D1%81-%D0%BD%D0%B8%D1%82%D1%80%D0%B0%D1%82%D0%B8/", "text": "\n                    Жителите на шест населени места в област Велико Търново пият вода с нитрати, сочат данните от изследванията на местната здравна инспкция за месец октомври. Това са свищовските села Алеково, Козловец, Ореш, павликенските Недан и Сломер, както и в град Сухиндол. Освен това завишено количество на нитрати е показала и водата на територията на консервния завод в село Джулюница. Водата, подавана от станцията на БДЖ в Горна Оряховица пък е със съдържание на трихлоретен и тетрахлоретен, като тя временно е спряна. В село Овча могила пък във водата за питейни нужди е установено завишено количество на мезофилни аеробни организми. Със завишено количество на манган е водата в село Николаево, а на желязо в село Българско Сливово. С отклонения е и животворната течност в свищовското село Александрово. През октомври от РЗИ – Велико Търново са извършени общо 653 проверки , като са издадени 14 предписания, 6 заповеди и са съставени 4 акта за констатиране на административни нарушения\n                    ", "date": "2017.11.09", "title": "Пет села в Търновско пият вода с нитрати"}
{"url": "http://www.monitor.bg/a/view/49953-%D0%A3%D1%81%D0%BB%D0%BE%D0%B2%D0%BD%D0%B8-%D0%BF%D1%80%D0%B8%D1%81%D1%8A%D0%B4%D0%B8-%D0%B7%D0%B0-%D1%80%D0%BE%D0%BC%D0%BA%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D0%BB%D0%B8-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8-%D0%B2-%D0%9A%D1%8E%D1%81%D1%82%D0%B5%D0%BD%D0%B4%D0%B8%D0%BB/", "text": "\n                    Четири месеца „лишаване от свобода“ с тригодишен изпитателен срок и обществено порицание получиха две ромки, които нападнаха социални работнички в гетото на Кюстендил. Съдът е одобрил споразумение, постигнато между Районна прокуратура – Кюстендил и защитата на подсъдимите Жана Асенова и Анелия Димитрова, обвинени за нанесени телесни повреди на длъжностни лица и хулиганство. Случаят е от 23.02.2017 г., когато в изнесено работно място на Дирекция „Социално подпомагане“ в ромския квартал „Изток“, Асенова и Димитрова причинили на длъжностни лица – социални работници, леки телесни повреди. На двете пострадали, по време на изпълнение на служебните им задължения, били нанесени удари с ръце и крака, довели до контузии по различни части на лицето и тялото, отоци, охлузвания и натъртвания. Причината за агресията на двете ромки станали временно неработещи компютри. Подсъдимите Асенова и Димитрова буйствали, викали, проявявали агресия и арогантно отправяли на висок тон обидни думи, епитети и закани спрямо социалните работници. „Месец след инцидента беше решено в изнесения офис на „Социално подпомагане“ да бъде поставена орана с цел недопускане на подобни посегателства. Не са една или две заплашваните жени там. Вече са регистрирани и два случая на агресия“, припомниха от Дирекцията.\n                    ", "date": "2017.11.09", "title": "Условни присъди за ромки, нападнали социални работници в Кюстендил"}
{"url": "http://www.monitor.bg/a/view/87948-%D0%91%D0%BE%D1%80%D0%B8%D1%81%D0%BE%D0%B2-%D1%80%D0%B0%D0%B7%D0%BA%D1%80%D0%B8-%D0%98%D1%81%D0%BA%D0%B0%D1%82-%D0%B4%D0%B0-%D1%81%D1%8A%D0%B1%D0%BE%D1%80%D1%8F%D1%82-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B7%D0%B0%D1%80%D0%B0%D0%B4%D0%B8-%D0%BC%D0%B5%D1%80%D0%B0%D0%BA-%D0%BF%D0%BE-%D1%84%D0%B8%D1%81%D0%BA%D0%B0%D0%BB%D0%BD%D0%B8%D1%8F-%D1%80%D0%B5%D0%B7%D0%B5%D1%80%D0%B2-%D0%BE%D1%82-%D0%B1%D0%BB%D0%B8%D0%B7%D0%BE-12-%D0%BC%D0%BB%D1%80%D0%B4-%D0%BB%D0%B2/", "text": "\n                    11 милиарда и 900 милиона лева е фискалният резерв на правителството и на българската държава към 30 септември т.г. Това докладва зам.-министърът на финансите Кирил Ананиев на заседанието на кабинета във вторник, информира \"Труд\".\nОт публикуваната стенограма от заседанието става ясно, че премиерът Борисов моли Ананиев да повтори числото. „Сиреч това, което говориха – дълг, откраднали, изхарчили…“, казва Борисов. „Гледали са друга държава и други цифри, сигурно.“, отвръща Ананиев.\nЗам.-министърът подчертава, че за догодина България няма да има емисия на външен дълг, ще се намали с около 600 милиона дългът на държавата – с“ което ще отидем на 22,3% от брутния вътрешен продукт, което е едно много добро постижение“. В края на тригодишния период държавният дълг ще е 20% от брутния вътрешен продук. „Което ще ни нареди между второ и трето място, възможно е и второ място, сред страните членки на Европейския съюз“, обяснява Ананиев. „Ето за това толкова искат да съборят правителството, затова, защото всичките тези дългове, това намаляване означава по-малко лихви към банките в света, които ни обслужват, носи и други предимства.“, заявява Бойко Борисов. Уважаеми господин премиер, уважаеми дами и господа министри, колеги, основните макроикономически индикатори отчитат положително развитие през първите девет месеца и, съчетано заедно с подобрената събираемост на приходите, дават пряко отражение върху фискалните резултати, които постигат правителството и българската държава. Ще започна с това, че след ревизията на НСИ на брутния вътрешен продукт за 2016 г. позицията, тоест ръстът на брутния вътрешен продукт, беше коригиран от 3,4 на 3,9 процента. Вие знаете, че тази година вървим още по-добре и очакваме в края на годината ръстът на брутния вътрешен продукт да стигне 4 процента. Положително се развива и пазарът на труда, където виждаме, че през първото полугодие на тази година има увеличение на заетостта с един процентен пункт, като в края на годината очакваме безработицата да бъде около 6,5 на сто. Тази положителна тенденция ще продължи и през следващата година. Знаете, че тригодишната бюджетна прогноза, която прие правителството, предвижда за 2018 г. да спадне безработицата до 6,2, а в края на тригодишния период 2020 г. да отиде на 5,6 процента. Може би няколко цифри да кажа, тъй като материалът има много информация вътре, ще кажа някои основни неща. За периода януари – септември сме събрали с 1 750 млн. повече приходи, данъчно осигурителни приходи, спрямо същия период на миналата година. Това е ръст от 8,7 на сто. Когато има такъв ръст, който надхвърля ръста на брутния вътрешен продукт, както е в случая, показва, че имаме повишена събираемост и сериозна борба със сивата икономика. Какъв е фискалният резултат към 30 септември – имаме излишък от 2 420 900 хил. лева, което представлява 2,4% от брутния вътрешен продукт. Фискалният резерв към 30 септември е 11 900 млн. лева. Това е един стабилен, сериозен фискален резерв, който поддържаме вече един дълъг период от време, което показва, че приходите се изпълняват така, че… Би ли го повторил още веднъж? 11 милиарда и 900 милиона лева е фискалният резерв на правителството и на българската държава. БОЙКО БОРИСОВ: Сиреч това, което говориха – дълг, откраднали, изхарчили… Гледали са друга държава и други цифри, сигурно.: Благодаря. Просто колегите да знаят, защото фалшивите новини са си фалшиви.Това са основните цифри. Вътре в самия материал има дадени данни за всички приходи, как се развиват разходите. Безспорно, в края на годината ще имаме засилено финансиране, което ще ни даде възможност в края на годината да завършим около балансираното бюджетно салдо, макар че по закон имаме дефицит от 1,4%, но ние ще завършим с балансирано бюджетно салдо. Благодаря. Все пак да напомня, че и два месеца приходите бяха с близо 200 милиона по време на служебното правителство по-ниски. Финансов министър беше Ананиев, но премиер беше друг, така че виждате, има разлика и в това. Едни и същи могат и така, и така да работят. Все пак аз съм заложил на 4,6% ръст и се надявам да го стигнем догодина. Още повече, че тази година, за радост, нямахме такива наследства да плащаме като КТБ, като задълженията по американските централи, плащанията по „АЕЦ Белене“, така че за това си позволихме и повече пари за пенсии и заплати, за армията и полицията. Убеден съм, че догодина лятото с показателите, които ще имаме, можем дори да мислим за допълнителни неща. Но виждате, ние все пак като държава, която иска да влезе в чакалнята на Еврозоната, се съобразяваме и показателите ни, особено бюджетният дефицит, следим да са балансирани. Това, което е важно за догодина, господин премиер е, че ние няма да имаме емисия на външен дълг, ще се намали с около 600 милиона дългът на държавата, с което ще отидем на 22,3% от брутния вътрешен продукт, което е едно много добро постижение. А в края на тригодишния период ще отидем на 20% от брутния вътрешен продукт, което ще ни нареди между второ и трето място, възможно е и второ място, сред страните членки на Европейския съюз. Ето за това толкова искат да съборят правителството, затова, защото всичките тези дългове, това намаляване означава по-малко лихви към банките в света, които ни обслужват, носи и други предимства. Приемаме точка 27. Добри са ни резултатите. Догодина трябва да сме още по-добри.\n\n\n                    ", "date": "2017.11.09", "title": "Борисов разкри:  Искат да съборят правителството заради мерак по фискалния резерв от близо 12 млрд. лв"}
{"url": "http://www.monitor.bg/a/view/57425-%D0%94%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D1%80%D0%B8%D0%B5%D1%85%D0%B0-%D0%91%D1%8E%D0%B4%D0%B6%D0%B5%D1%82-2018-%D0%B3/", "text": "За първи път БВП ще прехвърли 100 млрд. лв.\n                    Парламентът прие на първо четене държавния бюджет за 2018 г. Приоритетите в проектобюджета за догодина са фокусирани върху реформите в сектор образованието, отбраната и сигурността, социалната и здравна политика, както и провеждането на Председателството на Съвета на ЕС.\n\n126 депутати дадоха своето съгласие за финансовата рамка, 96 гласуваха с „против“ и само един се въздържа. Както се очакваше БСП и ДПС не подкрепиха финансовата рамка за догодина, а Обединените патриоти, „Воля“ и ГЕРБ дадоха своето съгласие.\n\nВ проекта за държавен бюджет е\n\n\n\nв средното образование, така че до 2021 г. да се постигне двойно увеличение на възнагражденията. Целта е подкрепа за педагогическите специалисти и привличане на млади хора в професията.\n\nРазходите за функция \"Отбрана и сигурност\" за 2018 г. са в размер на 4,449 млрд. лв. За модернизация на въоръжените сили за периода 2018-2020 г. са предвидени до 1,191 млрд. лв. По 100 млн. лв. годишно се предвиждат за увеличение на заплатите на личния състав в системата на министерството на отбраната.\n\nАктуализираната средносрочна бюджетна прогноза за периода 2018-2020 г. предвижда увеличаване на размера на минималната работна заплата от 460 лв. на 510 лв. от 1 януари 2018 г., на 560 лв. от 1 януари 2019 г. и на 610 лв. от 1 януари 2020 г.\n\nСоциалната сфера ще се финансира през годината с над 13 млрд. лв. като само за пенсии ще отидат 9,45 млрд. лв. или с 520 млн. лв. повече, отколкото през тази. Всички пенсии ще се увеличат с 3,6% от 1 юли 2018 г.\n\n\n\nвследствие на запазването и на максималния осигурителен доход.\n\nОт парламентарната трибуна финансовият министър Владислав Горанов заяви, че бюджетът е за 100% от българските граждани, а не за 80% от тях. За първи път БВП ще прехвърли 100 млрд. лв. още до края на тази година, а догодина се очаква да бъде малко над 105 млрд. лв., подчерта министърът. Не променяме данъците, подчерта той и добави „чуха се много доктринални тези за неравенството и неговото преодоляване. Бих ги приел като искрено желание от политическата класа, ако те наистина биха довели до действително равенство. Спомняме си началото на прехода, когато всички бяхме равни. След това някои рязко напреднаха, защото слава богу хората не сме равни“, каза министърът.\n\nПо думите му ролята на бюджета е\n\n\n\nза всеки. Идентифицирахме този проблем като проблем на квалифицираната работна сила. На практика няма безработица, а свободни работни места, за които не могат да бъдат намерени хора. В края на периода очакваме безработицата да е около 5% - нива исторически ниски, които догонват ръста на икономиката и спират растежа, категоричен бе министър Горанов. Планирани са повече пари и за здравеопазването, въпреки че още не се е родил този, който ще го излекува, защото бюджетът е средство, а не инструмент, заключи той.\n\nВ допълнение на думите на Горанов председателят на бюджетната комисия и депутат от ГЕРБ Менда Стоянова каза, че бюджет 2018 е\n\n\n\nТя запита какво е заварено след управлението „Орешарски“ и БСП и си отговори-„огромен бюджетен дефицит, неизпълнение на приходите, европейски програми през провал, висока безработица, несигурност в бизнеса, фалирала банка КТБ, недоверие в банковия сектор, високи лихви и практически спряло кредитиране“.\n\nПо думите й обаче днес има растяща икономика и най-синтезираният показател е БВП, който е над средното ниво за европейските страни. За 2018 г. приходите ще бъдат с 2,3 млрд. лв. повече спрямо отчетените за предходната година. Над 11 млрд. лв. е фискалният резерв, върнато е доверието в банките, кредитирането е при изключително ниски лихви, финансова стабилност, гарантирана от стабилен валутен борд, подплатен с високи валутни резерви“, посочи Стоянова. Тя подчерта, че\n\n\n\nЗа 2017 г. ще отчетем дълг спрямо БВП от 23%. За 2018 г. се предвиждат 22%. Ще имаме реално намаление на дълга с 600 млн. лв. Към 2020 г. се предвижда дългът да достигне 20% от БВП“, допълни председателят на ресорната комисия. Тя заяви, че цялата философия на бюджета е за подкрепа на икономическата активност на бизнеса, за продължаващ устойчив икономически растеж.\n\n„Държавата се развива възходящо, устойчиво и това не е само заради икономическия цикъл, а и заради стабилната финансова и фискална среда. Това е програма, която честно от ГЕРБ са завили на хората, че ще осъществяват, с която хората ни избраха да управляваме и която ще следваме неотклонно, останалото, колеги, са опозиционни брътвежи“, бе категорична Менда Стоянова.\n\nОт своя страна Корнелия Нинова от БСП заяви, че проблемите на хората не са решени в този бюджет. Според нея в бюджета липсва политика за наука. „Това, което предлагате на БАН като увеличение също е само покриване на разликата в минималната работна заплата“, допълни тя.\n\nНинова побърза да добави, че освен повечето разходи за някои сектори\n\n\n\n- еднократната помощ при бременност, еднократната помощ при раждане, еднократната помощ при раждане на близнаци“, изброи Нинова. По думите й няма да има повече пари за хората с увреждания, за децата с увреждане, доходите и пенсиите. Тя се закани още, че между първо и второ четене БСП ще внесе алтернативен бюджет.\n\nСпоред проекта се очаква 119,193 млрд. лева да бъде брутният ни вътрешен продукт (БВП) през 2020 г. За следващите 3 години се очаква БВП-то да расте с 3,9% годишно. Така още догодина се очаква този показател да достигне 105,609 млрд. лв.\n\nОт финансовото министерство прогнозират, че към края на тази година държавният дълг ще достигне 23,6 млрд. лева, а през следващите 12 месеца е планирано поемането на\n\n\n\nкойто ще бъде в размер на 1 млрд. лв. Той ще бъде използван за погасяване на старо задължение от 1,6 млрд. лева.\n\n„Останалата част от 0,6 млрд. лв. ще бъде покрита със средства, спестени от осигурителното финансиране на планирания дефицит за 2017 г. поради очакванията за балансирано бюджетно салдо към края на годината“, посочват от МФ.\n\nПрогнозата на институцията е, че показателят ще намалее до 23,5 млрд. лв. към края на следващата година и ще бъде в размер на 22,3% от прогнозираното ниво на брутния вътрешен продукт. Безработицата пък се очаква да падне от 6,5% на 6,2%.\n                    ", "date": "2017.11.09", "title": "Депутатите приеха Бюджет 2018 г. "}
{"url": "http://www.monitor.bg/a/view/48300-%D0%A2%D1%80%D0%B8-%D0%BD%D0%BE%D0%B2%D0%B8-%D1%81%D0%BF%D0%BE%D1%80%D1%82%D0%BD%D0%B8-%D0%BF%D0%BB%D0%BE%D1%89%D0%B0%D0%B4%D0%BA%D0%B8-%D0%BE%D1%82%D0%BA%D1%80%D0%B8%D1%85%D0%B0-%D0%B2-%D0%A1%D1%8A%D1%80%D0%BD%D0%B8%D1%86%D0%B0/", "text": "\n                    Три нови спортни площадки, направени с пари от националната кампания „ Чиста околна среда“ на ПУДООС към екоминистерството, бяха открити в най-младата община в Пазарджишка област- Сърница. Една от площадките е изградена на място, дарено на общината от семейство,което е загубило 18-годишния си син при трудова злополука. Имотът се намира вблизост до язовир „Доспат“ и желанието на осиротелите родители било на това място да играят деца, затова общинското ръководство е изключително благодарно на семейството за отстъпения терен.  Първата площадка се намира в Основно училище“ Никола Вапцаров“ в село Побит камък. В учебното заведение се обучават 48 деца от 1 до 7 клас и 16 в предучилищна възраст. Другите 2 площадки са в общинския център-град Сърница. Едната от тях е за децата от Детска градина“ Мир“, в която се обучават близо 100 деца. За откриването на новите спортни съоръжения в Сърница пристигна е евродепутатът Искра Михайлова, която за пореден път декларира подкрепата си за развитието на най-младата и най-новата община в региона. Преди церемонията беше направен молебен за детето и жителите на Сърница.\n                    ", "date": "2017.11.09", "title": "Три нови спортни площадки откриха в Сърница"}
{"url": "http://www.monitor.bg/a/view/40397-%D0%97%D0%B0%D0%B4%D0%BA%D1%83%D0%BB%D0%B8%D1%81%D0%B8%D0%B5%D1%82%D0%BE-%D0%B2-%D0%A2%D0%B5%D0%BC%D0%B8%D0%B4%D0%B0-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D1%81%D0%BF%D0%B5%D1%86%D1%81%D1%8A%D0%B4%D0%B8%D0%BB%D0%B8%D1%89%D0%B0%D1%82%D0%B0/", "text": "Пусна пионката си Лозан Панов и групата му във ВСС да бламират промените\n                    Задкулисието в Темида бойкотира спецсъдилищата в пореден опит да блокира правосъдието у нас, за да опази менторите си олигарси от възмездието за престъпленията им. Отчаяните опити на престъпните босове от „Агнешките главички“ и пионките им в съдебната власт Лозан Панов и групичката му във Висшия съдебен съвет този път бяха насочени към това да саботират увеличението на съдиите в специализираните съдилища у нас.Причината е, че след промените в НПК делата за корупция срещу депутати, министри, шефове на агенции и държавни комисии, митнически началници, областни управители, магистрати, кметове и председатели на общински съвети се прехвърлиха именно към спецзвената на Темида и това ще доведе до сериозно увеличение на работата им. Анализите показват, че магистратите физически няма да успеят да се справят с увеличения обем дела и затова има нужда към звената да се разкрият нови щатни бройки и така да се увеличи състава на съдиите и съдебната администрация. Тези идеи обаче се оказа, че са блокирани от Панов и аверите му във ВСС по нареждане на олигархията. Причината е прозаична – очаква се в специализираните съдилища да се гледат две от най-емблематичните дела срещу олигарси у нас – тези за грабежа на КТБ, извършен от Цветан Василев и за аферата „ЕВН“, по която подсъдим е Иво Прокопиев.Точно затовазадкулисието обедини усилия да бойкотира промените. На заседание на пленума на ВСС се оказа, че две комисии в съдийската колегия – по натовареност и за атестиране и конкурси, са дали отрицателни становища на искането на председателя на спецсъда Георги Ушев да допълнителни 15 щата за съдии. В обосновката към искането си до съдийската колегия на ВСС Ушев е записал, че делата в спецсъда ще се увеличат с над 2000. Сега те били 4600. Очаква се спецсъдът да стане един от най-натоварените съдилища и с 18-те съдии в момента трудно би могъл да приеме делата, които ще се гледат там след измененията в НПК. Въпреки това, двете комисии в съдийската колегия са отрязали искането му.„Нямаме информация колко дела се очаква да постъпят в спецсъда след законовата промяна – нито от Софийски градски съд, нито от другите съдилища. Нямаме данни за натовареността в момента“, заяви Атанаска Дишева, която освен, че е член и на двете комисии в съдийската колегия, се е превърнала в истински таран на олигархичните битки в съвета.„Ние решаваме сегашната натовареност на спецсъда или бъдещата?“, попита главният прокурор Сотир Цацаров. „В настоящия момент не е налице натовареност, която да има нужда от още 15 съдии. 18 състава заседават в 4 зали. Дори да бъдат отпуснати нови съдии, няма къде да бъдат настанени и къде да заседават.Битовата обезпеченост е трудна, за кадровата няма проблем. На съдийската колегия ще бъде предложено да откаже разкриването на нови щатове. Това не е бойкот на съдийската колегия“, заяви Драгомир Кояджиков, член на двете комисии в съдийската колегия и верен авер на Дишева и Лозан Панов.„Не желая да се намесвам в работата на съдийската колегия, но ако се чака пълната сградна готовност, ще изпаднете в ситуация, в която прокурорската колегия ще е готова с нови щатове, а съдийската тепърва ще разкрива съдийски места, но те се заемат с процедури. Дали не е по-добре паралелно да се работи и за сграда, и за разкриване на щатове“, каза главният прокурор Сотир Цацаров.„Нещата ще катастрофират, защото с трици маймуни не могат да се ловят“, допълни обвинител №1. Той попита риторично доколко е оправдано Държавната комисия по сигурността на информацията /ДИКСИ/ да продължава да бъде в сградата на ул. „Черковна“, където са и спецсъдилищата, и спрецпрокуратурите и заяви, че огромна част от помещенията на тази служба са готови за съдебни зали.„Ние искаме да знаем дали ще променяте състава на спецсъда. Няма логика прокуратурата да освобождава територия без да знае какъв сграден фонд осигуряваме на спецсъдилищата. Ами изискайте информация за натовареността им. Искането на прокуратурата за разкриването на нови щатове за спрецпрокурори и съдебни служители и за ползването на блок от НСлС е въз основа на данни за натоварването“, каза Цацаров.На всички поставени въпроси председателят на ВКС Лозан Панов единствено обясни, че следващия вторник в дневния ред на съдийската колегия е включена точка по депозираното искане на шефа на спецсъда Георги Ушев.„За МС е ясно, че увеличаването на щатовете влече след себе си необходимостта от помещения, но за да мога да представя пред министър-председателя информация за нуждите на сградния фонд трябва да имам една приблизителна информация от вас. Чакам разчетите на съдийската колегия“, закри дебата правосъдният министър Цецка Цачева.\n\n\n                    ", "date": "2017.11.09", "title": "Задкулисието в Темида  бойкотира спецсъдилищата "}
{"url": "http://www.monitor.bg/a/view/64626-%D0%91%D0%BE%D1%80%D0%B8%D1%81%D0%BE%D0%B2-%D0%BD%D0%B8-%D1%80%D0%B5%D0%BA%D0%BB%D0%B0%D0%BC%D0%B8%D1%80%D0%B0-%D0%BF%D1%80%D0%B5%D0%B4-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D0%B8/", "text": "\n                    Премиерът Бойко Борисов представи потенциала на страната за инвестиции и индустриално сътрудничество пред ръководствата на 12 американски компании, съобщиха от пресслужбата на кабинета.\n\nФирмите са част от търговска мисия, организирана от Американо-Централноевропейската бизнес асоциация от Вашингтон. Бизнес предприятията имат интерес да инвестират и да разширяват дейностите си в България в областта на селското стопанство, фармацията, технологиите и хранително-вкусовия сектор.\n\nБорисов посочил предприетите от властта мерки за подобряване на бизнес средата, облекчаване на административната тежест и намаляване на разходите на бизнеса.\n\nТой представил и приоритетите на БГ председателство на ЕС, което трябва да стартира следващата година. Борисов акцентирал върху потенциала на Балканите и необходимостта за партньорства и проекти за осигуряване на свързаността и икономическото развитие на страните от региона.\n\n \n                    ", "date": "2017.11.09", "title": "Борисов ни рекламира пред американски инвеститори"}
{"url": "http://www.monitor.bg/a/view/39636-%D0%A1%D0%BE%D1%84%D0%B8%D1%8F-%D0%B4%D0%B0%D0%B2%D0%B0-%D0%BE%D1%89%D0%B5-2-%D0%BC%D0%BB%D0%BD-%D0%BB%D0%B2-%D0%B7%D0%B0-%D1%80%D0%B5%D0%BC%D0%BE%D0%BD%D1%82%D0%B8-%D0%B8-%D0%BE%D1%81%D0%B2%D0%B5%D1%82%D0%BB%D0%B5%D0%BD%D0%B8%D0%B5-%D0%BD%D0%B0-%D0%BC%D0%B0%D0%BB%D0%BA%D0%B8-%D1%83%D0%BB%D0%B8%D1%86%D0%B8/", "text": "Категорично пускат „Дондуков“ до 20 ноември\n                    С още 1 млн. лв. ще бъдат ремонтирани до края на годината улици в крайните квартали на София. Това реши Столичният общински съвет, при приемане на преразпределение на бюджета на столицата за тази година. От програмата за отчуждаване и изкупуване на имоти в столичната каса са останали 9 млн. лв. От тях 6 млн. ще отидат за метрото, по 1 млн. лв пък ще бъдат вложени в изграждането и поправка на улично осветление, както и в почистването на речни корита, обясни зам.-кметът по финанси Дончо Барбалов. Относно бюджета на общината за 2018 г, той заяви, че предстои по ресорните комисии всеки да представи приоритетите си за работа. До края на ноември Барбалов се надява, че нужните пари за следващата година ще бъдат ясни.\n\nОтносно ремонтите в София зам.-кметът по транспорта Евгени Крусев заяви, че от големите ифраструктурни проекти започнати това лято, нито един няма да остане за догодина. Зам.-кметът заяви, че още не платено на фирмите изпълняващи в момента ремонти и довършителни работи по булевардите „Дондуков“, „Монтевидео“ и „Каблешков“. По думите му сагата с „Дондуков“ категорично ще приключи до 20 ноември, когато движението по централния булевард ще бъде пуснато.\n\nПред общинските съветници кметът на София Йорданка Фандъкова заяви, че няма да им компромиси към фирмите, които бавят крайния срок на ремонтите и работят некачествено и обясни, че в момента се правят огледи и текат процедури по приемане на обектите. „Цялостните ремонтите предизвикват сериозни затруднение за гражданите и веднага щом е възможно пускаме движението, което не означава, че проекта е завършен, приет и разплатен“, каза кметицата. В последните години санкциите, които са наложени на строителните фирми са 2,7 млн. лв. „ Глобяваме всички фирми без изключение и се вижда, че няма чадър на никоя от тях, каквито спекулации чувам напоследък“, каза Фандъкова и допълни, че се извършва контрол и над надзорните фирми следящи ремонтните дейности.\n\n \n                    ", "date": "2017.11.09", "title": "София дава още 2 млн. лв за ремонти и осветление на малки улици"}
{"url": "http://www.monitor.bg/a/view/29025-%D0%94%D0%BE%D1%86%D0%90%D0%BB%D0%B5%D0%BA%D1%81%D0%B5%D0%B9-%D0%A1%D1%82%D0%BE%D0%B5%D0%B2-%D0%92%D0%B5%D1%80%D0%BE%D1%8F%D1%82%D0%BD%D0%BE%D1%81%D1%82%D1%82%D0%B0-%D0%A2%D1%8F%D0%BD%D0%B3%D0%BE%D0%BD-1-%D0%B4%D0%B0-%D0%BF%D0%B0%D0%B4%D0%BD%D0%B5-%D0%BD%D0%B0-%D1%81%D1%83%D1%88%D0%B0%D1%82%D0%B0-%D0%B5-%D0%BF%D0%BE%D0%B4-5-/", "text": "\n                     \n\n\n                    ", "date": "2017.11.09", "title": "Доц.Алексей Стоев     Вероятността „Тянгон 1“ да падне на сушата е под 5 % "}
{"url": "http://www.monitor.bg/a/view/85063-%D0%9B%D1%8E%D1%82%D0%B8%D0%B5%D1%80%D0%BA%D0%B0-%D0%B2%D1%8A%D0%B7%D1%80%D0%BE%D0%BF%D1%82%D0%B0-%D0%B2-%D0%9D%D0%B5%D1%82%D0%B0-%D1%81%D1%80%D0%B5%D1%89%D1%83-%D0%BE%D1%85%D1%80%D0%B0%D0%BD%D0%B0%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5/", "text": "\n                     \n\n \n\nБългарка, която  живее в Италия и заедно със съпруга е сред най-известните майстори на струнни музикални инструменти възропта срещу начина, по който служители по сигурността на арепорта в Пловдив я накарали да разглоби цигулката си под претекст, че струните й са режещи и могат да бъдат използвани за терористичен акт\n\nЕвелина Бодукова – Марино написа на личния си профил:“Това е състоянието в което излезе цигулката ни след контролите за сигурност на Летище Пловдив(Крумово),България на път за Бергамо, Италия към дата 05/11/17 21.05ч. с полет на Ryanair. Бяхме принудени от служителите по сигурността да свалим струните на цигулката, за да не бъдат конфискувани и изхвърлени, и да ги оставим на родителите ни които ни изпращаха на летището. Струните били считани за “режещи предмети” и затова потенциално опасни.\nОчакваме Министерство на Вътрешните работи да вземе отношение и съответни мерки по този и много подобни случаи все на Летище Пловдив при подаденият вече от нас сигнал. До тогава Цигулари, Виолисти, Виолончелсти, Китаристи и т.н.... един приятелски и лютиерски съвет, имайте едно на ум и ако можете избягвайте това летище до момента в който служителите по сигурността не покажат по цивилизовано отношение към струнните музикални инструменти. Моля не “харесвайте” а споделете този пост с възможно повече пряко заинтересовани хора!“.\n\nЗа по-малко от денонощие постът на лютиерката беше споделен 599 пъти, а десетки потребители коментираха случилото се. Сред най-дейните се оказаха концентриращи музиканти, които споделят че наскоро при кацане в Москва е била „арестувана“ виолата на българска музикантка, а други обясняват че свалянето на струните било масова практика на охранителите в Израел.Има и шегаджии, които гадаят дали скоро няма да се наложи пътуване без бельо, тъй като ластикът на слиповете можем да се окаже удобен за „бесене“ на стюардите.\n                    ", "date": "2017.11.09", "title": "Лютиерка възропта в Нета срещу охраната на летище    "}
{"url": "http://www.monitor.bg/a/view/16203-%D0%A6%D0%B2%D0%B5%D1%82%D0%B0%D0%BD-%D0%92%D0%B0%D1%81%D0%B8%D0%BB%D0%B5%D0%B2-%D0%94%D0%B0-%D1%81%D0%B8-%D0%BD%D0%B0%D0%BF%D0%B0%D0%B7%D0%B0%D1%80%D1%83%D0%B2%D0%B0%D1%88-%D0%BB%D0%BE%D0%B1%D0%B8%D1%81%D1%82%D0%B8-vii-%D0%B3%D0%BB%D0%B0%D0%B2%D0%B0-%D0%BE%D1%82-%D0%BA%D0%BD%D0%B8%D0%B3%D0%B0%D1%82%D0%B0-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%9C%D0%B0%D0%B4%D0%BE%D1%84/", "text": "\n                    \n \n\n\n\n \n\n16 ноември 2009 г. След година нечовешки тормоз в затвора умира руски адвокат, разкрил мащабна корупционна схема в родината си - Сергей Магнитски. Човекът, в памет на когото впоследствие ще бъде кръстен безпрецедентен по същността си чужд закон - американският глобален акт „Магнитски“, издъхва според последващи публикации след месеци на насилие и липса на животоспасяващо лечение и медикаменти. Показателно е, че в миговете, в които той поема, давейки се в конвулсии, последните си глътки въздух, българският Мадоф е на крилете на славата си и не скъпи нито пари, нито време, за да демонстрира благосъстоянието си.\n\nПрез 2009 г. Цветан Василев, който години по-късно ще се прави на дисидент в същинска гавра с паметта на Магнитски и духа на кръстения на него закон, едва насмогва на валидирането на пощенски марки, награждаването с почетни значки на вузове, в които преподавател е съпругата му, и коктейли, организирани, за да се отпразнува обявяването за „най-добра публична компания“ на вече действащата на пълни обороти като финансова пирамида КТБ. Иронията е, че тази титла й е дадена не от друг, а от „Дневник“ - един от флагманите на издателската група „Икономедиа“ на разградския енергиен бос Иво Прокопиев, който иначе в следващите месеци и няколко години ще се изживява като критик на Цветан Василев. Както вече стана ясно – временно и за заблуда на публиката.\n\nПриет в първоначалния си вариант през 2012 г., когато българският Мадоф пазарува със замах с източените стотици милиони от КТБ „златните кокошки“ в бизнес империята си, и редактиран в края на 2016 г., когато Василев вече се крие в Сърбия от възмездието за престъпленията си, глобалният акт „Магнитски“ има за цел да санкционира чуждестранни лица, уличени в корупция и погазване на човешките права на хора, разобличаващи корупция. Документът дава правомощия на президента на САЩ да замразява имуществото им – ако имат такова, на територията на страната, както и да им отказва достъп до нея след произнасяне и по предложение на специална комисия към US Конгреса. Духът на закона е ясен, а обективно погледнато българският Мадоф до голяма степен покрива профила на идеалния кандидат за санкциониране. Човекът, предаден на съд за над 100 престъпления в България и с разследване за пране на пари в Люксембург, замразено там само защото у нас върви сходно досъдебно производство, обаче решава да се изкара жертва. И през август 2017 г. подава жалба по глобалния акт „Магнитски“. Твърдейки, че е станал мишена на погазване на човешките му права и на „корпоративен рейд“ - т.е. на целенасочена кампания за отнемане на имуществото му, тъй като – видите ли – дал подкрепата си на политически антикорупционен проект.\n\nЗа препатилите български граждани, от чиито джобове реално идват милиардите, дадени от Фонда за гарантиране на влоговете, за да покрие гарантираните депозити на ужилените вложители в КТБ, напъните на българския Мадоф да се изкара борец срещу корупцията са също толкова нагло смехотворни, колкото биха били опитите на хванат на местопрестъплението крадец да хвърли вината си върху случаен минувач. Но докато на територията не само на България, но и на Европа зулумите на Цветан Василев са пределно и до болка познати, то не така стоят нещата през Океана, чиято общественост тепърва ще се запознава с казуса. И банкерът беглец разчита именно на това, за да си изгради образа на мъченик дисидент. За целта следва внимателно изпипана рецепта, включваща вече доказала се пред ментора му Костов адвокатска кантора – JWI, и говорител – ексгубернатор, дипломат и настоящ лобист – Бил Ричардсън.\n\n„Действаме заедно с Бил Ричардсън и неговата фондация по причини, които ние считаме за хуманитарни и справедливи в този случая. Пари, лобиране, ние не се занимаваме с такива неща“, ще заяви в интервю за българската BiT – една от телевизиите на хранилката на Цветан Василев, зам.-шефът на JWI Джоузеф Огъстин. Всеки истински брак по сметка - а този безспорно е такъв, обаче струва пари. За да сме още по-точни – поне 5 милиона долара. При това – отново идващи от ограбеното от КТБ.\n\nТочно тази внушителна сума e отишла според разследване на в. „Труд“ за подсигуряване на подкрепата и лобистките контакти и умения на бившия губернатор на Ню Мексико Бил Ричардсън, чиято фондация Richardson Center for Global Engagement формално внася и ще защитава пред Конгреса иска на Василев.\n\nБългарският Мадоф и ексгубернаторът всъщност се познават отдавна, но от друго НПО, в което Ричардсън дълги години е играл важна роля - Атлантическия съвет на САЩ. Влиятелна международна лобистка организация, предоставяща възможност на нейни членове да градят връзки с високопоставени публични личности от различни държави срещу тарифи, даващи достъп до форумите й. Така в периода 2010-2011 г., когато българският Мадоф вече прави опити да превърне икономическата си власт в политическа такава и дори започва в тесни кръгове да лансира кандидатурата си за премиер, стартира с превеждането на по няколкостотин хиляди долара на организацията. Първите трансфери са през 2010 г., когато на два пъти – от сметките на фирмата на Цветан Василев „Бромак“, през която държи мажоритарния дял в КТБ, са платени общо 350 000 долара. През 2011 г. банкерът беглец плаща още 100 000 долара, за да присъства на ежегодната пролетна вечеря, организирана от Атлантическия съвет, а през ноември същата година участва в Черноморски енергиен и икономически форум в Истанбул заедно с Ричардсън и проваления кандидат за президент на олигархията и тогавашен енергиен министър Трайчо Трайков. През следващата – 2012 г., следват нови преводи. Още по-солидни от тези. В рамките на 12 месеца бъдещият беглец от правосъдието у нас ще направи общо три дарения – едното лично, второто - от името на „Бромак“, а третото - от самата КТБ. Само дарението, направено от лично негово име, е в размер на четвърт милион долара. Въпросната година участва в три вечери, организирани от Атлантическия съвет, и потвърждава намерението си в следващите пет години да прави ежегодни „дарения“ в полза на лобистката организация в размер на половин милион щатски долара годишно, или 2,5 млн. долара за петилетка. Договорите, по които Атлантическият съвет се явява бенефициент на даренията, са сключени с КТБ и „Бромак“. През 2013 г. една от ключовите фирми в пералнята на Василев - „Фина С“, превежда на организацията 1 000 600 долара „подарък по споразумение“. Дружеството получава сумата от друга от компаниите бушони – ИПС, която има парите от продажбата на облигации на компания, теглила кредит за точно тази сума от КТБ. Така веригата се затваря, за да разкрие гротесковата истина, че кампанията, подета от Василев в САЩ по изкарването му за „мъченик“ заради това, че е даден на съд за източването на КТБ, реално е финансирана с парите, откраднати от него от вложителите в същата тази фалирана от българския Мадоф банка.\n\nИ докато подобна наглост твърде вероятно си е световен прецедент, то това далеч не е първият случай на отявлен конфликт на интереси, в който е замесено името на лобиста, наел се да брани интересите на Василев пред Конгреса – Бил Ричардсън. Бивш посланик на САЩ в ООН, бивш губернатор, бивш секретар по енергетиката и дори бивш (неуспял) кандидат за президент на Демократическата партия в края на 2008 г. той е предложен от новоизбрания тогава US държавен глава Барак Обама за секретар по търговията. Няколко дни по-късно, докато още не са заглъхнали празненствата по посрещането на 2009 г., Ричардсън оттегля номинацията си заради федерално разследване за корупция. То е по подозрения, че калифорнийска компания е спечелила обществена поръчка в Ню Мексико, тъй като е спонсорирала различни каузи на защитника на Василев, докато е бил губернатор на щата. Разследването в крайна сметка спира без резултат, но лепва сигнално клеймо върху него. Тъй да се каже – има причина да е все бивш. През 2012 г. избухва и нов скандал, в който е въвлечено името на Ричардсън. По време на съдебен процес бивш служител на финансова компания свидетелства, че фирмата му е дарила 100 000 долара за кампанията на Ричардсън срещу ангажимент да бъде наета от ръководството на щата Ню Мексико за суапова сделка.\n\nРазбира се, едва ли тези пробойни в имиджа на ексгубернатора са причината именно на неговите услуги да се спре Василев. Ричардсън наистина има много контакти, а също и бекграунд в изпълнението на щекотливи поръчения. С какъв успех е друг въпрос. Но фактите са си факти, а те сочат, че е имал важна роля, макар завършила с погром, в опитите за потушаването на скандала с Моника Люински през 1997 г. По това време той е посланик на САЩ в ООН и по предложение на тогавашния шеф на администрацията на Белия дом Джон Подеста предлага на Люински работа. Тя отказва, а малко по-късно прави разкритията си за аферата с тогавашния президент Бил Клинтън пред медиите.\n\nВ България Ричардсън е познат по други две направления. Той гостува у нас преди две години по покана на Атлантическия клуб, а малко по-късно в страната ни е създаден клон на Атлантическия съвет от лица, присъстващи в стенограмите от АРГО-гейт. Като Велизар Шаламанов например. US лобистът е и пряко свързан с милиардера спекулант Джордж Сорос и в политическото си битие дори е получавал дарение от него в размер на 50 000 долара.\n\nПак водещи пряко към задругата на задкулисието „български следи“ има и при адвокатската кантора, наета от Цветан Василев, за да подготви иска му по глобалния акт „Магнитски“. JWI, с които българският Мадоф е сключил 6-месечен договор срещу 50 000 долара хонорар и поемане на всички допълнителни разноски – в това число и полет до Белград в първа класа, са обслужвали два пъти през годините кабинета на ментора на Василев – Иван Костов. Тандемът на Jefferson Waterman International с Командира лъсва от договорите, депозирани от нюйоркската кантора пред американското министерство на правосъдието по закона FARA. Той задължава всяка американска компания, работеща за чуждо юридическо или физическо лице, да декларира детайлите по договореностите си с него. В архивите има 3 контракта, сключени от JWI с лица от България, като последният е именно с Василев. Предните два пък са с кабинета „Костов“ и са съответно от 1998 и 1999 г. По тях са платени колосални суми за „стратегически съвети и пиар услуги“, като на шестмесечие от страната ни са превеждани по 150 000 долара. Както е видно, Огъстин е прав в интервюто си - нито JWI, нито Ричардсън се занимават с пари. Всъщност се занимават с много пари.\n\nНе остава също така и място за съмнения кой, по какъв начин и на каква цена е участвал в свръзката между българския Мадоф и новоизпечените му защитници.\n                    ", "date": "2017.11.09", "title": "Цветан Василев: Да си напазаруваш лобисти (VII глава от книгата \"Българския Мадоф\")"}
