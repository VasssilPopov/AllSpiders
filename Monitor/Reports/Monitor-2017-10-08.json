{"url": "http://www.monitor.bg/a/view/78705-%D0%A0%D0%B8%D0%B1%D0%B0%D1%80-%D0%BE%D1%82-%D0%A1%D0%BE%D0%B7%D0%BE%D0%BF%D0%BE%D0%BB-%D1%81%D0%B5-%D1%83%D0%B4%D0%B0%D0%B2%D0%B8-%D0%BF%D1%80%D0%B8-5-%D0%B1%D0%B0%D0%BB%D0%B0-%D0%B2%D1%8A%D0%BB%D0%BD%D0%B8/", "text": "\n                    \n\n\n\n\n\n\n                    ", "date": "2017.10.08", "title": "Рибар от Созопол се удави при 5 бала вълни "}
{"url": "http://www.monitor.bg/a/view/13460-%D0%91%D0%B0%D0%BD%D0%BA%D0%B8%D1%82%D0%B5-%D0%B8%D0%B7%D0%BA%D1%83%D1%88%D0%B0%D0%B2%D0%B0%D1%82-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D1%81%D0%B8-%D1%81-%D0%BE%D1%84%D0%B5%D1%80%D1%82%D0%B8-%D0%BD%D0%B0-%D0%B5%D0%BA%D1%80%D0%B0%D0%BD/", "text": "Хартията е още актуална, под 5 на сто ползват онлайн разплащане\n                    Въпреки милионите инвестирани от банките в маркетингови стратегии и дигитални платформи една под 5% от потребителите в България превеждат пари онлайн. Страната ни е на едно от последните места по използваемост на услугата в Европа заедно с Румъния, показва проучване на Евростат. За разлика от нас средно 30% от жителите на северните държави в Европа ползват ежедневно онлайн банкиране. Страната ни изостава с 5 години назад спрямо Централна Европа, но това не означава застой в дигитализацията на банковата ни сфера.Една от причините за забавянето е несигурността, която имат потребителите докато оперират виртуално с парите си. Това доведе до влизането в сила на \n ,които наваксат изоставането с две обиколки развитието на технологиите. \"Ниската познаваемост на дигиталното банкиране в България се дължи на липсата на доверие\", смята Васил Димитров, проектен мениджър в \"Банкиране на дребно\" в Банка ДСК. Според него именно директивата PSD2 цели стандартизиране на сигурността на клиентите на банкови услуги. Евродирективата касае безлимитните плащания, при които риска е най-голям. Фокусът на регламента PSD2 е поставен върху транзакционното банкиране. И по-конкретно върху автоматизацията, включване на технологиите за ускоряване на процеса, подобряване на качеството и редуциране на разходите.Същевременно банките не само в Европа се опитват да настигнат финтех компаниите, които предлагат все по-евтини и иновативни услуги, но не са поставени наравно нормативно със старите финансови институции.Клиентите осъзнават, че вече те са важни, а не продуктите: \n \nПоследното вече е признато и гласно от банките, които предлагат по-справедливи продукти спрямо клиентите си. Нов вид сметки за получаване на заплатата ги освобождава от такси и им дава бонуси, ако плащат комуналните си сметки дигитално или пазаруват онлайн. Допълнително при нужда от финансиране получават и специални отстъпки.Част от тях проучват детайлно клиентите си и предлагат различни услуги на всеки един от тях. От това къде и колко пазаруват до къде ходят на почивка - характеристиките, които се анализират от банките са стотици. Това води до ясно идентифициране от какво ще имат нужда в един бъдещ момент и до конкретни оферти на екран във всеки един офис или кол центъра. 80 на сто от клиентите на „Пощенска банка” получават индивидуални оферти, а 23% от тях ги приемат, коментира Румен Радушев, ръководител „Индивидуално банкиране и алтернативни канали” на банката.В момента \n \nот младите хора. Те искат нещата да се случват бързо, евтино и сигурно. Според данни на Световната банка около 40% от младите хора в Централна и Източна Европа нямат достъп до банково кредитиране. Те не отговарят на стандартното отношение на банките, но имат собствен дигитален път в интернет. Ето защо повече финансови институции ще преживеят дигитален катарзис, смята председателят на управителния съвет на TBI Bank Валентин Гълъбов. Традиционното комуникиране с лозунги от типа „вие сте лоялен наш клиент и затова ви предлагаме изгоден лизинг”, ще останат в миналото. По думите му все още хартията и физическият подпис са водещи, но банките трябва да отчетат факта, че бъдещето на човека е с телефон навсякъде.\"Изследване показва, че голяма част от хората признават, че ако не са близо до телефона си се чувстват като болни. Те са повече от четките за зъби”, коментира Юлиян Влахов от Уникредит Булбанк.Над 70 на сто от милениум поколението предпочита да посети зъболекар пред това да влезе в банка. Родените след 2000-та г. възприемат финансовите институции като транзакционен бизнес и смятат, че до 5 години няма да има нужда от тях. Затова и разплащането директно с телефона е пилотен проект на няколко банки, въведен за първи път в България от Първа инвестиционна банка. Дигиталната карта е нов вид банкова карта, с която можете да\nбез физически да ползвате познатата ви пластика. То е достъпно за клиентите на банката, които използват смартфони с NFC функционалност.Маркетинг стратегията на банките вече се базира и на иновативни дигитални решения, смята експертът от Vivacom Емил Ласов. Чрез анализ на данните на Wi-Fi зоната във всеки офис на банката може да бъдат разбрани бързо и лесно предпочитаните продукти от клиента.Друга възможност са екраните, на които в определени дни и часове се появяват съобщения за продукти насочени към определен тип клиенти. \"В деня, в който хората получават пенсия на мониторите могат да текат реклами насочени точно към този тип клиенти\", допълват от Vivacom. \n\n\n                    ", "date": "2017.10.08", "title": "Банките изкушават клиентите си с оферти на екран"}
{"url": "http://www.monitor.bg/a/view/2357-%D0%A8%D0%BE%D1%84%D1%8C%D0%BE%D1%80-%D0%B1%D0%B5%D0%B7-%D0%BA%D0%BD%D0%B8%D0%B6%D0%BA%D0%B0-%D1%81%D0%B5-%D0%BA%D0%B0%D1%87%D0%B8-%D0%B2%D1%8A%D1%80%D1%85%D1%83-%D0%B4%D1%83%D0%B2%D0%B0%D1%80-%D0%B2-%D0%9C%D0%B0%D0%B4%D0%B0%D1%80%D0%B0/", "text": "\n                    \n\n\n\n\n\n\n                    ", "date": "2017.10.08", "title": "Шофьор без книжка се качи върху дувар в Мадара"}
{"url": "http://www.monitor.bg/a/view/50127-%D0%93%D0%BB%D0%BE%D0%B1%D0%B8%D1%85%D0%B0-%D1%80%D0%BE%D0%BC%D0%B8-%D1%81-3-%D0%B1%D0%BE%D0%BD%D0%B0-%D0%B7%D0%B0-%D1%81%D1%8A%D0%B6%D0%B8%D1%82%D0%B5%D0%BB%D1%81%D1%82%D0%B2%D0%BE-%D1%81-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B0/", "text": "\n                    3 000 лв глоба наложи състав на старозагорския районен съд по дело за незаконно съжителство с непълнолетна.Глобата е за 18-годишният син, майката и таткото, които дали подслон на новобрачната двойка по Коледа м.г. в дома си.Към онзи момент младоженецът нямал навършено пълнолетие и бил ученик в новозагорско школо , а „снахата“ току що отпразнувала 15-я си рожден ден.Без да имат брак младите заживели под един покрив с родителите на „съпруга“ в старозагорското село Подслон, като междувременно и двамата спрели да посещават училище.Въпреки че на 29 септември т.г. младежът навършил 18 години не предприел никакви действия да узакони съжителството си. Подобни действия не били предприети и от родителите му , въпреки че още през пролетта били предупредени, че носят наказателна отговорност.Налагането на парична глоба наместо изпращане в затвора за срок от 2 години, както предвижда наказателният кодекс съдебният състав мотивира с чистото минало на тримата и …съществуващите порядки и обичаи в етническата им група. \n\n\n                    ", "date": "2017.10.08", "title": "Глобиха роми с 3 бона за съжителство с непълнолетна   "}
{"url": "http://www.monitor.bg/a/view/23849-%D0%A2%D0%B5%D1%80%D0%B5%D0%B7%D0%B0-%D0%9C%D0%B5%D0%B9-%D1%89%D0%B5-%D0%BC%D0%B0%D1%85%D0%B0-%D0%91%D0%BE%D1%80%D0%B8%D1%81-%D0%94%D0%B6%D0%BE%D0%BD%D1%81%D1%8A%D0%BD/", "text": "\n                    Британският премиер Тереза Мей даде знак в интервю, че може да отстрани външния министър Борис Джонсън от поста му, предаде Ройтерс.\nДжонсън декларира вярност към Мей, но някои приближени на премиера го обвиняват, че подкопава позициите й с афиширането на своя версия за Брекзита, припомни агенцията.\n\nНа въпрос към Мей какви са плановете й относно Джонсън тя е отговорила: \"Никога не е било в стила ми да се крия пред предизвикателствата и няма да започна да го правя сега\".\nВестникът коментира, че това е сигнал, че тя се готви да подбере нови министри в кабинета си, като отстрани проблемните. \"Аз съм министър-председател и част от работата ми е да бъда сигурна, ме винаги имам най-добрите хора в моя кабинет\", цитира я неделното издание.\nОт премиерската канцелария отказаха коментар с мотива, че още не са запознати с публикацията, отбеляза Ройтерс и припомни, че на конгреса на Консервативната партия по-рано тази седмица Тереза Мей срещна вътрешнопартийна съпротива.\nСамият Борис Джонсън написа в платформата за размяна на съобщения, че всички консерватори трябва да застанат \"в кръгова отбрана\" около премиера Мей.\n\nВ случай на предсрочни парламентарни избори повечето британци ще гласуват за опозиционната в момента Лейбъристка партия начело с Джереми Корбин. Това показват данни от допитване на социологическата агенция \"Би Ем Джи рисърч\", публикувани от в. \"Индипендънт\".\nКато най-популярна партия лейбъристите изпреварват управляващите консерватори с 5 на сто от гласовете - с 42 срещу 37 процента.\nВсе повече британци виждат в Корбин потенциален премиер, който може да замени Тереза Мей. В сравнение с предишна анкета рейтингът му е нараснал с 4 пункта, достигайки 32 процента, а рейтингът на Мей е спаднал с два пункта до 30 на сто.\n \n                    ", "date": "2017.10.08", "title": "Тереза Мей ще маха Борис Джонсън "}
{"url": "http://www.monitor.bg/a/view/46135-%D0%A2%D0%B0%D1%82%D1%8F%D0%BD%D0%B0-%D0%9B%D0%BE%D0%BB%D0%BE%D0%B2%D0%B0-%D1%81%D0%B5-%D0%B7%D0%B0%D0%BA%D0%B8%D1%87%D0%B8-%D1%81%D1%8A%D1%81-%D0%97%D0%BB%D0%B0%D1%82%D0%BD%D0%B0-%D1%80%D0%BE%D0%B7%D0%B0-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "Велислав Павлов триумфира като „Вездесъщият“, филмът бе отличен от критика и публика\n                    Голямата българска актриса Татяна Лолова бе отличена със „Златна роза“ по време на официалната церемония, провела се на финала на фестивала за българско кино във Варна вчера. Обичаната от поколения зрители звезда получи приза за цялостен принос към филмовата индустрия у нас от директора на НФЦ Камен Балкански. Наградата на актрисата, чиято биография крие  бе посрещната с бурни аплодисменти от публиката в зала 1 на Фестивален и конгресен център в морския град.Големият победител в 35-то издание на „Златна роза“ стана премиерното заглавие на Илиян Джевелеков (Love.Net) - „Вездесъщият“. Лентата, проследяваща как от безобидно хоби видеонаблюдението може да се превърне в истински кошмар, бе отличена като най-добра, както от Гилдията на критиците към Съюза на българските филмови дейци, така и от киноманите на фестивала. Велислав Павлов, който се справя безупречно с творческата лудост на героя, вживял се в Големия брат, пък се прибра с приз за най-добра мъжка роля. Неговата екранна съпруга –  от „Посоки“.Колко истини можем да понесем, без да се отклоним от параболата на здравословното любопитство? Отговор на този въпрос ще търсят и столичани още във вторник, когато от 19 ч. ще се проведе гала премиерата на „Вездесъщият“ в зала 1 на НДК. След като грабна голямата награда в „Златна роза“, създателите на филма си завоюваха и приза, кръстен на покойния продуцент Дани Лърнър, работил по повечето международни продукции, осъществени в България през последните години. Той е в размер на  както и 5000 евро в брой за реализацията на следващ пълнометражен проект.Сред останалите отличници на „Златна роза“ са Илиян Метев, който получи награда за най-добър режисьор с „3/4“, “Дъвка за балончета“ за сценарий, „Радиограмофон“ на Рузие Хасанова за дебют в пълнометражното кино, Ненад Бороевич за операторската си работа във „И после светлина“ на Константин Божанов и др.„Посоки“, с който Стефан Командарев спечели овации на фестивалите в Кан и Сараево, стана носител и на специалната награда на журито във Варна.\n\n\n                    ", "date": "2017.10.08", "title": "Татяна Лолова се закичи със „Златна роза“ във Варна"}
{"url": "http://www.monitor.bg/a/view/38120-%D0%92%D0%B8%D1%81%D0%BE%D0%BA%D0%BE-%D0%BF%D0%BE%D0%B2%D0%B8%D1%81%D0%BE%D0%BA%D0%BE-%D0%A4%D0%A1%D0%91/", "text": "Прогресив рок космоса на Румен Бояджиев, Константин Цеков и Иван Лечев събра над 10 000 в национален празник   \n                    В световния шоубизнес има една изпитана формула за дълголетие, която не само увеличава броя на феновете ти лавинообразно, но гарантира и чисто човешкото ти самосъхранение в месомелачката на индустрията. Перифразирана в поговорка, тази формула би звучала така „Колкото по-чудовищен талант и безпощаден е перфекционизма, толкова по-обран, рационален и учудващо нормален като поведение е артиста“. Такива са Де Ниро, Енио Мориконе и Боно от U2. Локалният им аналог по стойност и калибър сред групите у нас са ФСБ – единствената формация, чиито хитове не се вписваха в клишето „оборотни за бригади и дрънкане с кухарки край лагерния огън“ още по времето на соца. Румен Бояджиев, Иван Лечев и Константин Цеков винаги са композирали на борда на\n\n\n\n\n\nПрогресив рок космоса им вкара в почти филмово преживяване над 10 000 души в „Арена Армеец“ вчера. По пръскащите се по шевовете трибуни се виждаха както цели орди от баби, готови да извадят куката си за плетене, ако някой развали с истеричен писък магията в интрото на „Не така“, така и хипстъри, обезоръжаващо секси мацки под 30 и деца. Три поколения фенове и нито един случайно попаднал точно в „Арена Армеец“ в тази смразяващо дъждовна вечер. Всички бяха там, за да потвърдят със светещите дисплеи на телефоните си, аплаузи и дерящи се гърла митичния статут на една група, чиито иновативен звук и поезия дават повод за национална гордост вече 40 години.\n\nНакратко, концертът за юбилея на ФСБ бе като тричасов национален празник. Разкошна сцена на две нива събра ядрото на групата с Николай Копринков (китара), Ивайло Звездомиров (бас), и наследниците на Румен и Косьо, бодрата смяна барабанисти Стефан Цеков, Румен Бояджиев-младши и Борислав Бояджиев-Борче. Стилно, перфектно режисирано осветление допълваше атмосферата на всяка песен и разгръщаше още повече  картините в звуци, които Румен и Косьо рисуваха с гласовете си. Тук е момента да кажем, че като вокална симбиоза двамата са като ин и ян, абсолютно безкомпромисни като класа и живец на въздействие върху слуха. Това, което направи вечерта още по-специална, бяха искрените благодарности за любовта народна, която държи ФСБ не просто на повърхността, а на гребена на вълната толкова години. В дискретните вертолети с ръце, които Румен правеше над извънземния си инструмент, в блажено затворените му очи,\n\n\n\n\n\n \n\n прозираше чиста проба удовлоствие от това, което се случва на сцената. ФСБ бяха там, за да отдадат респект на публиката си, но и да се забавляват на 100 %, и това си личеше с просто око и ухо.\n\nГрупата изсвири три песни от последния си албум „ФСБ.“, както и култови парчета като „Беше ли красива ти“, „Защо ме обичаш“, „Иде вятър“ и „Протегнах две ръце да те прегърна“. Един от създателите на групата Александър Бахаров, който долетя  от Германия специално за юбилея, се включи в няколко композиции, сред които и „Пак ще се прегърнем“. „Високо“ групата остави за бис, който изправи цялата зала на крака и точно в този момент лично моето усещане бе, че звучи нещо като национален химн. След кратка пауза музикантите се завърнаха на сцената и за епичната „След десет години“, която не остави много сухи очи сред публиката. Велик концерт. Който е бил, той ще разказва легендата. Който е пропуснал – съчувствам му, защото цялата магия остана между стените на залата и шоуто не бе заснето от телевизия. \n                    ", "date": "2017.10.08", "title": "Високо, по-високо, ФСБ "}
{"url": "http://www.monitor.bg/a/view/51317-%D0%A5%D0%B0%D0%BC%D0%B8%D0%BB%D1%82%D1%8A%D0%BD-%D0%B2%D0%B7%D0%B8%D0%BC%D0%B0-%D1%82%D0%B8%D1%82%D0%BB%D0%B0%D1%82%D0%B0-%D1%81%D0%BB%D0%B5%D0%B4-%D0%B4%D0%B2%D0%B5-%D1%81%D0%B5%D0%B4%D0%BC%D0%B8%D1%86%D0%B8-%D0%B2-%D0%9E%D1%81%D1%82%D0%B8%D0%BD/", "text": "Фетел: Вече не можем да спасим нищо до края на сезона\n                    Пилотът на „Мерцедес” Люис Хамилтън може да грабне титлата при пилотите във Формула 1 още след две седмици в Гран при на САЩ в Остин. Това стана възможно, след като британецът спечели надпреварата в Япония днес, а главният му конкурент Себастиан Фетел с „Ферари” напусна състезанието още в четвъртата обиколка, заради повреда в запалителните свещи на двигателя му.След надпреварата в Япония Хамилтън има преднина от 59 т. в генералното класиране. Ако в САЩ той спечели, а Фетел завърши най-много 6-и или пък британецът финишира втори, а конкурентът му – 9-и, то разликата ще достигне 76 т. За победа се присъждат по 25 т., т. е. дори след това да не види финал, тъмнокожият ас на „Сребърните стрели“ ще се окичи с титлата.Иначе надеждите на Фетел на „Сузука” се изпариха точно в 8 ч. и 12 мин. българско време. „Нямам никаква мощност”, оплака се той по радиото. И четири обиколки след старта прибра колата си в бокса. Не е за вярване – причина за всичко е дефект в запалителните свещи. „На мотора му нямаше нищо, ядосваше се четирикратният шампион. – На старта обаче мощността изведнъж изчезна. Опитахме се да спасим нещо,но не успяхме. Вече нищо не може да бъде спасено…”След като беше принуден да се предаде, Фетел дълго не излезе от кокпита на своето „Ферари” SF70H. Наложи се лично шефът на тима Маурицио Аривабене да го успокои, след което го прегърна през рамо. „Няма как при толкова малшанс да ти издържат нервите. Явно нещата прескочиха лимита”, промърмори германецът.За разлика от него Люис Хамилтън бе видимо доволен след успеха в Япония и допълни, че е можел само да мечтае за такава солидна преднина 4 състезания преди края. Той благодари за работата на отбора си.„Имахме страхотна публика. Много съм благодарен за подкрепата и отношението, каза той. - Беше чудесен ден. За първи път сега видях слънце. Отборът свърши страхотна работа, Макс Верстапен също направи силно състезание, от „Ред Бул” показаха, че наистина са много добър екип.“„Честно казано, можех само да мечтая за такъв аванс. Заслугите са на отбора, затова, че те бяха толкова безупречни. Огромно благодаря! Този аванс се дължи на всички усилия на моите съотборници“, каза още Хамилтън.Валтери Ботас пък не можа да настигне Даниел Рикардо до финала и да застане до съотборника си Люис Хамилтън на подиума. Финландецът финишира четвърти на около секунда от Рикардо и в интервю обясни, че ако състезанието е било малко по-дълго, е щял да догони пилота на „Ред Бул”. 1. Люис Хамилтън (Вбр), \"Мерцедес\" - 1.27:31,194 ч.\n2. Макс Верстапен (Хол), \"Ред Бул\" - на 1,211 сек.\n3. Даниел Рикардо (Авл), \"Ред Бул\" - на 9,679\n4. Валтери Ботас (Фин), \"Мерцедес\" - на 10,580\n5. Кими Райконен (Фин), \"Ферари\" - на 32,622\n6. Естебан Окон (Фр), \"Форс Индия\" - на 1:07,788 мин.\n7. Серхио Перес (Мек), \"Форс Индия\" - на 1:11,424\n8. Кевин Магнусен (Дан), \"Хаас\" - на 1:28,953\n9. Ромен Грожан (Фр), \"Хаас\" - на 1:29,883\n10. Фелипе Маса (Бр), \"Уилямс\" - на 1 обиколка\n11. Фернадо Алонсо (Исп), \"Хонда\" - на 1 обиколка\n12. Джолиън Палмър (Вбр), \"Рено\" - на 1 обиколка\n13. Пиер Гасли (Фр), \"Торо Росо\" - на 1 обиколка\n14. Стофел Вандоорне (Бел), \"Макларън\" - на 1 обиколка\n15. Паскал Верлайн (Гер), \"Заубер“ - на 2 обиколкиЛанс Строл (Кан), \" Уилямс\" - 45 обиколка\nНико Хюлкенберг (Гер), \"Рено\" - 40 обиколка\nМаркус Ериксон (Шв), \"Заубер\" - 7 обиколка\nСебастиан Фетел (Гер), \"Ферари\" - 4 обиколка\nКарлос Сайнс (Исп), \"Торо Росо\" - 1 обиколка 1. Люис Хамилтън - 306 т., 2. Себестиан Фетел - 247, 3. Валтери Ботас - 234, 4. Даниел Рикардо - 192, 5. Кими Райконен - 148, 6. Макс Вестапен - 1111. \"Мерцедес\" - 540 т., 2. \"Ферари\" - 395, 3. \"Ред Бул\" - 303, 4. \"Форс Индия\" - 147, 5. \"Уилямс\" - 66, 6. \"Торо Росо\" - 52 и др.\n\n\n                    ", "date": "2017.10.08", "title": "Хамилтън взима титлата след две седмици в Остин"}
{"url": "http://www.monitor.bg/a/view/55213-%D0%91%D0%BE%D0%B6%D0%B8%D0%BB%D0%BE%D0%B2-%D0%B1%D0%B8-%D0%90%D0%BD%D1%82%D1%8A%D0%BD%D0%B8-%D0%B7%D0%B0-1-%D0%BD%D0%B0-%D1%82%D1%83%D1%80%D0%BD%D0%B8%D1%80%D0%B0-%D0%91%D1%80%D0%B8%D0%B7/", "text": "\n                    18-годишният Петър Божилов победи Антъни Иванов за постижение номер 1 на турнира по плуване „Бриз“, който се проведе на закрития 25-метров басейн „Меден рудник“ в Бургас. Състезателят на софийския ПК „Омега-01“ грабна приза за резултата си на 400 м св. стил. С време 3:51,09 мин. той подобри националния рекорд в дисциплината за юноши старша възраст и получи 774 точки по таблицата на ФИНА. Божилов прати в историята и върховото постижение на 200 м св. стил, като финишира втори за 1:49,51 мин. Той бе победен от бронзовия медалист от световното юношеско Иванов, чийто резултат от 1:49,01 мин. му донесе 757 точки и второ място в общото подреждане по таблицата на ФИНА. Трети в нея е бразилецът Нелсън Силва с 754 т. от плуването си на 50 м гръб – 24,41 сек.За най-добър състезател при жените бе определена Бояна Кирчева за плуването си на 200 м св. стил - 2:04,77 мин., което й донесе 699 т. по сравнителната таблица. Втора остана Калина Николаева с 677 т. за резултата й на 400 м съчетано от 4:55,48 мин., което е и нов рекорд до 14 г. Трета е Василики Кадоглу с 673 т. За 400 м св. стил – 4:27,49 мин. (рекорд до 14 г.).Призьорите получиха парични награди, а в турнира участваха 408 плувци от 35 клуба от 6 държави.\n\n\n                    ", "date": "2017.10.08", "title": "Божилов би Антъни за №1 на турнира „Бриз“"}
{"url": "http://www.monitor.bg/a/view/10217-%D0%9F%D0%BB%D0%BE%D0%B2%D0%B4%D0%B8%D0%B2-%D1%89%D0%B5-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%B7%D0%B0-%D0%9A%D1%83%D0%BF%D0%B0-%D0%94%D0%B5%D0%B9%D0%B2%D0%B8%D1%81/", "text": "\n                    България ще е домакин на срещите от Група III от зона „Европа” на световно отборно първенство по тенис за Купа „Дейвис” догодина. Мачовете ще се проведат през първата седмица на месец април 2018-а на кортовете на ТК „Локомотив“ в Пловдив. От следващата година отборите ще бъдат разделени в две групи и България ще приеме общо осем отбора.\"Домакинството на това събитие е ново признание за БФТ като организатор на подобни престижни световни прояви“, заяви д-р Георги Крумов, зам. председател на УС на БФТенис и председател на ТК \"Локомотив\" (Пд). - Пловдив на два пъти е бил домакин на мачове от Купа \"Дейвис\" и на два пъти от \"Фед Къп\" и обикновено нашите представители са завършвали с успех“, допълни той.В същото време 17-годишната пловдивчанка Гергана Топалова спечели международния турнир в Созопол с награден фонд $15 000. В мача за трофея държавната ни шампионка победи №8 в схемата Леа Толи (Фр) с 6:3, 2:6, 6:3 и взе първа титла при дебюта си на финал в турнирите на ITF.Първата ни ракета Виктория Томова пък се класира за последния трети кръг от квалификациите на турнира в Линц с награден фонд $250 000. Томова се наложи над поставената под номер 7 Марина Заневска (Бел) с 5:7, 6:3, 6:2 и е на победа от основната схема.\n\n\n                    ", "date": "2017.10.08", "title": "Пловдив ще е домакин за Купа „Дейвис“"}
{"url": "http://www.monitor.bg/a/view/24411-%D0%94%D1%83%D0%B1%D0%B0%D0%B9%D1%86%D0%B8-%D0%B2%D0%B0%D0%B4%D1%8F%D1%82-1-%D0%BC%D0%B8%D0%BB%D0%B8%D0%B0%D1%80%D0%B4-%D0%BF%D0%B0%D1%83%D0%BD%D0%B4%D0%B0-%D0%B7%D0%B0-%D0%9B%D0%B8%D0%B2%D1%8A%D1%80%D0%BF%D1%83%D0%BB/", "text": "„Милан“ атакува „Сити“ с 80 милиона за Агуеро\n                    Американските собственици на „Ливърпул“ от Fenway Sports Group са поставили цена от 1 милиард на клуба. Повод за това е сериозния интерес към клуба, който е заявен от група инвеститори от Близкия изток начело с финансистката Аманда Ставлей.Групата е отправила официално запитване за възможността за смяна на собствеността към Джон Хенри, съобщава Mirror. Ставлей бе забелязана на трибуните на “Сейнт Джеймсис Парк”, а мърсисайдци завършиха 1:1 в двубоя с „Нюкасъл“. Тя ръководи консорциума от дубайски инвеститори PCP Capital Partners, който по данни разполага с активи на стойност 28 милиарда паунда. 44-годишната Ставлей е сред хората, които осъществяват покупката на „Манчестър Сити“ от шейх Мансур през 2008 година, когато „Ливърпул“ отново попада сред проучваните възможности, но в крайна сметка “гражданите” са предпочетени. Fenway Sports Group закупи „Ливърпул“ за 300 милиона паунда преди седем години и ще търси сериозна възвръщаемост на вложените средства, за да се съгласят на подобна сделка.Междувременно „Манчестър Сити“ е на път да се раздели със звездата си Серхио Агуеро. Причината е, че новите собственици на закъсалия италиански гранд „Милан“ ще опитат да направят мегатрансфер в следващия възможен момент (януарския прозорец) в опит да върнат “росонерите” към славните времена. Вестник “Сън” информира, че колосът от Милано ще направи космическа оферта на стойност 80 милиона паунда за голмайстора на „гражданите“ Серхио Агуеро.\nТаблоидът подчертава, че Агуеро може да стане напълно ненужен на мениджъра Хосеп Гуардиола, щом бъде привлечен Алексис Санчес от „Арсенал“. В момента Агуеро се възстановява от катастрофата и ще отсъства около месец, а през това време се очаква Габриел Жезус да се е утвърдил в атаката на „Сити“. Самият аржентински национал пък би желал да играе по-често, като няма намерение да се задоволява с мястото си на резерва. \n\n\n                    ", "date": "2017.10.08", "title": "Дубайци вадят 1 милиард паунда за „Ливърпул“"}
{"url": "http://www.monitor.bg/a/view/52398-%D0%9B%D0%B5%D0%B2%D1%81%D0%BA%D0%B0%D1%80-%D0%9F%D0%BE%D0%B4%D0%B0%D0%B2%D0%B0%D1%85-%D0%BD%D0%B0-%D0%9C%D0%B5%D1%81%D0%B8-%D0%B0-%D1%82%D0%BE%D0%B9-%D0%B2%D0%BA%D0%B0%D1%80%D0%B2%D0%B0%D1%88%D0%B5/", "text": "\n                    Един от лидерите на „Левски“ - Жорди Гомес, разкри любопитни неща от периода, в който играеше рамо до рамо с аржентинския гений Лео Меси. Двамата бяха съотборници в юношеския отбор на „Барселона“, като се познават от школата на каталунците „Ла Масия“. Гомес бе категоричен, че с Меси се играе изключително лесно, защото само му подаваш топката и той вкарва. „Аз му подавах и той вкарваше головете - сподели Гомес пред ТV+. - Засякохме се с него за една година. Аз бях на 18, а той на 16 години. Още тогава се виждаше ясно, че ще стане голям играч. Правеше неща, които другите не можеха. Но независимо от всичко не предполагах, че ще постигне това, което направи по-късно. От 10-12 години е най-добрият в света и имам чувството, че за него няма граници, защото всяка година постига още и още. Tой тогава почти не говореше. Отговаряше само когато го питаха. Беше с дълга коса. И мисля, че тогава, както и сега, не го интересуваха думите, а езикът на футбола, който показва на терена и го прави както никой друг”, допълни халфът на „Левски“.\n\n\n                    ", "date": "2017.10.08", "title": "Левскар: Подавах на Меси, а той вкарваше"}
{"url": "http://www.monitor.bg/a/view/21806-%D0%A6%D0%A1%D0%9A%D0%90%D0%A1%D0%BE%D1%84%D0%B8%D1%8F-%D0%BE%D1%82%D0%BA%D1%80%D0%B8-%D0%B0%D0%BA%D0%B0%D0%B4%D0%B5%D0%BC%D0%B8%D1%8F-%D0%B2-%D0%9B%D0%BE%D0%BD%D0%B4%D0%BE%D0%BD/", "text": "\n                    Детска футболна академия \"ЦСКА Лондон\" беше официално открита в събота. Специални гости на събитието бяха легендата на ЦСКА и настоящ главен скаут на ЦСКА-София Велизар Димитров, придружен от административния директор на клуба Милко Георгиев. Те посетиха БНУ \"Букваран\", чийто директор Григор Григоров подкрепи идеята на Кирил Иванов за създаването на академията през лятото. След това Димитров и Георгиев присъстваха и на тренировка на децата, които за момента са над 50, а след заниманието ги зарадваха със снимки и автографи. Организаторите подариха на Велизар Димитров и Милко Георгиев фланелки на ДФА \"ЦСКА Лондон\" и благодариха, че са получили разрешение безвъзмездно да ползват емблемата на 31-кратните шампиони, за да популяризират клуба в английската столица. Детската футболна академия \"ЦСКА Лондон\" записва деца, родени през 2003, 2004, 2005, 2006, 2007, 2008, 2009, 2010, 2011 година. Таксите са по 40 паунда на месец.\n\n\n                    ", "date": "2017.10.08", "title": "ЦСКА-София откри академия в Лондон"}
{"url": "http://www.monitor.bg/a/view/30659-%D0%91%D0%B0%D1%80%D1%81%D0%B0-%D0%B8-%D0%92%D0%B5%D0%B7%D0%B5%D0%BD%D0%BA%D0%BE%D0%B2-%D1%83%D0%BD%D0%B8%D0%B6%D0%B8%D1%85%D0%B0-%D0%BD%D0%BE%D0%B2%D0%B0%D0%BA/", "text": "\n                    Александър Везенков и неговият тим „Барселона“ надиграха с категоричното 111:81 новака в елита „Бургос“ в мач от 3-ия кръг на испанското баскетболно първенство. Българинът игра 18 минути за каталунците, като завърши със 7 точки и 5 борби. „Барселона“ продължава без загуба, както и „Реал“ (М), който се наложи с 93:65 над „Сарагоса“.Капитанът на националите Чавдар Костов изигра много силен мач за новия си тим „Работнички“ (Скопие) и завърши с 30 точки и 8 борби при успеха с 91:88 след продължение като гост на „Куманово“. Срещата бе от първия кръг на шампионата в Западната ни съседка. За отбора на Куманово с 29 т. завърши Димитър Караджовски. В сряда „Куманово“ гостува на „Левски“ в София в мач от първия кръг на Балканската лига.Иван Лилов пък отбеляза 24 т. при успеха на „Дебрецен“ в унгарското баскетболно първенство. Този път тимът му надви „Атомерому“ с 87:69.\n\n\n                    ", "date": "2017.10.08", "title": "„Барса“ и Везенков унижиха новак"}
{"url": "http://www.monitor.bg/a/view/87518-%D0%93%D1%80%D0%B8%D1%88%D0%BE-%D0%BF%D1%80%D0%B5%D0%B4-%D0%BD%D0%BE%D0%B2%D0%B0-%D1%81%D1%80%D0%B5%D1%89%D0%B0-%D1%81-%D0%9D%D0%B0%D0%B4%D0%B0%D0%BB-%D0%B2-%D0%A8%D0%B0%D0%BD%D1%85%D0%B0%D0%B9/", "text": " Халеп загуби финал, но оглавява световната ранглиста\n                    Григор Димитров може да потърси реванш от световния номер 1 Рафаел Надал за загубата си на полуфинала в Пекин още тази седмица на Мастърс турнира в Шанхай. Двамата се паднаха в една и съща четвъртина от схемата и могат да се срещнат на 1/4-финал, който ще се играе на фаталния петък, 13-и.Българинът е поставен под №6 и почива в първия кръг, а във втория очаква победителя от двубоя между Райън Харисън (САЩ) и участващия с „уайлд кард“ китаец Дзе Джън.Всъщност, двамата с Надал изиграха истински финал преди финала в китайската столица с оглед показаното от Ник Кириос (Авл) в мача за трофея. Левичарят от Манакор даде само 3 гейма на опонента си и го победи с 6:2, 6:1. Срещата продължи 92 минути, в които Рафа осъществи 4 пробива и в същото време не загуби нито веднъж подаването си.За Надал това е втора титла в Пекин. Той триумфира в надпреварата и през 2005-а, а освен това има и два загубени финала от Новак Джокович през 2013 и 2015 г. Общо от началото на сезона това е шести трофей за Надал, като със спечелените точки допълнително ще увеличи преднината си на върха на ранглистата пред втория Федерер В кариерата си Рафа вече има 75 титли.Григор Димитров пък ще запише леко отстъпление в класацията на ATP след загубата от Надал в Пекин с 3:6, 7:6, 1:6. Хасковлията в продължение на две седмици заемаше рекордното в кариерата си осмо място, но тъй като не успя да защити точките с достигането си до финала през миналата година, сега ще слезе до 9-а позиция. В Шанхай българинът никога не е прескачал втория кръг.От утре женската ранглиста ще има нова водачка и това е Симона Халеп (Рум). Това стана възможно при нейния 4-и опит, след като победи шампионката от „Ролан Гарос“ Йелена Остапенко с 6:2, 6:4 на полуфинал в Пекин. Симона обаче загуби финала от французойката Каролин Гарсия с 4:6, 6:7(3).В Тоико намиращият се в страхотна форма Давид Гофен (Бел) спечели титлата след победа с 6:3, 7:5 над Адриан Манарино. Така белгиецът завоюва втори пореден трофей след този в Шънджън преди седмица и записа девета поредна победа.\n\n\n                    ", "date": "2017.10.08", "title": "Гришо пред нова среща с Надал в Шанхай"}
{"url": "http://www.monitor.bg/a/view/89287-%D0%A8%D0%B2%D0%B5%D0%B4%D0%B8%D1%82%D0%B5-%D0%B2%D1%80%D1%8A%D1%82%D0%BD%D0%B0%D1%85%D0%B0-%D0%BF%D0%BE%D0%B4%D1%8A%D0%BB-%D0%BD%D0%BE%D0%BC%D0%B5%D1%80-%D0%BD%D0%B0-%D0%A5%D0%BE%D0%BB%D0%B0%D0%BD%D0%B4%D0%B8%D1%8F/", "text": "\n                    Швеция си гарантира на 99 процента място на баражите за Мондиал 2018. В нашата група скандинавците разпиляха с 8:0 Люксембург и само чудо може да ги измести от второто място. Разликата с третия Холандия е 3 точки, а двата тима излизат един срещу друг в последния си мач от групата. За да изместят съперника си обаче, „лалетата“ трябва да спечелят с... поне 7 гола разлика. До тази ситуация се стигна, тъй като в тези квалификации при равенство в точките следващият показател не са директните двубои, а головата разлика. Холандия би с 3:1 Беларус, а преди мача треньорът Дик Адвокаат разкри, че не вярва Швеция да бие с 8:0. Да, но точно това се случи.Ситуацията в групата пък отчая всички в лагера на Холандия, а звездата Ариен Робен се примири, че няма да играе на Мондиал 2018. \"Трябва да бъдем реалисти. Невъзможно е да победим шведите с такъв резултат. Мисля да оставя калкулатора си вкъщи\", заяви разочарованият ас на „Байерн“ (Мюнхен).: Швеция - Люксембург 8:0, Беларус - Холандия 1:3, БЪЛГАРИЯ - Франция 0:1Отбор м. п. р. з. г.р. т.\n1. Франция 9 6 2 1 16:5 20\n2. Швеция 9 6 1 2 26:7 19\n3. Холандия 9 5 1 3 19:12 16\n4. БЪЛГАРИЯ 9 4 0 5 13:18 12\n5. Беларус 9 1 2 6 5:19 5\n6. Люксембург 9 1 2 6 7:25 5 10 октомври от 21:45 ч. Франция – Беларус, Люксембург – България, Холандия – Швеция.\n\n\n                    ", "date": "2017.10.08", "title": "Шведите врътнаха подъл номер на Холандия"}
{"url": "http://www.monitor.bg/a/view/18033-%D0%95%D0%BA%D0%B8%D0%BF-%D0%BE%D1%82%D0%BB%D0%B8%D1%87%D0%B8-%D0%93%D0%B5%D0%BE%D1%80%D0%B3%D0%B8-%D0%9A%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2-%D0%B8-%D0%A1%D0%B8%D0%BC%D0%B5%D0%BE%D0%BD-%D0%A1%D0%BB%D0%B0%D0%B2%D1%87%D0%B5%D0%B2/", "text": "\n                    Журналистите от френския вестник “Екип” не останаха особено доволни от качеството на играта в София. Изданието анализира представянето на всеки един футболист, но си спестява високите оценки. Най-много - “7”, получава авторът на гола Блес Матюиди. От българския тим най-високо са оценени Георги Костадинов и Симеон Славчев - и двамата с по “6”.Ето какво пишат французите за нашия отбор: “Имаше два отбора на България: един, докато на терена все още беше Н’Голо Канте, и друг след него. Този, вторият, се представи по-добре и успя да стигне до футболистите си в атака. Като цяло обаче българите не създадоха кой знае какви шансове, като изключим изключителната възможност пред Георги Костадинов в 37-ата минута. Въпросният Костадинов ставаше все по-активен с напредването на срещата и заедно със Симеон Славчев бяха хората, които след почивката спечелиха битката в средата на терена. Независимо от това притежанието на топката от страна на българите се оказа напразно. Като цяло домакините успяха дори да прикрият слабите изяви по бековете си, където Страхил Попов беше доста груб, а Петър Занев за малко да не завърши мача, защото в неговата зона Корентен Толисо създаде доста проблеми”.\n\n\n                    ", "date": "2017.10.08", "title": "„Екип“ отличи Георги Костадинов и Симеон Славчев"}
{"url": "http://www.monitor.bg/a/view/18932-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D0%A2%D1%80%D0%B5%D1%82%D0%B0-%D0%BB%D0%B8%D0%B3%D0%B0-%D0%B7%D0%B0-%D0%BD%D0%BE%D0%B2%D0%B8%D1%8F-%D1%82%D1%83%D1%80%D0%BD%D0%B8%D1%80/", "text": "УЕФА обявява окончателното класиране на 11 октомври\n                    Европейската футболна централа публикува ранглистата, чрез която ще се определят групите в новия турнир на УЕФА за Лигата на нациите. Както е известно, новото първенство ще излъчи четири участника за Евро 2020, а жребият за него ще се тегли на 24 януари 2018 година.Държавите ще бъдат разпределени в 4 лиги според сегашната ранглиста, която ще е в окончателен вид на 11 октомври. Тогава ще се изиграят последните мачове от квалификациите за Русия 2018 и поради тази причина могат да настъпят леки промени, но отсега е ясно, че България със сигурност ще е в Трета лига. Резултатите от баражите няма да важат.Победителят от всяка лига ще спечели квота за Евро 2020, но при условие, че не се е класирал през редовните квалификации. Бърз преглед на нашата лига показва, че тя няма да е никак лесна, тъй като ще трябва да преодолеем селекциите на Румъния, Шотландия, Унгария, Словения, Албания, Черна гора, Сърбия, Гърция, Норвегия, Израел, Финландия, Кипър, Естония и Литва.Любопитното е, че ако се бяхме представили по-слабо в сегашните световни квалификации, можеше да отидем в най-слабия поток, където противници за Евро 2020 щяха да ни бъдат Азербайджан, Беларус, Грузия, Македония, Фарьорски острови, Армения, Латвия, Люксембург, Молдова, Казахстан, Лихтенщайн, Малта, Андора, Косово, Сан Марино и Гибралтар. Именно една от тези държави ще спечели квота за Евро 2020.(четири групи от по три отбора): Германия, Португалия, Белгия, Испания, Франция, Швейцария, Англия, Италия, Полша, Исландия, Хърватия, Уелс (четири групи по три отбора): Швеция, Холандия, Русия, Украйна, Австрия, Северна Ирландия, Словакия, Ейре, Восна и Херцеговина, Дания, Турция, Чехия (една група с три отбора и три групи с четири тима): Румъния, Шотландия, Унгария, Словения, Албания, Черна гора, Сърбия, Гърция, Норвегия, Израел, БЪЛГАРИЯ, Финландия, Кипър, Естония, Литва(четири групи по четири отбора): Азербайджан, Беларус, Грузия, Македония, Фарьорски осторви, Армения, Латвия, Люксембург, Молдова, Казахстан, Лихтенщайн, Малта, Андора, Косово, Сан Марино, Гибралтар\n\n\n                    ", "date": "2017.10.08", "title": "България в Трета лига за новия турнир"}
{"url": "http://www.monitor.bg/a/view/36871-%D0%A0%D0%BE%D0%B1%D1%8A%D1%80%D1%82-%D0%94%D0%B0%D1%83%D0%BD%D0%B8-%D0%94%D0%B6%D1%83%D0%BD%D0%B8%D1%8A%D1%80-%D1%89%D0%B5-%D0%B3%D0%BE%D0%B2%D0%BE%D1%80%D0%B8-%D1%81%D1%8A%D1%81-%D0%B6%D0%B8%D0%B2%D0%BE%D1%82%D0%BD%D0%B8/", "text": "\n                    Носителят на „Златен глобус“ Робърт Дауни Джуниър ще скочи в престилката на Доктор Дулитъл в предстоящата лента на американския режисьор Стивън Гейгън („Сириана“). Снимките към филма ще стартират през месец февруари 2018 г., а как екранният Шерлок ще се справи с воденето на диалога с животните, ще разберем повече от година по-късно. Премиерата за „Пътешествието на д-р Дулитъл“ е заложена от Universal Pictures за 12 април 2019 г., а в списъка с продуценти ще се разпише и съпругата на Дауни Джуниър – Сюзън. Тя ще представлява семейната им компания Team Downey, която доскоро бе част от Warner Bros.Междувременно холивудският ас загатна, че е готов да пенсионира образа си на Железния човек. След няколкогодишни догадки от страна на феновете, Робърт Дауни Джуниър бе категоричен, че иска да приключи с ролята, преди тя да е станала банална. По думите му единствената причина, поради която продължава да играе милиардера Тони Старк (последно в „Спайдърмен: Завръщане у дома“ - б.а.), е любовта на киноманите към героя.\n\n\n                    ", "date": "2017.10.08", "title": "Робърт Дауни Джуниър ще говори с животни "}
{"url": "http://www.monitor.bg/a/view/89507-%D0%9B%D0%B8%D0%BB%D0%B8-%D1%80%D0%B0%D0%B7%D0%BF%D1%80%D0%BE%D0%B4%D0%B0%D0%B4%D0%B5-%D0%9D%D0%94%D0%9A-%D0%B2-%D0%B4%D0%B2%D0%B5-%D0%BF%D0%BE%D1%80%D0%B5%D0%B4%D0%BD%D0%B8-%D0%B2%D0%B5%D1%87%D0%B5%D1%80%D0%B8/", "text": "\n                     Две седмици преди да даде тон за песен в НДК Лили Иванова осъмна с вестта за напълно разпродаден капацитет на залата и в двете дати – на 25 и 26 октомври. София е финалната спирка от националното турне, с което момичето с голям глас и дух на боец промотира актуалния си безименен албум. Обиколката старитра в средата на септември, а билетите за нея се стапят като снега, паднал в Самоков вчера преди концерта й. Към момента само феновете в Добрич имат шанс да се доберат до пропуски, чиито брой е повече от символичен – около 40.Всеки, гледал феномена Лили поне веднъж на живо, знае какъв ток протича между нея и публиката и с каква лекота гласът й хипнотизира, усмирява, усмихва и облагородява душата. В „Арена Самоков“ обаче атмосферата бе по-специална – феновете аплодираха звездата като на футболен мач още с първите й стъпки към сцената, в следващите два часа показаха, че знаят всяка думичка от текстовете на потенциални хитове като „Дантелената примка нанощта“ и „Стъклени стени“. Магията на Лили привлече в Самоков и доста гости, които направиха резервацията в хотел в последния момент в мисия невъзможна. Сред затрупалите я с букети меломани бе и семейство, долетяло от Германия специално за концерта.       След като се поклони за бис в зала 1 на НДК  поп дивата ще се отправи към Берлин (3 ноември) и Мадрид (6 ноември).  В германската столица жената, която пише музикалната ни история с гласа си, ще излезе на сцената на Tempodrom. Залата е втората по големина в града и през годините е приютявала артисти от ранга на Ленърд Коен, Иги Поп, Сийл и Крис Норман, а особен афинитет към нея има бунтаря с китраа сред носителите на „Нобел“ Боб Дилън. Капацитетът на мястото е 3 114 седящи места, а Лили Иванова ще е първият български изпълнител с концерт там.\n\n\n                    ", "date": "2017.10.08", "title": " Лили разпродаде НДК в две поредни вечери "}
{"url": "http://www.monitor.bg/a/view/47826-%D0%A2%D1%80%D1%8A%D0%BC%D0%BF-%D0%A1%D0%B0%D0%BC%D0%BE-%D0%B5%D0%B4%D0%BD%D0%BE-%D0%BD%D0%B5%D1%89%D0%BE-%D1%89%D0%B5-%D0%BF%D0%BE%D0%B4%D0%B5%D0%B9%D1%81%D1%82%D0%B2%D0%B0-%D1%81%D1%80%D0%B5%D1%89%D1%83-%D0%9A%D0%9D%D0%94%D0%A0/", "text": "\n                    Президентът на САЩ Доналд Тръмп заяви, че \"само едно нещо ще подейства\" на Северна Корея, след като предишните администрации са разговаряли с Пхенян без резултат, предаде Ройтерс.\n\"Президентите и техните администрации разговаряха 25 години със Северна Корея, споразумения бяха направени и огромни суми пари бяха платени\", написа Тръмп в Twitter.\nПосле добавя: \"Това не подейства, споразуменията бяха нарушавани, преди да изсъхне мастилото, направиха на глупаци САЩ, преговарящите. Съжалявам, но само едно нещо ще подейства!\".\nПрезидентът не уточнява какво има предвид, но думите му сякаш са пореден намек за военни действия. Преди той е казвал, че САЩ \"изцяло ще унищожат\" Северна Корея, ако е необходимо да защитят себе си и своите съюзници от ядрените заплахи на Пхенян.\n\nПокрай темата за КНДР, Тръмп заяви, че е в добри отношения с държавния секретар Рекс Тилърсън, но отбеляза, че той трябва да проявява повече твърдост. Това уточнение дойде след като преди дни Ен Би Си съобщи, че на заседание в Пентагона на президентския екип по национална сигурност и членове на кабинета Тилърсън открито е критикувал президента и го е нарекъл \"дебил\".\n\nМеждувременно стана ясно, че КНДР възнамерява да продължи да развива успоредно икономиката и ракетно-ядрената си програма. Това заяви на пленарно заседание на централния комитет на Корейската трудова партия лидерът на КНДР Ким Чен Ун. Той остро критикува САЩ, \"които се опитват да задушат независимостта\" на КНДР и нейната свобода да съществува и да се развива\", като \"майсторят нови и нови санкции, подкрепяни от своите васали\". По думите на Ким Чен Ун текущата ситуация показва, че \"политиката за успоредно развитие се оказа съвсем правилна и републиката ще продължи занапред да се движи по този път\".\nСитуацията в региона остава крайно напрегната заради активното развитие на ракетно-ядрената програма на Пхенян.\n\n \n\n\n\n\n\n \n\n\nВ новата си книга първата съпруга на президента на САЩ Доналд Тръмп разказва за бурния им живот, включително и за развода им, станал любима тема на нюйоркските таблоиди.\nИвана Тръмп беше омъжена за строителния магнат от 1977 до 1992 г. В книгата си \"Raising Trump\" авторката пише, че разбрала за края на брака си с Доналд през един декемврийски ден на 1989 г. \"Тогава към мен се приближи една красива млада блондинка и ми заяви: Аз съм Марла и съм влюбена в съпруга ви! А вие?\". Ивана й казала да се разкара, но разбрала, че дните на брака й с Доналд са преброени.\nАферата на Тръмп с Марла Мейпълс беше раздухана от нюйоркските таблоиди. През 1990 г. \"Ню Йорк пост\" излезе със заглавие-цитат от Доналд по повод новото му завоевание: \"Това беше най-добрият секс, който съм правил!\".\nСлед развода си с Ивана, Тръмп се жени за Марла през 1993 г. Книгата на първата му съпруга - \"Rising Trump\" ще излезе на пазара следващата седмица.\n\n„Доналд е един умен и забавен човек, един типичен американец добряк!\", пише авторката. Тя се надява един ден някое от децата й да поеме щафетата от баща си и да стане стопанин на Белия дом.\n                    ", "date": "2017.10.08", "title": "Тръмп: Само едно нещо ще подейства срещу КНДР"}
{"url": "http://www.monitor.bg/a/view/26455-%D0%A1%D1%80%D1%8A%D0%B1%D1%81%D0%BA%D0%B8%D1%8F%D1%82-%D0%BF%D1%80%D0%B8%D0%BD%D1%86-%D0%A4%D0%B8%D0%BB%D0%B8%D0%BF-%D0%9A%D0%B0%D1%80%D0%B0%D0%B4%D0%B6%D0%BE%D1%80%D0%B4%D0%B6%D0%B5%D0%B2%D0%B8%D1%87-%D1%81%D0%B5-%D0%B2%D0%B5%D0%BD%D1%87%D0%B0/", "text": "\n                    Сръбският принц Филип Караджорджевич, един от тримата синове на престолонаследника Александър, се венча вчера в Белград за принцеса Даница Караджорджевич, дъщеря на известния художник Милан Маринкович, съобщава в. \"Вечерне новости\".\nВъпреки че сватбената церемония бе извършена в съборната църква в Белград от сръбския патриарх Ириней, щастливата двойка заяви в интервю за вестника, че ще живеят засега в Лондон въпреки голямото си желание да се върнат в Сърбия. И двамата са прекарали по-голямата част от живота си в чужбина.\nНа сватбената церемония вчера присъстваха испанската кралица София, представители на кралските фамилии от Гърция, Дания и Лихтенщайн, председателката на сръбския парламент Мая Гойкович, американският посланик в Белград Кайл Скот, представители на религиозните общности и на дипломатическия корпус.\nКумове на сватбата бяха по-големият брат на принца Петър Караджорджевич и шведската принцеса Виктория.\n                    ", "date": "2017.10.08", "title": "Сръбският принц Филип Караджорджевич се венча"}
{"url": "http://www.monitor.bg/a/view/38909-%D0%9D%D0%B0%D0%B4-%D0%BC%D0%B8%D0%BB%D0%B8%D0%BE%D0%BD-%D1%87%D0%B8%D0%BD%D0%BE%D0%B2%D0%BD%D0%B8%D1%86%D0%B8-%D0%BD%D0%B0%D0%BA%D0%B0%D0%B7%D0%B0%D0%BD%D0%B8-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B2-%D0%9A%D0%B8%D1%82%D0%B0%D0%B9-%D0%B7%D0%B0-3-%D0%B3%D0%BE%D0%B4%D0%B8%D0%BD%D0%B8/", "text": "\n                    Китай съобщи днес, че около 1,34 милиона нископоставени чиновници са били наказани за корупция от 2013 година, предаде Ройтерс.\nСпоред съобщението на Централната комисия за дисциплинарна инспекция сред наказаните са 648 000 официални лица на селско и окръжно ниво. Повечето от тях са били уличени в корупция от малък мащаб. Има и няколко свалени висши функционери.\nСъс стъпването си начело на държавата и комунистическата партия в Китай през 2013 г. президентът Си Цзинпин започна кампания срещу корупцията сред \"тигрите и мухите\" - по високите и ниските етажи на властта. По-късно този месец предстои конгрес на партията, на който се очаква Си да бъде преизбран и да заздрави своята власт, отбелязва Ройтерс.\n                    ", "date": "2017.10.08", "title": "Над милион чиновници наказани за корупция в Китай за 3 години "}
{"url": "http://www.monitor.bg/a/view/43249-%D0%A2%D0%B8%D1%85%D0%BE%D1%82%D0%BE-%D0%BC%D0%BD%D0%BE%D0%B7%D0%B8%D0%BD%D1%81%D1%82%D0%B2%D0%BE-%D0%B2-%D0%9A%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%81%D0%B5-%D0%BE%D0%B1%D1%8F%D0%B2%D0%B8-%D0%B7%D0%B0-%D0%B5%D0%B4%D0%B8%D0%BD%D1%81%D1%82%D0%B2%D0%BE-%D0%BD%D0%B0-%D0%98%D1%81%D0%BF%D0%B0%D0%BD%D0%B8%D1%8F/", "text": "\n                    Милион каталунци изпълниха улиците на Барселона в шествието, обявено като \"най-големия в историята\" протест срещу отцепването на Каталуния от Испания, съобщи ДПА. Това става след като в събота и в Мадрид, и в Барселона имаше митинги, настояващи за диалог между двете страни в спора.\nОрганизацията Каталунско гражданско общество, която свика демонстрацията под надслов: \"Достатъчно!написа в \"Туитър\" към обяд, малко преди началото му: \"Нека ние, мълчаливото мнозинство, направим така, че гласовете ни да бъдат чути\".\nОще от сутринта хора, загърнати в испански и каталунски знамена, скандираха: \"Всички сме каталунци\", \"Само една нация\" и \"Пучдемон в затвора\".\nПреди началото на шествието стотици се събраха пред местната централа на Гражданската гвардия - военната полиция на Испания, за да изкажат подкрепата си към тази структура, която бе обвинена в упражняване на насилие срещу сепаратистите.\nВ демонстрацията, включваща шествие от площад \"Уркинаона\" до гара \"Франка\", се включиха и хора, пристигнали с автобус или влак от други части на Испания.\nНобеловият лауреат за литература Марио Варгас Льоса и бившият председател на Европейския парламент Жозеп Борел, който е отявлен каталунски социалист, изнесоха речи пред събралото се множество.\"Каталуния и Испания са обединени от пет века. Нищо и никой не може да ги раздели\", заяви пред микрофона на обществената телевизия Те Уве Е нобеловият лауреат за литература Марио Варгас Льоса.\nСпоред социологическо проучване, публикувано от консервативния вестник \"Расон\", 79,4 процента от испанците и 58,9 процента от каталунците са против обявяването на независимост.\nПротестът бе подкрепен от управляващата Народна партия на Испания и в последната минута получи подкрепа от опозиционната Испанска социалистическа работническа партия.\nДеветдесет процента от каталунците гласуваха за отделяне от Испания на референдума на 1 октомври, но избирателната активност бе едва 43 процента и допитването бе бойкотирано от противниците на независима Каталуния.\nИспанското правителство опита да спре гласуването, като изпрати полиция към изборните секции, но от насилствените методи на органите на реда пострадаха близо 900 души по данни на каталунската управа.\nСлед референдума на 1 октомври каталунските власти се очаква до дни да обявят независимост, което ще доведе до нова ескалация в политическата криза в Испания, смятана за най-тежката през последните четири десетилетия, отбеляза ДПА.Междувременно стана ясно, че испанското правителство ще приложи конституционните си правомощия да замрази автономния статут на Каталония и да предотврати отделянето на областта от Испания. Това заявява испанският премиер Мариано Рахой в публикувано в неделя интервю за вестник \"Ел Паис\", предаде Ройтерс.На въпрос дали ще активира член 155 от конституцията, който позволява на министър-председателя да разпуска регионално правителство и да насрочва нови избори в някоя област, Рахой отговаря: \"Не изключвам абсолютно нищо, което е в рамките на закона [. . .]. В идеалния случай няма да бъде необходимо да се прилагат крайни решения, но за да не стане това, нещата ще трябва да се променят\".Рахой казва още, че възнамерява да остави в Каталония командированите там заради референдума за независимост на 1 октомври четири хиляди служители от националната полиция, докато отмине кризата. Премиерът консерватор добавя, че няма да свиква предсрочни общи избори заради кризата, нищо ще ползва услугите на посредник за нейното преодоляване.\n\n\n                    ", "date": "2017.10.08", "title": "Тихото мнозинство в Каталуния се обяви за единство на Испания "}
{"url": "http://www.monitor.bg/a/view/40021-%D0%A3%D1%80%D0%B0%D0%B3%D0%B0%D0%BD%D1%8A%D1%82-%D0%9D%D0%B5%D0%B9%D1%82-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0-%D0%9C%D0%B8%D1%81%D0%B8%D1%81%D0%B8%D0%BF%D0%B8/", "text": "\n                    Ураганът Нейт се придвижва бързо в северна посока над американския щат Мисисипи, след като донесе силни ветрове и проливни валежи над американското крайбрежие на Мексиканския залив, информира ДПА.\nОстава в сила предупреждението за ураган за района от устието на река Пърл, което бележи границата между щатите Луизиана и Мисисипи, до границата между Алабама и Флорида, съобщи Националният център за ураганите. Предупреждението за Ню Орлиънс е понижено до тропическа буря.\nНейт не засегна сериозно Ню Орлиънс и обявеният по-рано полицейски час бе отменен=\nВъпреки това кметът Мич Ланрю препоръча на гражданите да не излизат по улиците до сутринта заради силните ветрове.\nМножество барове и клубове по прочутата \"Бърбън стрийт\" останаха отворени въпреки полицейския час, макар по улиците да имаше по-малко хора отколкото в типична събота вечер за града, известен с партитата, продължаващи по цял нощ.\nНейт излезе на брега в слабонаселен район в устието на река Мисисипи, носейки силни ветрове и проливни дъждове. Стихията обаче отслабна и така и не достигна втора категория, както прогнозираха синоптиците. Предвиждат се 7 до 15 см валежи, а в някои изолирани места и 25 см. Ветровете леко отслабнаха до 137 км в час.\nНейт излезе над сушата първо край устието на река Мисисипи, южно от Ню Орлиънс. След като премина над речната делта, стихията продължи на север и отново излезе на брега край град Билокси, щата Мисисипи. Това е първият ураган, който удря щата от Катрина през 2005 година. Снимки в социалните медии показват как стихията бушува над улици и паркинги в крайбрежния град с население 46 000 души. Очаква се с придвижването си навътре в сушата днес ураганът да отслабва и да достигне равнище на тропическа буря, допълва Ройтерс.\nНейт е четвъртият голям ураган тази година след Харви, Ирма и Мария, които опустошиха съответно Тексас, Флорида и Пуерто Рико.\n\n \n                    ", "date": "2017.10.08", "title": "Ураганът Нейт приближава Мисисипи "}
{"url": "http://www.monitor.bg/a/view/36866-8-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0-%D0%B7%D0%B0-%D0%B2%D1%80%D0%B0%D1%87%D0%BA%D0%B8%D1%82%D0%B5-%D0%B2-%D0%98%D1%82%D0%B0%D0%BB%D0%B8%D1%8F/", "text": "\n                    Всяка година над 13 млн. италианци се допитват за бъдещето си до врачки, астролози, гледачи на карти и всякакви други „пророци“– констатира авторитетната Конфедерация на потребителите. Въпросните спецове по окултното вземат между 100 и 1000 евро на сеанс и според институцията те гушкат годишно общо над 8 млрд. евро. Интересен за данъчните власти е фактът, че около 95 на сто от приходите на „касандрите“ из Апенините са на черно. Тоест парите им са необлагаеми, тъй като държавата все още не е намерила начин да контролира техния бизнес.\n\nСпоред потребителската конфедерация през последните десет години броят на италианците, които са поискали поне веднъж за 12 месеца да им бъдат разкрити тайните на тяхното бъдеще, са нараснали с 3 милиона души. Като основна причина за тази увеличаваща се жажда да се вникне в идното социолозите от институцията сочат професионалната и икономическата несигурност на жителите на полуострова, родена от стопанската криза през изминалото десетилетие. Не случайно най-често задаваният въпрос от 30-те хиляди италианци, които се явяват всеки ден пред оракули, врачки, майстори на платени хороскопи и т.н., обикновено е свързан със страха да не се изгуби работата или пък да не може да бъде намерена такава. После следват питанията за изхода от бизнес-начинания, за бъдещето или края на голяма любов, за изчезнали близки, за здравето и т.н. С тревогата от различни болежки се свързва и увеличилия се през годините на кризата в геометрична прогресия брой на знахари, на всевъзможни тайни лечители и други шмекери, които са нараснали за десетина години с цели 500 %.\n\n Сега като цяло „рицарите“ на окултното между Алпите и Сицилия според Конфедерацията на потребителите са някъде около 155 000. Разбира се сред тях има и уважавани личности, които по един или друг начин са спечелили доверието на многобройна клиентела. В същото време не са малко гадателите и знахарите - мошеници, които освен че прибират куп пари, често си искат като бонус и секс-услуги – заключават социолозите на институцията на италианските консуматори.\n\n \n\n \n                    ", "date": "2017.10.08", "title": "8 млрд. евро на година за врачките в Италия"}
{"url": "http://www.monitor.bg/a/view/41202-%D0%9C%D0%B5%D1%80%D0%BA%D0%B5%D0%BB-%D0%B7%D0%B0%D0%BF%D0%BE%D1%87%D0%BD%D0%B0-%D1%82%D1%80%D1%83%D0%B4%D0%BD%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8-%D0%B7%D0%B0-%D0%BA%D0%BE%D0%B0%D0%BB%D0%B8%D1%86%D0%B8%D1%8F/", "text": "\n                     \n\nГерманският канцлер Ангела Меркел обяви официално в събота началото на преговори с бизнес ориентираната Свободна демократическа партия и с партията Зелени за сформиране на управляваща коалиция, предаде ДПА.\nТ.нар. ямайска коалиция, наречена така заради партийните цветове на трите партии - черно, жълто и зелено, които отговарят на ямайското знаме, не е била изпробвана на национално равнище.\nМеркел призна, че преговорите ще бъдат трудни, но задачата е да се сформира надеждно правителство.\nКонсервативният блок на Меркел спечели изборите на 24 септември с 33 процента.\n\nХСС изпраща сигнали, че иска управлението да завие надясно с фокус върху сигурността и ограничаване на имиграцията, за да си върне изгубените в полза на \"Алтернатива за Германия\" избиратели. Това трудно ще се приеме от ляво ориентираните Зелени, а и Меркел е казвала, че противоречи на Конституцията налагането на годишна квота за имигранти.\n\nАлександер Добринд, парламентарният лидер на ХСС, казва, че искането им за не повече от 200 000 души годишно \"не подлежи на преговори\". Лидерът на партията Хорст Зеехофер заяви през седмицата пред \"Зюддойче цайтунг\", че двете партии са пред най-голямото предизвикателство от 1976г., когато предшественикът му Франц-Йозеф Щраус заплаши да напусне съюза с ХДС.\n\nСоциологическо допитване на YouGov по поръчка на агенция ДПА, пубикувано в петък, показа, че 56% от отговорилите заемат страната на ХСС за имигрантите и само 28% са против квотата. Подкрепата за баварското настояване и силна и в консервативните среди - 55% от озбирателите на ХДС/ХСС са за ограничаване на потока мигранти, а 36% - против.\n\n \n                    ", "date": "2017.10.08", "title": "Меркел започна трудни преговори за коалиция"}
{"url": "http://www.monitor.bg/a/view/75701-%D0%A1%D1%82%D0%B0%D1%80%D1%82-%D0%BD%D0%B0-%D0%B4%D0%B5%D0%BB%D0%BE%D1%82%D0%BE-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D1%81%D0%B0%D0%BC%D0%BE%D1%82%D0%BD%D0%B0-%D0%B1%D0%B0%D0%B1%D0%B0-%D0%B2-%D0%94%D1%8A%D0%BB%D0%B1%D0%BE%D0%BA-%D0%B8%D0%B7%D0%B2%D0%BE%D1%80/", "text": "37-годишната Донка Петкова, която удуши 84-годишна пенсионерка за чифт обеци и 5 лева, се изправя на подсъдимата скамейка\n                    37-годишната рецидивистка Донка Петкова се изправя на подсъдимата скамейка в понеделник по обвинение за жестокото убийство на 84-годишна старица в пловдивското село Дълбок Извор. Ромката удушила самотната баба Иванка Кукова заради 5 лева и златните й обеци. Според окръжната прокуратура в Пловдив Донка умишлено е убила възрастната жена и то го е извършила по особено мъчителен за жертвата начин, и с особена жестокост. За това престъпление я грози затвор от 20 до 30 години, доживотен или доживотен без замяна.\n\nДонка удушила възрастната жена сутринта на 1 февруари т.г. в дома й в селото, след което се прибрала в циганската махала, а после пак се върнала в къщата на жертвата си. Причината да се върне била да краде. В чанта събрала дрехи, чаршафи, килим и пътеки, които, заедно с вече откъснатите от ушите на старицата обеци, отнесла в дома си. Ромката е неграмотна и пред разследващите е признала, че изобщо не е учила. Не можела нито да чете, нито да пише.  Парите ги познавала, но не можела да пресмята. Родена била в Чирпан и живяла в село Поповица. Там мъжът й починал, а свекърва й продала къщата им и Донка останала на улицата. Събрала се с рома Янко Симеонов от Дълбок извор и след като излязла от затвора, се пренесла да живее при него в селото. Съдена е шест пъти за кражби и грабежи. През 2005г. нападнала старица в Чирпан отново заради 5 лева, но тогава жертвата й имала късмет да оцелее. Ромката получила 7 години затвор за грабежа, но след като излязла от затвора, продължила със старите навици. Набелязвала самотно-живеещи възрастни жени и започвала уж да им помага в домакинството. Задната й мисъл била да ги окраде при първия удобен случай. Така постъпила и с баба Иванка в пловдивското село. Всяка сутрин ходела у старицата да й пали печката. На 30 януари й поискала 5 лева, но пенсионерката й казала, че няма пари. Донка я нападнала. Съборила я на земята, удряла я по главата и я удушила. Старицата се опитала да се защити, но само успяла да одере нападателката си по челото.\n\n„Бях ядосана и нервна. Много съжалявам за белята, която направих. Не съзнавах, че има затвор за това. Чаршафите бабата ми ги даде преди белята. Не искам да лежа в затвора”, се молеше Донка по време на мярката си за неотклонение.\n\n \n                    ", "date": "2017.10.08", "title": "Старт на делото за убийството на самотна баба в Дълбок извор"}
{"url": "http://www.monitor.bg/a/view/54971-%D0%9F%D0%B5%D1%80%D0%BD%D0%B8%D1%88%D0%BA%D0%B0%D1%82%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B8%D0%B7%D0%B4%D0%B8%D1%80%D0%B2%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB-%D0%BF%D1%80%D0%BE%D1%84%D0%B5%D1%81%D0%BE%D1%80/", "text": "\n                    Полицията в Перник издирва 80-годишния професор Тодор Иванов Бакалов от София. Възрастният мъж е в неизвестност от 5 октомври. Мъжът е напуснал дом в пернишкото село Расник, където е бил на гости на приятели, около 17.30 часа и оттогава е в неизвестност.\n\nТодор Бакалов е висок 176 см, с теменна плешивост. Облечен е със сиво сако и сив панталон, носи широкопола шапка тип бомбе – черно. Който има информация за човека, да се обади на тел. 112 или в най-близкото поделение на МВР.\n\nТодор Бакалов е професор и чудесен акордеонист, има многобройни изяви в страната и в чужбина с най-известните народни певци. Изнасял е концерти в много градове на Европа, Азия и Африка. Лауреат е на международни конкурси, фестивали, с много престижни награди. Той се налага се като забележителен творец в областта на българската народна музика и изпъква в няколко направления – диригент с високи постижения в народното хорово пеене, композитор и най вече защитник на чистотата в българския музикален фолклор, което излага в своите книги с удивителна съзвучност, красота и убедителност.\n\n \n                    ", "date": "2017.10.08", "title": "Пернишката полиция издирва изчезнал професор "}
{"url": "http://www.monitor.bg/a/view/20019-%D0%95%D0%B2%D1%81%D1%82%D0%B0%D1%82%D0%B8%D0%B5%D0%B2-%D1%81%D0%B5-%D1%81%D1%82%D0%BE%D0%BF%D0%B8-%D0%B4%D0%BE-55-%D0%BA%D0%B3-%D0%B2-%D0%B7%D0%B0%D1%82%D0%B2%D0%BE%D1%80%D0%B0/", "text": "Адвокатът му сезира ВСС за забавени над 5 месеца мотиви по осъдителната присъда от 6г. на първа инстанция\n                    Осъденият на 6 г. затвор на първа инстанция бивш кмет на общините Пазарджик и Стрелча Иван Евстатиев се е стопил до 55 килограма в затвора. Бившият градоначалник и политик бе признат за виновен от районния съд в Пловдив за това, че миналия януари е напил с водка и е изнасилил ученичката Ирена Белухова в хотелската си стая в Стрелча. Според адвоката на Евстатиев Ташкена Колчева обаче той е бил осъден невинен, а мотивите по присъдата му на първа инстанция са се забавили 5 месеца и 23 дни.„55 килограма е. Живи мощи. Пълна депресия. Все е било такова погазване на човешките права. Не вярвам в която и да е нормална държава да се случи. Първо е невинен. Осъдиха го невинен. Продължавам да твърдя, че е невинен. И второ, го разиграват все едно не е човек. В момента е 55 килограма”, каза за Агенция Монитор адвокат Колчева. По думите й в затвора полагат грижи за здравето на Евстатиев, но това не е достатъчно. „Но какви грижи могат да се полагат за него в затворническа лечебница. Това е положението в нашата държава. Пази Боже!”, изригна адвокат Ташкена Колчева.Иван Евстатиев бе осъден на 2 май т.г., а мотивите по присъдата му са станали факт чак на 25 септември 2017г. Заради забавянето на мотивите Колчева е подала жалба на 21 септември до инспектората на ВСС, откъдето са започнали проверка. „Тъй като за мен липсата на мотиви е равнозначно на липса на присъда, а максималният срок на задържане не може да надвишава 1 година и 6 месеца, подадох молба за изменение на мярката в момент, когато все още нямаше мотиви и това направих на 21 септември”, уточни тя. Насрочването на мярката не се е случило в 3-дневния срок и адвокат Колчева отново е подала молба до ВСС. Така на 6 октомври тя е получила обаждане по телефона, с което е била уведомена, че мярката за неотклонение е насрочена за 12 октомври.6-годишната присъда на Евстатиев е била обжалвана още на 3 май – само ден след произнасянето й. „Каквото трябва да предприема по закон съм го направила. Обжалвала съм още на следващия ден с банкетна жалба присъдата, тъй като ги нямаше мотивите”, каза още защитникът. Адвокат Ташкена Колчева уточни, че е поискала отвод на съдията по делото, тъй като смята, че той е пристрастен. \n\n\n                    ", "date": "2017.10.08", "title": "Евстатиев се стопи до 55 кг в затвора"}
{"url": "http://www.monitor.bg/a/view/55462-%D0%98%D0%BD%D1%82%D0%B5%D1%80%D0%BD%D0%B5%D1%82%D1%8A%D1%82-%D0%B2-%D0%A3%D0%BA%D1%80%D0%B0%D0%B9%D0%BD%D0%B0-%D0%BF%D0%BE%D1%81%D0%BA%D1%8A%D0%BF%D0%B2%D0%B0-%D1%81-50/", "text": "\n                    Тарифите за ползване интернет в Украйна в първите 6 месеца на следващата година ще поскъпнат с 50%, като нарастването на цените на услугата ще продължи и след това, прогнозира шефът на интернет-асоциацията на страната Александър Федиенко, цитиран от UBR и „Прайм”. Според него до края на годината все още няма да има резки скокове в цените на доставчиците.\n\nПо думите на Сергей Чумак директор на провайдера NetAssist основните причини за поскъпване на услугата са кражбите на трафик, умишленото повреждане на мрежите между конкурентите и непрекъснатото обезценяване на местната парична единица гривната към основните световни валути.\n                    ", "date": "2017.10.08", "title": "Интернетът в Украйна поскъпва с 50%"}
{"url": "http://www.monitor.bg/a/view/12787-%D0%A1-%D0%B1%D0%BB%D0%B8%D0%B7%D0%BE-13-%D0%BD%D0%B0-%D1%81%D1%82%D0%BE-%D0%BF%D0%B0%D0%B4%D0%BD%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B4%D0%BE%D0%BC%D0%B0%D1%82%D0%B8%D1%82%D0%B5/", "text": "\n                    С близо 13 на сто падна цената на оранжерийните доматите през миналата седмица и по борсите зеленчукът се е продавал по 1,37 лева за килограм. Това показват данни на Държавната комисия по стоковите борси и тържищата (ДКСБТ).\n\nИндексът на тържищните цени, който отразява цените на хранителните стоки на едро, се е повишил през последните седем дни с 0,44% до 1,341 пункта, отчита държавната комисия. Като цяло нивото на индексът е без особена промяна през последните три месеца, съобщи БТА.\n\nЗа разлика от доматите обаче цената на краставиците се е вдигнала с 2,5%, до 1,2 лева средно за килограм.\n\nКартофите са се търгували по 0,52 лева за килограм на едро, а морковите по 72 стотинки за килограм. Зелето е поскъпнало с 1,9% и се е предлагало по 0,55 лв./ кг на едро. Вдигнала се е и цената на патладжаните с 5% и продавачите са искали по 0,84 лева за килограм. Зелените и червените чушки поскъпват съответно с 6,1% и 10,8%, като новите им цени са 1,04 и 1,33 лева за кило.\n\nПри плодовете тенденцията е обратна. Ябълките са поевтинели с 3,6 на сто до 1,35 лв./кг. Цената на лимоните е паднала с 4,4% до 2,64 лева. С 3,6 на сто се е смъкнала и цена на дините и търговците са искали едва по 27 стотинки за кило. Макар и минимално хората са давали и по-малко пари за грозде, тъй като на борсите цената му е била 1,44 за кило, което е с 0,7 на сто по-малко спрямо предходната седмица. Цената на прасковите обаче е скочила с 10,8% до 1,44 лева за килограм.\n                    ", "date": "2017.10.08", "title": "С близо 13 на сто падна цената на доматите"}
{"url": "http://www.monitor.bg/a/view/33701-%D0%9A%D0%B0%D0%BC%D0%B8%D0%BB%D1%81%D0%BA%D0%BE-%D0%BC%D0%BB%D1%8F%D0%BA%D0%BE-%D1%81-%D0%B6%D0%B5%D0%BD%D1%88%D0%B5%D0%BD-%D0%B8-%D0%B2%D0%B5%D0%B3%D0%B0%D0%BD%D1%81%D0%BA%D0%B0-%D1%80%D0%B8%D0%B1%D0%B0-%D1%82%D0%BE%D0%BD-%D0%BD%D0%B0-%D0%B8%D0%B7%D0%BB%D0%BE%D0%B6%D0%B5%D0%BD%D0%B8%D0%B5-%D0%B2-%D0%9A%D1%8C%D0%BE%D0%BB%D0%BD/", "text": "\n                    Камилско мляко с женшен и веганска риба тон бяха представени на най-голямото в света търговско изложение за храни и напитки в германския град Кьолн. В панаирът ще се включат 7400 участници от 107 страни, представящи хиляди нови продукти, предаде ДПА.\n\nОвесени бисквити с водорасли, нудъли на жълъдова основа, камилско мляко с женшен и чипс с вкус на мента са сред новостите на изложението \"Ануга\", което ще продължи до 11 октомври.\nЕксперти от сектора посочват, че продуктите на протеинова основа, независимо дали вегетариански, вегански или месни, са бързо растящ сегмент и са сред \"звездите\" на панаира.\nМного от новите продукти са от категорията \"без-\". В съдържанието им няма глутен, захар или лактоза. Все по-популярни са и \"суперхраните\" като семена от чия, джинджифил, зелен чай или екстракти от екзотични растения, посочват организаторите.\nМоркови и цвекло за скара са някои от храните, които дебютират на изложението в Кьолн, наред с имитация на риба тон за вегани и уиски-корнишони. Сред предложенията са също снакс от щурци, както и напитки от брезов сок.\n                    ", "date": "2017.10.08", "title": "Камилско мляко с женшен и веганска риба тон на изложение в Кьолн"}
{"url": "http://www.monitor.bg/a/view/21538-%D0%93%D0%BE%D1%80%D0%B0%D0%BD%D0%BE%D0%B2-%D0%9A%D0%B0%D0%B1%D0%B8%D0%BD%D0%B5%D1%82%D1%8A%D1%82-%D1%89%D0%B5-%D0%BF%D1%80%D0%B5%D0%B4%D0%BB%D0%BE%D0%B6%D0%B8-%D0%B1%D1%8E%D0%B4%D0%B6%D0%B5%D1%82-%D1%81-%D0%BD%D0%B0%D0%B4-700-%D0%BC%D0%BB%D0%BD-%D0%BB%D0%B2-%D0%BF%D0%BE%D0%B2%D0%B5%D1%87%D0%B5-%D0%B7%D0%B0-%D0%BF%D0%B5%D1%80%D1%81%D0%BE%D0%BD%D0%B0%D0%BB/", "text": "\n                    \n\n\n                    ", "date": "2017.10.08", "title": "Горанов: Кабинетът ще предложи бюджет с над 700 млн. лв. повече за персонал"}
{"url": "http://www.monitor.bg/a/view/46151-12-%D0%B4%D0%B2%D0%BE%D0%B9%D0%BA%D0%B8-%D1%81-%D0%B8%D0%BD%D0%B2%D0%B8%D1%82%D1%80%D0%BE-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B8-%D0%BE%D1%82-%D0%9E%D0%B1%D1%89%D0%B8%D0%BD%D0%B0-%D0%94%D1%83%D0%BF%D0%BD%D0%B8%D1%86%D0%B0/", "text": "\n                    Всички 12 двойки, които подадоха документи до Община Дупница за финансова помощ за \"ин витро\" - процедури са одобрени. Докладната за отпускането по 1500 лева на двойките с репродуктивни проблеми ще бъде внесена още на тази сесия на Общински съвет-Дупница. \"В бюджета са заложени 15 000 лева, а нужната сума е с 3 хиляди лева повече. В крайна сметка говорим за нищожни пари, резултатът от които е безценен. Искаме още на следващата редовна сесия да бъде утвърдено това, за да не губят хората време в преследване на мечтата си - да имат своя рожба\", коментира зам. - кметът на Дупница и секретар на комисията Крум Милев.\nТова е 5-ата кампания за подпомагане на такива двойки от общината, като 26 са бебчетата, които са се появили на бял свят с финансовата помощ от кампанията. \"Няма как да знаем колко точно са, защото някои родители не желаят да споделят, което е разбираемо. Но по-важното е, че има резултат, което радва всички ни, защото това са \"бебетата на Дупница\", заключи Милев.\n                    ", "date": "2017.10.08", "title": "12 двойки с инвитро процедури от Община Дупница"}
{"url": "http://www.monitor.bg/a/view/19696-%D0%A0%D0%B0%D0%B7%D0%BF%D1%80%D1%8A%D1%81%D0%BA%D0%B2%D0%B0%D1%82-120-%D1%85%D0%B8%D0%BB-%D0%BF%D1%80%D0%B8%D0%BC%D0%B0%D0%BC%D0%BA%D0%B8-%D1%81%D1%80%D0%B5%D1%89%D1%83-%D0%B1%D1%8F%D1%81-%D0%BF%D0%BE-%D0%B4%D0%B8%D0%B2%D0%B8%D1%82%D0%B5-%D0%B6%D0%B8%D0%B2%D0%BE%D1%82%D0%BD%D0%B8/", "text": "\n                    120 000 примамки ще бъдат разпръснати на територията на Кюстендилска област срещу бяс по дивите животни, обявиха от отдел „Здравеопазване на животните” към Областна дирекция по безопасност на храните. „Предвидили сме да бъдат разпръснати орални примамки в горските територии, като по този начин ще бъде извършена и ваксинацията на дивите животни. Съгласно програмата ще бъдат взимани и по 4 броя проби на определена площ, като планът за Кюстендилска област обхваща около 123 проби активен надзор. Доказване на ефективността на ваксинацията е именно, чрез този мониторинг”, коментираха експертите. По техни думи взимането на пробите ще става с помощта на държавните горски стопанства и ловците в региона.\nВетеринарните лекари препоръчват хората да не пипат ваксиналните примамки с незащитени ръце, защото при нарушена цялост на външната обвивка, ваксината може да бъде опасна за тяхното здраве. При контакт с ваксиналните примамки е добре да се извърши консултация с лекар.\n                    ", "date": "2017.10.08", "title": "Разпръскват 120 хил. примамки срещу бяс по дивите животни "}
{"url": "http://www.monitor.bg/a/view/75926-%D0%93%D0%BE%D0%BB%D1%8F%D0%BC-%D0%BF%D0%BE%D0%B6%D0%B0%D1%80-%D0%B8%D0%B7%D0%BF%D0%B5%D0%BF%D0%B5%D0%BB%D0%B8-%D0%BF%D0%BE%D0%B4%D0%BB%D0%B5%D0%B7%D0%B0-%D0%BD%D0%B0-%D0%B3%D0%B0%D1%80%D0%B0%D1%82%D0%B0-%D0%B2-%D0%94%D0%BE%D0%B1%D1%80%D0%B8%D1%87/", "text": "\n                    Голям пожар избухна в подлеза на жп-гара Юг в Добрич. Според директора на регионална дирекция „Пожарна безопасност и защита на населението” Дарин Димитров, пламъците са тръгнали от окачения таван – вероятно в изолацията му. Над мястото на пожара имаше много гъст черен дим, който стигна до съседните жилищни сгради.Сигнал за пожара на тел. 112 подал случайно минаващ гражданин. Той първо усетил миризмата, после видял пламъците, след това чул пукане и трошене на стъкла и витрини на магазините и жилищните сгради над подлеза. Според очевидци, много силно миришело на гума. Хората предположиха, че подлезът е подпален от клошари, тъй като те често намирали подслон там. Вероятно са запалили гуми, за да се стоплят, коментираха граждани. Час по-късно пожарът бе угасен, остана само димът и отровните газове. След това огнеборците предприеха разузнаване – провериха всички помещения в подлеза. Няма необходимост от спиране на уличното движение или на влаковете, заяви комисар Димитров.\n\n\n                    ", "date": "2017.10.08", "title": "Голям пожар изпепели подлеза на гарата в Добрич"}
{"url": "http://www.monitor.bg/a/view/86130-%D0%97%D0%BB%D0%B0%D1%82%D0%BD%D0%B8-%D0%B8-%D0%B4%D0%B8%D0%B0%D0%BC%D0%B0%D0%BD%D1%82%D0%B5%D0%BD%D0%B8-%D1%81%D0%B2%D0%B0%D1%82%D0%B1%D0%B8-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%85%D0%B0-%D0%B2-%D0%9F%D0%B0%D0%B2%D0%BB%D0%B8%D0%BA%D0%B5%D0%BD%D0%B8/", "text": "\n                    41 брачни двойки се врекоха за втори път в живота си във вярност в Павликени. 38 от беловласите семейства отпразнуваха своите златни сватби и половинвековен юбилей. Освен тях обетите си подновиха и две двойки, които чествата 60-годишни бракове и  диамантени сватби, и една двойка с 65 годишнина или т.нар. каменна сватба. идеята на повторното „бракуване” е на кмета на общината инж. Емануил Манолов, а целта е да се даде положителен пример на младите хора и да се ознаменува запазването на брака и християнските ценности като основа на бъдещото общество. Беловласите годеници поставиха отново подписите си върху специално изработено брачно свидетелство. Повечето от тях признаха, че тайната за щастлив и дъгогодишен брак и семеен живот е силната любов, която продъжава да гори у тях и след толкова години заедно. Някои от възрастните хора признаха, че през всичките тези години между тях е имало и трудни моменти и повишаване на тон, но след това винаги са си прощавали и са продължавали да вървят заедно и да теглят в една бразда брачния хомот. След подписването на новите брачни свидетелства, съпрузите получиха от кмета Манолов плакети за спомен. А накрая, разбира се, тържеството завърши с много песни, танци и разказване на спомени.\n                    ", "date": "2017.10.08", "title": "Златни и диамантени сватби  празнуваха в Павликени"}
{"url": "http://www.monitor.bg/a/view/58639-%D0%91%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81%D1%8A%D1%81-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F-%D0%B7%D0%B0-%D0%BD%D0%B0%D0%B4-%D0%BF%D0%BE%D0%BB%D0%BE%D0%B2%D0%B8%D0%BD-%D0%BC%D0%B8%D0%BB%D0%B8%D0%B0%D1%80%D0%B4-%D0%BB%D0%B5%D0%B2%D0%B0/", "text": "Всеки здравноосигурен с Е-здравна карта от догодина\n                    Болниците са натрупали задължения за над 500 млн.лв. Четири- пет са в особено тежко състояние, заяви здравният министър проф. Николай Петров. Като най-проблемни той посочи тези в Бургас, Стара Загора, Видин и Враца.По думите му не се предвижда вариант за закриване на Врачанската болница. Протестите на хората от града пред сградата й продължиха с искане тя да не бъде затваряна. Гражданите блокираха възлов булевард, като заявиха, че ако лечебното заведение бъде затворено, на пациентите ще се наложи да пътуват до Монтана или София, което в някои случаи може да бъде и фатално.Министърът посочи, че той, екипът му, кметове и областни управители разговарят почти всеки ден с нейния директор и търсят решение за излизането й от финансовата криза.Ръководството на Министерството на здравеопазването З решихме да отпуснем средства, но ще трябва да се поеме на ръчно управление тази болница, както направихме с Ловеч, каза министър Петров.Той изрази надежда, че ще бъде търсена отговорност за лошото управление на МБАЛ-Враца, но подчерта, че и там и другаде „години наред са се надували балони, които започват да се пукат.Нали не си представяте, че за 4 месеца, откакто е това правителство, са се натрупали 20 млн. лева дългове“, заяви той.Проф. Петров посочи няколко причини, поради които болниците задлъжняват извън злоупотребите, които в последно време са били намалени – лечебните заведения нямат право да връщат пациенти, а надлимитната дейност не се плаща, не е малък броят на неосигурените, стойността на клиничните пътеки не е променяна от 2006 година.Като друго от „най-деликатните места в здравеопазването” министърът посочи спешната помощ.Системата е претоварена, обслужва много пациенти, обажданията са много, включително и такива, които не са спешни. Министър Петров изрази надежда, че с подобряване на средата и вдигане на заплатите работата в „Спешна помощ” ще стане по-атрактивна.За да бъде намалена бумащината в здравеопазването, още в първото полугодие на 2018 година е напълно възможно у нас да бъдат въведени електронните здравни карти, каза още проф. Николай Петров. Тя ще представлява пластика, чрез която джипита, специалисти и фармацевти ще имат достъп до информация за всеки пациент, например в аптеката веднага ще става ясно какъв медикамент е изписан. Картата ще е безплатна.\n\n\n                    ", "date": "2017.10.08", "title": "Болниците със задължения за над 500 млн.лева"}
{"url": "http://www.monitor.bg/a/view/73229-%D0%9B%D0%BE%D0%B2%D1%86%D0%B8-%D1%81%D0%B5-%D0%B8%D0%B7%D0%B3%D1%83%D0%B1%D0%B8%D1%85%D0%B0-%D0%B2-%D0%BC%D1%8A%D0%B3%D0%BB%D0%B0%D1%82%D0%B0-%D0%B2-%D0%91%D0%B0%D0%BB%D0%BA%D0%B0%D0%BD%D0%B0/", "text": "\n                    \n\n\n\n\n\n\n\n\n                    ", "date": "2017.10.08", "title": "Ловци се изгубиха в мъглата в Балкана"}
{"url": "http://www.monitor.bg/a/view/9739-%D0%A1%D0%BB%D0%B5%D0%B4-%D0%B0%D0%BA%D1%86%D0%B8%D1%8F%D1%82%D0%B0-%D0%BD%D0%B0-%D0%9C%D0%9E%D0%9D-%D0%B2-%D0%91%D0%B0%D0%BB%D1%87%D0%B8%D0%BA-%D0%BF%D1%80%D0%B8%D0%B1%D1%80%D0%B0%D1%85%D0%B0-%D0%B5%D0%B4%D0%BD%D0%B0-%D0%BF%D0%B0%D1%80%D0%B0%D0%BB%D0%B5%D0%BB%D0%BA%D0%B0-%D1%83%D1%87%D0%B5%D0%BD%D0%B8%D1%86%D0%B8/", "text": "Подз. 97 на сто от неприбраните в училище за област Добрич са в чужбина\n                    97 на сто от обходените ученици в област Добрич, които не са записани в училище през тази година, са в чужбина със семействата си. Това съобщи Петър Петров, ст. експерт по организацията на средното образование в РУО. Основно това са Германия, Белгия, Полша и Турция. Има семейства и в Кипър, Норвегия, Англия, Канада.\n\n32 екипа обикалят в област Добрич и издирват 5 116 деца в ученическа възраст – от 5 до 15 години, които не посещават училищата. „В резултат на обхождането в Балчик разкрихме нова паралелка с прибрани деца. Що се отнася до селата, там неприбрани деца няма, защото колегите ги познават всички и правят всичко възможно децата да ходят на училище”, коментира Петър Петров. Според него, тепърва излизат и болни деца, които по една или друга причина не са посещавали учебно заведение и тепърва ще започне да се работи и с тях.\n\nДейността по обхождането в областта приключва. В общините тя почти е приключила. Остава само за град Добрич да се раздадат 350 протокола, от всички 2 500. Екипите са се сблъскали по селата с така наречения изборен туризъм. Оказало се, че на един адрес имало регистрирани по 6 – 8 деца.\n\nСпоред обхождащите, ГРАО им създава най-големия проблем. Има ученици, които фигурират само като имена - без ЕГН и без адрес. Подадените адреси са некоректни. Например: в протокола са посочени само улицата или булеварда, номер на дома, етаж и номер на апартамента. Посочен вход няма и когато жилищният блок има три или пет входа, екипът е длъжен да обходи всички, за да открие, че търсеното дете живее от години в чужбина и учи там.\n                    ", "date": "2017.10.08", "title": "След акцията на МОН в Балчик прибраха една паралелка ученици"}
{"url": "http://www.monitor.bg/a/view/55621-%D0%9E%D1%82%D0%BA%D1%80%D0%B0%D0%B4%D0%BD%D0%B0%D1%82-%D0%BA%D0%B8%D0%BB%D0%B8%D0%BC-%D0%BF%D1%80%D0%B0%D1%82%D0%B8-%D0%BD%D0%B0%D1%80%D0%BA%D0%BE%D0%BC%D0%B0%D0%BD-%D0%B7%D0%B0-6-%D0%BC%D0%B5%D1%81%D0%B5%D1%86%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0/", "text": "\n                    Наркоман влиза за 6 месеца в затвора, след като задигна килима на свои познати. Подсъдимият Росен Р. е многократно осъждан, поради което този път отново си подсигури няколкомесечен престой в зандана в Бобов дол.\nПоредната нагла кражба на Росен е от началото на т.г., когато с цел да си набави пари за дрога, откраднал килим от дома на приятел в ромския квартал „Изток“. По-късно той продал чуждата вещ за 10 лв., чиято стойност от заключението на изготвената експертиза възлиза на 220 лв.\n„Подсъдимият се е признал за виновен и е възстановил щетите на пострадалото семейство. Сега му остава да излежи поредната си присъда“, коментираха магистрати от Кюстендил.\n \n                    ", "date": "2017.10.08", "title": "Откраднат килим прати наркоман за 6 месеца в затвора"}
{"url": "http://www.monitor.bg/a/view/71499-%D0%9C%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%9A%D0%B8%D0%BF%D1%80%D0%B8%D0%B0%D0%BD-%D1%81%D0%B5-%D0%B6%D0%B0%D0%BB%D0%B8-%D0%B2-%D0%BD%D0%B5%D1%82%D0%B0-%D0%97%D0%BB%D0%BE%D1%83%D0%BF%D0%BE%D1%82%D1%80%D0%B5%D0%B1%D1%8F%D0%B2%D0%B0%D1%82-%D1%81-%D0%B8%D0%BC%D0%B5%D1%82%D0%BE-%D0%BC%D0%B8/", "text": "\n                    Специално обръщение в Интернет отправи старозагорският митрополит Киприан във връзка с зачестили случаи на злоупотреби с името на митрополията при търсене на финансови помощи.\n\nВ него владиката обяснява, че се е обърнал към различни институции в областта на стопанството и към органите на МВР, че канцеларията  се е ангажирала с искания за пари и логистика чрез специално определени лица, на които са издадени официални писма с неговия подпис и печат.„Всеки има свободата, правото и дори моралното задължение, според силите и възможностите си, да удовлетворява всяка молба, с която са се обърнали към него, но ние държим да знаете, че подпомагате мисията на Старозагорската св. Митрополия, само тогава, когато откликвате на прошенията на нейните легитимни представители!“, подчертава митрополит Киприан.\n\nОбръщението е в съответствие с решение на епархийския съвет от 3 октомври, два дни по-късно владиката освети в Свиленград триметров бронзов паметник на генерал Никола Иванов, командирът на  Втора българска армия през 1912 година, който преди 105 години е освободил града.\n\nСумата от 150 000 лева, нужна за изградения за по-малко от година паметник, е осигурена от община Свиленград, фондация “Въздигане” и дарители.\n\n \n                    ", "date": "2017.10.08", "title": "Митрополит Киприан се жали в нета: Злоупотребяват с името ми"}
{"url": "http://www.monitor.bg/a/view/84393-%D0%A7%D0%B0%D1%81%D1%82%D0%B8%D1%87%D0%B5%D0%BD-%D0%B2%D0%BE%D1%82-%D0%B2-10-%D0%BD%D0%B0%D1%81%D0%B5%D0%BB%D0%B5%D0%BD%D0%B8-%D0%BC%D0%B5%D1%81%D1%82%D0%B0-%D0%B4%D0%BD%D0%B5%D1%81/", "text": "\n                    Частични местни избори ще се проведат днес в две общини и осем кметства в страната.\n\nЧетирима са кандидатите, които ще се борят за кметското място в община Трън, област Перник. От ГЕРБ са издигнали за поста Цветислава Димитрова Цветкова, която е временно изпълняващ длъжността кмет на общината, а преди това бе зам.-кмет.\n\n„Нова сила“ издигна за свой кандидат Арлин Григоров Антонов, който е бивш диpe?тop нa Haциoнaлнaтa cлyжбa зa cигypнocт и бивш народен представител. Божидар Илиев Страхилов е издигнат като кандидат за кметския пост от Инициативния комитет „Заедно за доброто на Трънско“ и е подкрепен от БСП. От 2015 г. работи той като началник отдел оперативно-издирвателна дейност в Гранична полиция. В кметската надпревара ще участва и независимият кандидат Станислава Асенова Алексиева. Алексиева, която е секретар на Община Трън, е издигната от Инициативен комитет „Да, за Трънско“. Другата община, в която ще се проведат частични избори, е община Вълчи дол, област Варна. Там за кметското място ще се борят двама кандидати. Това са кандидатът на ПП ГЕРБ Георги Минчев Тронков и издигнатата от Инициативен комитет и подкрепена от БСП Людмила Атанасова Петкова. Кметски избори ще има и в село Генерал Киселово, община Вълчи дол, област Варна. От ПП ГЕРБ за поста издигнаха Калина Иванова Христова. Кандидатът на БСП е Петранка Костадинова Господинова.\n\nЧастични кметски избори ще се проведат и в още едно населено място в областта – село Попович, община Бяла. Там за кметското място ще се борят трима кандидати. Трима ще се борят за кметския пост в село Цани Гинчево, община Никола Козлево, област Шумен. ПП ГЕРБ издигна за свой кандидат Павел Станчев Динков. Иван Георгиев Добрев е кандидатът на БСП, а от ПП „Воля“ издигнаха Митко Йорданов Георгиев.  Кмет ще избират и жителите на село Чукарка, община Айтос, област Бургас. В кметската надпревара ще участват кандидатът на ПП „Воля“ Ахмед Галиб Боз, издигнатият от ПП ГЕРБ Сюлейман Емин Садула, подкрепеният от ДПС Октай Ислям Якуб и кандидатът на БСП Севим Хюсеин Мустафа. До изборите в селото се стигна, след като правомощията на кмета на селото Джемил Хюсеин Хамид бяха предсрочно прекратени, поради неявяването му на работа.\n\nКметски избори ще има в още едно село в област Бургас – село Скалак, община Руен. Там единственият кандидат за кметския пост е издигнатият от ДПС Мустафа Мехмед Бекир. Жителите на село Нивянин, община Борован, област Враца също ще гласуват за кмет. Пет са кандидатите, които ще участват в кметската надпревара. Това са Николай Николаев Христов от ДПС, Елка Иванова Николова от ГЕРБ, Цветелин Йорданов Маринов от ВМРО, Никола Иванов Александров от БСП и Николай Христов Йорданов от ПП „Воля“. Изборите в населеното място бяха насрочени, след като през юли тази година почина кметът Милен Гайдарски.\n\nДвама са кандидатите за кметския пост в село Ракево, община Криводол, област Враца. Това са Малин Димитров Тончев от ПП ГЕРБ и Николай Георгиев Петков от БСП. своята оставка. С решение на Общинската избирателна комисия правомощията ѝ бяха прекратени от 1 август.\n\nЗа кметския пост в село Сухаче, община Червен бряг, област Плевен ще се борят трима кандидати. Това са Цветан Тодоров Гоцов от ПП ГЕРБ, Христинка Симеонова Димитрова от БСП и независимият кандидат, подкрепен от НФСБ Йоана Иванова Йотова. Изборите в населеното място бяха насрочени, след като през юли почина кметът на селото Иван Иванов.\n                    ", "date": "2017.10.08", "title": "Частичен вот в 10 населени места днес"}
{"url": "http://www.monitor.bg/a/view/24183-%D0%9F%D1%80%D0%BE%D1%85%D0%BE%D0%B4%D0%B8%D1%82%D0%B5-%D0%A2%D1%80%D0%BE%D1%8F%D0%BD%D0%9A%D1%8A%D1%80%D0%BD%D0%B0%D1%80%D0%B5-%D0%B8-%D0%9F%D0%B5%D1%82%D1%80%D0%BE%D1%85%D0%B0%D0%BD-%D0%BE%D1%81%D1%82%D0%B0%D0%B2%D0%B0%D1%82-%D0%B7%D0%B0%D1%82%D0%B2%D0%BE%D1%80%D0%B5%D0%BD%D0%B8/", "text": "\n                    Тежка е обстановката на прохода „Троян-Кърнаре”, който е затворен за движение. Проблемът идва от многото паднали дървета. Това стана ясно от председателя на Управителния съвет на Агенция „Пътна инфраструктура” (АПИ) инж. Дончо Атанасов. Проходът „Петрохан” също е затворен за неограничен период от време. Шофьорите трябва да използват обходни маршрути.\n\n„Събираме групи и заедно с Гражданска защита, горските стопанства, пътно поддържащи фирми, които цяла нощ са работили в двата прохода, но поради опасността от възникване на произшествия (дърветата падат постоянно) през нощта съм ги изтеглил, а сутрин вече всички са на място и работят. В южната част на прохода „Троян – Кърнаре” има 2 км, които са непроходими заради паднали дървета. По думите му при изкачването на прохода „Троян – Кърнаре” от Троян до Беклемето също има проблеми заради падащи дървета\", обясни Атанасов.\n\n \n\n.\n\n \n                    ", "date": "2017.10.08", "title": "Проходите „Троян-Кърнаре” и „Петрохан” остават затворени "}
{"url": "http://www.monitor.bg/a/view/73831-%D0%93%D0%95%D0%A0%D0%91-%D0%BD%D1%8F%D0%BC%D0%B0-%D0%B4%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%BD%D0%B0-%D0%B2%D0%BE%D0%B9%D0%BD%D0%B0/", "text": "Опозицията напада управляващата партия заради добрата й работа\n                    ГЕРБ няма да участва в тази компроматна война. За нас управлението е да изпълним задълженията си към обществото и да представяме страната ни по най-добрия начин. Това заяви пред журналисти председателят на парламентарната група на ГЕРБ и зам.-председател на партията Цветан Цветанов.Повод за пресконференцията са появили се през последната седмица обвинения за роднински назначения и вмешателство в работата на президента. Изявления освен Цветанов направиха и вицепремиерът Томислав Дончев и финансовият министър Владислав Горанов. Тримата бяха категорични, че опозицията напада управляващата партия заради добрата й работа и успехите, които постига и по време на третия си мандат. Цветанов призова БСП да не се бърка в организационния живот на партията, така, както ГЕРБ не се бърка на никого.„Силата на партия ГЕРБ са реалните политики и видимите резултати,допълни Цветанов.\"Искаме ясно да заявим, че сме за уважение на всяка институция. Термините \"война\" и \"когато някой иска да я търси, ще я получи\" не са изричани от ГЕРБ. Вменяването на вина, че сме направили анкетна комисия за изтребителите, е излишно, защото мисля, че е задължение на всяка управляваща партия да търси прозрачност. БСП признаха това действие като такова срещу президента, а ние търсим прозрачност\", допълни Цветанов. Той допълни, че е поел ангажимент към премиера Бойко Борисов да говори за президента възможно най-малко.\"Утре ще участваме в консултативния съвет, иницииран от президента, защотоот този на БСП\", каза още зам.-председателят на партията.За схемите, които БСП разкри за роднински назначения, Цветанов апелира партията да сезира нужните институции, щом виждат нещо нередно, а не да правят пресконференции.\"За толкова години не се научих да мисля в схеми, а как да се управлява по-добре, кои политики ще са по-продуктивни и т.н. Ако някой някъде върши нещо нередно, има институционален ред, който трябва да се следва\", подкрепи го вицепремиерът Томислав Дончев.„БСП искат да вкарат под общ знаменател всички партии, но те не могат да управляват. Имали са тази възможност и винаги са се проваляли. Каним БСП на политическия дебат за европредседателството, секторните политики, бъдещето на България и бюджета, който предстои да бъде гласуван, но от всеки друг дебат ще се разграничим“, завърши Цветанов.\"Има натрупване на напрежение в дадената ситуация. Аз предлагам и колегата Тодоров, и Симеонов, ако телевизията прецени, да ги извика в ефир, за да обяснят какво са имали предвид, и който има да се извини, да се извини.Аз съм бил журналист и също съм бил заплашван, но \"зад кулисите\"“, коментира вицепремиерът Томислав Дончев скандала от последните дни с участието на депутата Антон Тодоров и вицепремиера Валери Симеонов в сутрешния блок на Нова тв.„Поднесохме извинение и се разграничихме от думите на колегата Антон Тодоров, допълни Цветан Цветанов. Той лично разговарял с Тодоров, който бил категоричен, че не е вложил в думите си нищо от това, което е излязло в медийното пространство. \"Ние сме \"за\" свободата на словото, но също много пъти сме били жертва на неверни неща, които са се писали за нас в медиите. На мен лично ми се е случвало това, но човекът, който беше засегнат в случая, дойде и ми се извини, затова не стигнахме до съда\", каза още Цветанов. \"Поведението на опозицията има своето обяснение. То е, че - независимо от тяхното мнение, -и второто, и третото управление на Борисов върви добре. През 2016 г. сме на 4-то място по икономически растеж в Европа, а тази година се очаква да стигнем 100 млрд. лева БВП\", заяви пред журналисти финансовият министър Владислав Горанов.Следващият бюджет, който се планира, ще бъде с по-малко дефицити. Предвижда се увеличение на учителските заплати, над 700 млн. лв. ще бъдат заделени и за увеличение на заплатите във всички сектори, финансирани с държавен бюджет, което е увеличение с 10 на 100, допълни Горанов.\"До пролетта на 2018 г. магистрала \"Хемус\" ще бъде довършена като проект до разклона Плевен - Ловеч\", обеща финансовият министър.\n\n\n                    ", "date": "2017.10.08", "title": "ГЕРБ няма да участва  в компроматна война"}
