{"url": "https://www.monitor.bg:443/bg/a/view/dete-na-6-zagina-v-katastrofa-na-magistralata-do-shumen-175979", "text": "Дете на 6 години е загинало при тежка катастрофа на автомагистрала Хемус в близост до Шумен, съобщи говорителят на ОДМВР Ася Йорданова. Ударили са се \"Фолксваген Голф\" с варненска регистрация и \"Форд Фиеста\" от Русе, пет души, сред които и дете на 8 години са откарани в МБАЛ - Шумен за преглед и оказване на медицинска помощ. Катастрофата е станала на АМ“Хемус“ в посока от Варна към София, близо до Шумен , до надлеза на кв. Макак. Сигналът за произшествието е получен в дежурната част на ОДМВР- Шумен малко след 18:15 часа в събота. Съобщено било, че произшествието е между два автомобила - \"Фолксваген Голф\" с варненска регистрация и \"Форд Фиеста“ с русенска. По първоначални данни водачът на Голфа -  35-годишна жена от Варна поради движение с несъобразена скорост и липса на достатъчно дистанция ударила движещия се пред нея лек автомобил \"Форд Фиеста“. В резултат на удара фордът се преобърнал на пътното платно. Загинало е 6-годишно дете, което пътувало в автомобила. В МБАЛ – Шумен са откарано останалите трима пътници от форда и водачът. За преглед в болничното заведение са откарани 35-годишната жена, която била зад волана на фолксвагена и дете на 8 години. На място се извършва оглед. Към момента 20:00 часа нямаше данни са състоянието на откараните за преглед. Създадена е временна организация на движението. Превозните средства се отбиват на 350-ти километър на магистралата посока Варна- София през път I-2 в посока към София. От \"Пътна полиция\" молят водачите да шофират с повишено внимание.", "date": "2019.09.21", "title": "Дете на 6 загина в катастрофа на магистралата до Шумен"}
{"url": "https://www.monitor.bg:443/bg/a/view/bylgarski-shofior-zagina-pri-zverska-katastrofa-v-sa-sht-175981", "text": "Български шофьор на камион е починал при тежка катастрофа в Южна Каролина. Инцидентът е станал близо до Holly Hill малко след 4,30 часа сутринта, съобщава bg-voice.com. Тогава джипът се е врязал в камиона, а при удара е започнало да изтича дизелово гориво, което се е възпламенило. Българинът Слави Иванов загива на място. Другият шофьор е откаран в болница. Слави е родом от Димитровград. През последните години обаче е живял в Charleston Mоunt Prospect в Южна Каролина. След себе си оставя съпруга, дъщеря и син. „Изключителен герой и обичан баща. Опустошителен инцидент, всеки вид помощ е необходима в трагичен момент като този“, написа в социалните мрежи синът му Давид Иванов. “Баща ми Слави беше човек, който винаги помагаше и никога не искаше нищо в замяна. Той беше нашият герой, който пожертва всичко, опитвайки се да обедини семейството си, след като се раздели за 10 години с нас за 10 години. Той беше професионален шофьор на камиони с над 15-годишен опит. На 09.09.2019 г. той е убит при брутална катастрофа на магистралата заради небрежност от друг шофьор. В резултат на инцидента камионът му избухна в пламъци и се взриви. От тялото му не остана почти нищо. Заради липсата на какъвто и да е материал за ДНК изследване, идентифицирането ще отнеме повече време. Разследването е в ход и семейството ми няма информация относно нашия любим баща. Тъй като той беше единственият човек, който носеше пари вкъщи, в момента търсим финансова подкрепа, за да покрием най-основните си нужди. Татко беше горд и никога не приемаше помощ. Вашата подкрепа за нас в момента обаче е от жизнена необходимост” - пише пък дъщеря му Юлия.", "date": "2019.09.21", "title": "Български шофьор загина при зверска катастрофа в САЩ"}
{"url": "https://www.monitor.bg:443/bg/a/view/padnahme-ot-slovenija-175984", "text": "Българският национален отбор по волейбол мъже падна от отбора на Словения с 3:1. В последния гейм резултатът беше 25:17. Така приключи участието на нашите в Европейското първенство. \"Словения е наистина добър отбор с много състезатели, които играят в силни отбори, а също така имат и предимството да играят на родна земя, вероятно пред пълна зала. Ще се опитаме да покажем най-добрия си волейбол. Ще трябва да сме добри във всички елементи на играта\", заяви капитанът Виктор Йосифов.", "date": "2019.09.21", "title": "Паднахме от Словения на волейбол"}
{"url": "https://www.monitor.bg:443/bg/a/view/precedent-vyv-fermata-vryshtat-otpadnal-uchastnik-175930", "text": "Седмица след като загуби първия дуел за елиминация във „Фермата: Нов свят“, бизнесменът Митко Калайджиев ще се появи отново в редиците на предаването. Продуцентите се решиха на този прецедент в петгодишната история на шоуто заради служебното отпадане на двама от участниците. В стопанството на богатите ток трябваше да забие вдовицата на варненски наркобос Таня Величкова, чиято изпъстрена с яхти, шампанско и сълзи визитка зрителите видяха в пилотния епизод. Блондинката ще пропусне шанса си да гушне чека за 100 000 лв заради усложнения след претърпян инцидент. П реди броени дни отбора на чорбаджиите олекна и откъм мъжко присъствие, след като лошото момче от Разлог Иван Милин бе дисквалифициран заради шамар. Завръщането на Митко бе посрещнато с истинска еуфория, като патриотът-журналист Ивайло Шопски прескочи ограда, за да прегърне приятеля си за добре дошъл. Синът на общински съветник от Благоевград предизвика сълзи дори в очите на сиромасите, които бяха строени на арената в очакване на първия женски дуел за сезона между актрисата Саня Борисова и детската учителка Маргарита Христова. Калайджиев изгуби мястото си във „Фермата“ след епичен сблъсък с капитана от българската армия Станислав. Дуелът помежду им бе изключително спортсменски, а след загубата Митко бе прегърнат като свой и от сиромаси, и от чорбаджии. Собственикът на агенция за недвижими имоти се закани да продължи да отсотява мисията си да преоткрива себе си в шоуто, за да бъде по-добър родител на 2-годишната си дъщеричка. Калайджиев е разведен, вижда детето си само през уикендите и лекува травмите от развода си с психотерапия.", "date": "2019.09.21", "title": "Прецедент във „Фермата“ – връщат отпаднал участник"}
{"url": "https://www.monitor.bg:443/bg/a/view/tirana-bez-tok-zaradi-5-6-po-rihter-175982", "text": "Двете силни земетресения, които разтърсиха Албания в събота след обяд, са прекъснали тока в няколко района на столицата Тирана и предизвикали паника в няколко града. Най-малко 10 къщи са се срутили в близкото село Хелмес, съобщи АФП. Двама души са пострадали леко. В Дурас и в Тирана има изпочупени прозорци, както и в няколко други населени места. В Тирана са прекъснати и част от телефонните връзки. Първият трус е бил с магнитуд 5.6 по Рихтер и е регистриран в 17.04 ч. българско време в западната част на Албания, с епицентър на 7.5 км в морето, съобщи Геологическия институт на САЩ. Според местни медии, силата на труса е 5.8 по Рихтер. Епицентърът му е бил та 6 км на север от град Дурас и на 30 километра от столицата Тирана. Дълбочината на земетресението е 10 км. Трусът е продължил 40 секунди. Само десет минути по-късно е регистрирано и второто земетресение, което е било със сила 5.3 по Рихтер. Вторият трус е продължил едва няколко секунди. И двете земетресения са били усетени много силно в столицата, където жителите ѝ са напуснали панически домовете си. Трусовете са били усетени и в съседните държави, включително и в Северна Македония. До момента няма информация за жертви. Нанесени са минимални материални щети на сградите. През юни мощни земетресение разтърсиха района на албанския град Корча и повредиха 184 къщи, като 60% от тях станаха необитаеми.", "date": "2019.09.21", "title": "Тирана без ток заради 5,6 по Рихтер"}
{"url": "https://www.monitor.bg:443/bg/a/view/djuliana-gani-bremenna-sym-175983", "text": "Силиконката Джулиана Гани е в очакване на първата си рожба. С тази новина изкусителката шокира зрителите в ефир, тъй като е в напреднала бременност, а досега е успяла да опази тайната. Тя е много активна в социалните мрежи и снимките, които споделя, не загатват по никакъв начин благата вест.  Малката Джулка се оказа един от участниците в шоуто „Маскираният певец“, но отпадна и се наложи да свали маската си. След това дойде и признанието. отсече Гани. Тя влезе в образа на Коконата и избра да се изяви на сцената с един от най-големите хитове на Мадона - Justify My Love. Членовете на детективския панел, с изключение на Геро, бързо разпознаха гласа на Джулиана. Мис Силикон 2013 призна, че приятелят й е много ревнив и затова е било трудно да обясни къде отива, но излъгала, че е \"на процедури\". Става въпрос за годеникът й Илиян Найденов.", "date": "2019.09.21", "title": "Джулиана Гани: Бременна съм"}
{"url": "https://www.monitor.bg:443/bg/a/view/jagodite-se-sadjat-sega-175429", "text": "Грижите в плододаващите ягодови насаждения продължават с редовни окопавания и 1-2 поливания. През септември ягодите продължават да залагат плодни пъпки. Важно е почвената повърхност да бъде чиста от плевели и почвата да е достатъчно влагозапасена. За да се запази насаждението в добро здравословно състояние през следващата вегетация, трябва да се направи едно пръскане срещу червени и бели листни петна с един от контактните фунгициди - Дитан ВГ, Тирам и др. Продължава подготовката на нови площи за засаждане на нови насаждения. Може да започне есенното засаждане с новия ягодов разсад. Младите растения до края на есента развиват мощна коренова система и това ги прави по-устойчиви на зимните студове. Сортовете ягоди, които се използват масово за засаждане са: Роксана, Горела, Покахонтас, Кембридж Фаворит, Зенга Зенгана, Белруби, Редгаунтлет и др. Ягоди може да се садят в следните срокове:  1. От късно лято до началото и средата на есента.  2. В края на зимата, през пролетта до началото на лятото. Сроковете за садене на ягоди зависят от района, от подготовката на мястото, от възможностите за доставяне на разсад от предпочитаните сортове и от начина за отглеждане - със или без фолио. През първия срок се сади само произведен през текущата година разсад, а през втория както свеж, така и съхраняван в хладилник разсад ягоди. При много ранно зимно-пролетно садене обикновено се използва презимувал на полето разсад. Най-добре е при изваждането му да се оставя по малко пръст върху корените, с която се улеснява прихващането. Колкото по-рано се извърши къснолятното или ранноесенното засаждане, толкова по-добре се вкореняват растенията и успяват да натрупат повече запасни хранителни вещества, благодарение на което успешно презимуват и дават задоволителни добиви още през първата година. Например от рано засадените ягоди още на следващата година се получава по 0,2-0,3 кг/м2 добив, а понякога и до 0,5-0,6 кг/м2. Освен това при липса на снежна покривка много от растенията, засадени късно, поради недостатъчното си вкореняване през зимата се изтеглят и измръзват, пише Агри.бг. Ранното засаждане през лятото със съхранен в хладилник разсад не дава добри резултати в нашата страна, тъй като при силните горещини и засушавания по това време много от растенията не се прихващат или в началото имат потиснато развитие. Икономически също не е изгодно разсадът да се държи в хладилник толкова продължително време. Ето защо най-добре е да се сади през април-май съхраняван разсад, а свеж (новоизваден) разсад - през септември и до средата на октомври за Северна България и по-високите полета и до края на същия месец за Южна България. Когато не се използва черно полиетиленово фолио, най-добре е ягодите да се садят едноредово. При определянето на посоката на редовете трябва да се имат предвид наклонът на мястото и източникът за напояване. На местата с наклон от 3-4 до 6-7° редовете се разполагат почти напречно на склона, за да се намали ерозията. Редовете са на разстояние 65-70 см един от друг, а на по-плодородни почви и при поливни условия и до 80 см. Вътре в редовете растенията се садят на разстояние от 20 до 25-30 см. При добре улегнала почва разсадът се сади на дълбочината, на която е бил, или на 1-2 см по-дълбоко. По-дълбокото заравяне на корените е за предпочитане, особено при по-късно садене, защото растенията залагат по-дълбоко основната коренова система, а впоследствие придатъчните им корени не израстват твърде високо. Така посадените растения по-успешно презимуват. Не трябва обаче да се допуска заравяне на пъпките с пръст, защото растенията може да загинат. Всяко растение трябва да бъде полято с 0,5-1 л вода, но не наведнъж, за да не се уплътни почвата прекомерно и да не се затлачи пъпката.  При пролетно-лятно засаждане се полива поне още веднъж след 2-3 дни, а при есенно - след 4-5 дни. Десетина дни след засаждането на ягодите се налага да се подсадят неприхванатите растения. Ако няма възможност наскоро след второто-третото ръчно поливане да се полее с течаща вода или чрез дъждуване, желателно е да се мулчира, т е. да се покрият посадъчните ямички и мястото около тях със суха пръст или още по-добре с разложен оборски тор, които запазва по-добре почвената влага. За успешно презимуване на късно посадените през есента растения добре е почвената повърхност около тях да се покрие с по 2-3 шепи оборски тор в кръг с радиус 15-20 см, като пъпката не трябва да се засипва. Пролетното садене на ягодов разсад, които е от предходната година и е съхраняван в хладилник, има някои предимства пред есенното. При правилно садене още през същата година обикновено се получава по 0,4-0,5 кг/м2 - добив, а понякога и до 0,6-0,7 кг/м2, като през втората година растенията встъпват в пълно плододаване. Рано напролет трябва да се провери как са презимували посадените през есента растения като пропадналите своевременно се подменят. Ранно пролетно засаждане със свеж разсад се допуска, но предимно като допълнение на есенното, тъй като най-често не дава очакваните резултати. При саденето и отглеждането на ягоди може да използва черно полиетиленово фолио, което се разстила преди саденето. Предимствата на този начин за отглеждане на ягодата са следните: l отпада необходимостта от постилане на слама или други материали;  l под платното не се развиват плевели, създава се по-благоприятен хранителен режим поради което добивът често се увеличава с 30-40% в сравнение със застланите със слама площи;  l вследствие на по-ранното затопляне на почвата напролет плодовете от мулчираните с черно фолио площи узряват от 2-3 дни до 1 седмица по-рано, получава се по-висок доход.  При използване на полиетиленово фолио най-добре е да се сади през април-май, а в краен случай и през юни със съхраняван в хладилник разсад. При липса на такъв разсад може да се сади и през късно лято, ранна есен или много рано напролет, като се използува свеж разсад. В началото се полива през 2-4 дни, а по-късно - в зависимост от времето и валежите.", "date": "2019.09.21", "title": "Ягодите се садят сега"}
{"url": "https://www.monitor.bg:443/bg/a/view/razbiha-bylgaro-frenska-grupa-za-trafik-na-rabotnici-175968", "text": "Специализираната прокуратура, ГДБОП и френските полицейски и съдебни власти неутрализираха една от най-големите до момента международни организирани престъпни групи за трафик на хора с цел трудова експлоатация и пране на пари, съобщиха от прокуратурата и МВР. Групата е заловена на 17 септември. Във Франция са задържани 4 лица, от които трима бълагри и един французин. Събраните доказателства сочат, че българите организирали трафика на работници от страната в района на град Лион. Там, при четирима различни работодатели, са установени общо 167 работници, наети за сезонна селскостопанска работа - гроздобер. Задържаният французин осигурявал логистиката за престъпната дейност- отговарял за намирането на френски работодатели, както и за настаняването на работниците. Групата действала под прикритието на легален бизнес - наемане на работници по трудови договори от българско търговско дружество, което от своя страна ги командировало във Франция. Така френският работодател трябвало да плаща възнагражденията на работниците на българската фирма по банков път, а тя от своя страна - на работниците. В случая огромна част от полагащото се на работниците било присвоявано от дружеството на престъпната група. За да узаконят придобитите средства, участниците ги инвестирали в търговска дейност и недвижими имоти във Франция. Българските работници - предимно малоимотни и малограмотни хора, били набирани главно в Североизточна България. Те подписвали трудови договори с българското дружество на чужд език, без да разбират съдържанието, но с обещанието да получават по 60 евро на ден. Във Франция били транспортирани с нелицензиран превоз, където били настанявали в палаткови лагери. Там получавали авансово средства за храна, които впоследствие им били удържани, както и разходите за транспорт. \"Заплатите\" се плащали накуп в края на работния сезон и след удръжките. Полученото не стигало на някои от работниците дори да се приберат в България. Разследването на българска територия установява, че офисът на българското дружество, изпращащо работници във Франция, е регистриран на адрес, на който се намира празен незастроен парцел. В дома на участник в групата са намерени и иззети множество документи, доказващи престъпната дейност, и в частност - за големи парични суми за дарения между участниците в групата (от порядъка на 40 000 евро), декларации за значителни лични спестявания, фактури, касови бележки от бензиностанции, документи за купуване на големи количества алкохол и цигари. От офиса на счетоводна къща, обслужвала дружеството на престъпната група, е иззета цялата му налична документация - разписки, фактури, фишове за заплати, банкови преводи и др. Разследването във Франция се води за нелегална трудова дейност, трафик на хора, организирана престъпна група и изпиране на пари. Българското разследване е за изпиране на пари в резултат на трафик на хора с цел трудова експлоатация.", "date": "2019.09.21", "title": "Разбиха българо-френска група за трафик на работници "}
{"url": "https://www.monitor.bg:443/bg/a/view/bylgarkite-specheliha-bronz-pri-ansamblite-na-svetovnoto-po-hudojestvena-gimnastika-175975", "text": "Българският ансамбъл, в състав Симона Дянкова, Стефани Кирякова, Мадлен Радуканова, Лаура Траатс и Ерика Зафирова спечели бронз в многобоя на световното първенство по художествена гимнастика. С трето си място в Баку, Азербайджан националките повториха постижението си от последния световен шампионат преди година в София. Те вече си бяха осигурили олимпийска квота. Българките представиха две красиви съчетания без сериозни грешки в Баку. Те се движеха втори след Япония във временното класиране на многобоя с общ сбор 58,000 (28,800 на три обръча и два чифта бухалки и 29,200 на пет топки). За по-сложното съчетание с топки, за което нашите момичета получиха 20,500 за трудност и 8,700 за изпълнение, от родния щаб подадоха контестация за оценката, но тя не беше уважена и резултатът им остана същият. Рускините изпревариха конкуренцията с историческа оценка 30,00 за второто си съчетание - на топки. Оценката обаче изглеждаше пресилена на фона на показаното и породи нови дискусии за съдийството в гимнастиката. Миналогодишните световни шампионки грабнаха титлата с общ сбор от 58,700 (28,700 на обръчи и бухалки и 30,000 на топки), а българките останаха трети. Япония зае второто място с 58,200 (29,000 и 29,200) точки. В неделя предстоят двата финала на отделните уреди.", "date": "2019.09.21", "title": "Категоричен български ансамбъл взе бронз на световното по художествена гимнастика"}
{"url": "https://www.monitor.bg:443/bg/a/view/padnaha-pyrvite-slani-175977", "text": "Тази сутрин паднаха първите слани за сезона в Родопите, като температурите се снижиха до нула градуса по Целзий, съобщават от Планинската спасителна служба в Пампорово. Най-ниската температура е измерена към 7 часа тази сутрин, като към 08:30 тя бе вече 4 градуса, но сланата все още не се бе вдигнала. Слана има и в района на „Рожен“, където най-ниската температура е измерена към 5 часа и тя е била 1 градус, като с настъпването на деня се е повишила само с градус, по данни на Метеорологичната станция на Националната обсерватория на Рожен. Вчера също са били измерени ниски температури, но те не са били чак толкова ниски.", "date": "2019.09.21", "title": "Паднаха първите слани"}
{"url": "https://www.monitor.bg:443/bg/a/view/pokyrtitelna-istorija-trogna-italija-bolen-bylgarin-izbra-rodinata-da-izdyhne-175969", "text": "Терминално болен българин, лекуван в Италия, реши да пропътува въпреки състоянието си 1400 км до родината си, за да умре в нея и до майка си. Това стана с помощта на Червения кръст от Милано, който му предостави линейка. Покъртителната история за последното пътуване на българина е разказана на сайта на медицинската организация от Милано. 34-годишният Николай, както е наречен, бил баща на двегодишно момченце. Заедно с него и жена си живеел в Италия. Но всичко се преобърнало, след като Николай бил поразен от тежка болест, която го парализирала. Лекарите от болницата, в която се лекувал, не могли да направят нищо друго, освен да констатират, че не подлежи на операция и е безнадеждно болен. На българина останала една-единствена надежда – да види родината и майка си за последен път, преди да умре. В неговото състояние обаче полет със санитарен самолет бил изключен, още повече че семейството не можело да поеме разходите за него. Затова Николай се решил на друг вариант – напуснал болницата по свое желание и заедно с жена си и детето им решил да поеме към София с автобус от Милано. Лекарите били против, защото пътуването можело да се окаже фатално за изтощения му организъм. Николай обаче искал на всяка цена да види майка си за последно. Тук настъпил обратът. На 7 септември в 13,30 ч миланският Червен кръст получил обаждане от клона в Болоня, на който пък се обадило българското консулство от Милано, за да сигнализира за ситуацията с Николай. Българинът бил решен да тръгне само 90 минути по-късно с автобус за родината си.  Само няколко минути преди тръгването на международния автобус съпругата получила обаждане, че италианският Червен кръст ще му осигури безплатно линейка, за да го откара до София. Разходите поело седалището на организацията в Милано. На 9 септември сутринта линейка с италиански санитари взела Николай и семейството му и през нощта пристигнала до дома на майката в околностите на София. Болният син я прегърнал и целунал, всички били щастливи въпреки предизвестената трагедия. Няколко дни по-късно Николай издъхнал, но заобиколен от най-близките си хора в България.", "date": "2019.09.21", "title": "Покъртителна история трогна Италия: Болен българин избра родината да издъхне"}
{"url": "https://www.monitor.bg:443/bg/a/view/novi-sblysyci-na-protestite-na-jyltite-jiletki-v-parij-175971", "text": "Полицията във френската столица Париж арестува повече от 100 души в хода на протестите на жълтите жилетки, съобщават френските медии. Полицаите са спрели за проверка още над 1200 души и са глобили 104 души за опит за организиране на протести на неразрешени за това места. Полицията е използвала сълзотворен газ, за да разпръсне \"жълти жилетки\", които са се опитали да стигнат до бул. \"Шанз-Елизе\".", "date": "2019.09.21", "title": "Нови сблъсъци на протестите на жълтите жилетки в Париж"}
{"url": "https://www.monitor.bg:443/bg/a/view/djip-nahylta-v-mol-v-chikago-175970", "text": "Шофьор на джип влетя в един от най-посещаваните от българи молове в Чикаго – Woodfield, в предградието Шамбург, пише bg-voice.com. Водачът влязъл в търговския център и започнал да гази наред около 14 часа чикагско време. Не се съобщава за жертви. Знае се само, че шофьорът на черния джип е започнал атаката си от магазина на Sears. Под гумите му е попаднал човек, който е с травма на крака, но без опасност за живота.", "date": "2019.09.21", "title": "Джип нахълта в мол в Чикаго"}
{"url": "https://www.monitor.bg:443/bg/a/view/ansambylyt-s-pozicii-za-medali-v-mnogoboja-175972", "text": "Българският ансамбъл изигра две много силни съчетания в многобоя на Световното първенство по художествена гимнастика в Баку (Азербайджан), но заема временното второ място със сбор от 58.000 точки. За първото си съчетание на обръчи и бухалки, на което допуснаха една лека неточност, Симона Дянкова, Мадлен Радуканова, Лаура Траатс, Стефани Кирякова и Ерика Зафирова получиха 28.800 точки (20.300 за трудност, 8.500 за изпълнение). Възпитаничките на Весела Димитрова изиграха още по-усложненото си съчетание с топки, за което получиха 29.200 (20.500 за трудност, 8.700 за изпълнение). Въпреки силната си игра родните грации заемат второто място в многобоя във временното класиране. Първи са японките с 58.200 точки. Те изиграха без грешка съчетанията си с пет топки (29.200) и с обръчи и бухалки (29.000). В група “B” по-късно на килима ще излязат ансамблите на Русия, Италия, Израел, Беларус и Азербайджан, като след края на тази група ще станат ясни медалистките в многобоя и участничките в утрешните финали.", "date": "2019.09.21", "title": "Ансамбълът с позиции за медали в многобоя "}
{"url": "https://www.monitor.bg:443/bg/a/view/krisko-veche-ne-e-vafla-a-tatko-175974", "text": "Рапърът Криско и половинката му Цветелина станаха родители на първото си дете. Новината съобщи самият музикант, като публикува трогателна снимка с текст \"Бати стана тати\" в профила си във Фейсбук. На нея той държи своя наследник. Името и полът на новороденото все още не са известни.", "date": "2019.09.21", "title": "Криско вече не е вафла, а е татко (СНИМКА С БЕБЕТО)"}
{"url": "https://www.monitor.bg:443/bg/a/view/berbo-pregovarjal-s-barsao-175973", "text": "Преди 2 дни най-добрият голмайстор за всички времена на българския национален отбор по футбол - Димитър Бербатов обяви официално, че прекратява кариерата си. След новината той получи множество поздрави за великолепната си кариера. Сред тях бяха от ЦСКА, Байер Леверкузен, Манчестър Юнайтед и английските медии. Легендата на ЦСКА, Барселона и българския футбол - Христо Стоичков също говори за Бербатов и сподели доста любопитната вест, че след престоя на благоевградчанина в Манчестър Юнайтед, той е разговарял с отбора на Барселона. \"Само мога да съжалявам, че Митко не завърши кариерата си в Барселона. Имаше такъв предварителен разговор след Манчестър Юнайтед. Ако се бяха случили така нещата и аз да имам право да вадя пари, щях да го взема веднага в Барселона. Времената бяха такива, орисията е била такава, че да остане да играе в Англия. Където и Митко да отиде, той остави една диря във футбола. През годините той показа, че е важно постоянството. Никой не е станал футболист от днес за утре.\"", "date": "2019.09.21", "title": "Бербо преговарял с Барса"}
{"url": "https://www.monitor.bg:443/bg/a/view/bjaloto-mite-ot-igri-na-voljata-e-obikolil-vsichki-okeani-175924", "text": "И най-новият формат в родния ефир - „Игри на волята“, не избяга от вече утвърдената формула да си има чешит емблема. Продуцентът Нико Тупарев и екипът му са открили истински бисер във водите край Ахтопол. Той се казва Димитър Иванов, но за всички е капитан Бялото Мите – прякор, който има от съвсем малък и не помни точно как са му го лепнали. В предаването 66-годишният морски вълк е нещо като ментор, учител, наставник на отбора, който попада ежеседмично в рибарската колиба – личното леговище на капитана. И в реалния живот тя е негова и се намира няколко километра на юг от родния му Ахтопол. Късметлиите получават не само покрив над главата си, но и умения, които ще им служат цял живот. Бялото Мите ги учи не само как да ловят риба, а как да познават природата и как да се разбират със своенравното Черно море, в което С благ глас и светнал поглед изпод белите си вежди с и вечната капитанска шапка, Димитър посреща всички с отворени обятия и е готов да разказва безкрай интересните си патила по вода. Изглежда като изваден от филм – класически образ на морски вълк с блузата си на бяло-синьо райе и голяма бяла брада, силно, набито тяло, което не се огъва пред каквато и да е тежка физическа работа дори и днес. Димитър е израснал в многодетно семейство, като той е седмият и най-малък сред братята и сестрите си. „Бяхме бедни и за мен морето беше всичко. Още от дете започнах да ходя с рибарите и вече 54 години го газя това море. Бях толкова запален, че спях на морето“, споделя рибарят. Трудният живот и недостигът на финанси направили малкия Митко изобретателен от съвсем малък. Вместо само да зяпа рибарите на кея като дете той си изработил уред, подобен на дълга вилица. Щом лодките, натоварени с улов, акостирали и мъжете започвали да разтоварват касетките, той заставал на пост. „Щайгите бяха стари и често дъната им се разковаваха и – хоп - всичката риба пропадаше във водата. Тогава отивах и с вилицата започвах да мушкам и да събирам изпадналия улов. Така осигурявах прехраната на семейството от малък“, спомня си пред „Монитор“ днешният капитан. Дори един почти фатален инцидент, когато бил на 8, не успял да раздели Димитър от водата. В мразовития 19 декември (стария Никулден) на 1953 година, както обичайно, той се мотаел по кея. Дяволът обаче не спи и малкият Митко се подхлъзнал и паднал в ледените води. Толкова било мразовито, че децата около него нямало как да скочат да го спасят, а само можели да крещят за помощ. За щастие наблизо бил негов съсед, който без да се замисли се гмурнал и извадил Бялото Мите, но детето не дишало. Започнали да правят всичко по силите си и успели да върнат малчугана към живота, но „Нищо не помнех. Дори родителите си. Седях вкъщи, гледах ги и не познавах тези хора. И до днес не мога да си спомня първите осем години от живота си“, споделя капитанът. Затова и не знае откъде идва прякорът му и защо хората му викат така още от съвсем малък. Оттогава обаче почита свети Никола като свой ангел хранител и личен светия и признава, че всеки Никулден в дома му е по-голям празник от Коледа и Великден. Освен че ще учи мераклиите за 200 000 лв. в „Игри на волята“ на тежкия рибарски занаят, капитанът иска да ги научи и на вяра. „Като влезеш в морето и се случи беда, няма кой да ти помогне. Тогава събираш ръцете и единственият, на когото можеш да се помолиш за помощ, е Бог. Затова и всички рибари сме толкова вярващи“, казва Димитър Иванов. На 16 години той постъпва в Техникума по морски и океански риболов в Бургас – учебно заведение, създадено специално да вади кадри, които да обслужват тогавашното предприятие за риболов. Нито едното, нито другото обаче съществуват днес. Завършва специалност механик и се качва на големите риболовни кораби да обикаля света. Преплувал е и е ловувал във всички океани и без да се замисли, може да ти каже как да си избереш риба в супермаркета само като гледаш в кои води е хваната. „Във всички морета съм бил, над седем години обикалях из Африка, Америка и Европа. Няма да забравя 76-а година, защото тогава се ожених и веднага тръгнах по корабите“, спомня си Бялото Мите. Професията го отвежда по маршрути, които няколко пъти преминават през Екватора. По стара моряшка традиция на всеки, прекосил тази нулева линия за пръв път, му се полага бойно кръщение. Обичаят не подминал и Бялото Мите, който при първото си пресичане на средата на Земята после изкъпан във водите на океана и му била връчена грамота, която му давала бойното име Косатката. С прокарването на редица промени в международния риболов обаче за държавата става твърде неизгодно да поддържа всички тези екипажи в далечни води, които вече не носели достатъчно приходи, и предприятието било разтурено. Тогава Бялото Мите започнал да лови с двамата си братя в Черно море. Били непобедими, най-вероятно защото били иноватори и не вярвали в невъзможните неща. Точно това ги направило първите български рибари, хванали моруни в наши води. Със стотици огромни екземпляри по 250 и нагоре килограма може да се похвали триото, но от партията завидели на печалбата им и решили да канализират нещата, като ги задължили да продават улова си на държавното предприятие в Бургас, което го изкупувало на смешна цена. Тогава обаче съдбата се намесила и – запален риболовец. Партиецът поискал рибаря да го вкара да ловят моруни заедно и той го направил. След като слезли на брега обаче, изпеченият морски вълк му казал: „Знаете ли, господин Христов, че току-що ловихте риба незаконно, защото излязохме извън разрешените граници?“ Секретарят се разгневил на решението за намаляване на територията за улов и набързо оправил проблема. След като пък разбрал, че Бялото Мите и братята му са длъжни да продават на държавата улова си на смешни пари, се намесил и в този спор и освободил ахтополските рибари от задължението. И всичко това благодарение на сладкодумството на опитния морски вълк. Именно той е и първият, хванал делфин. Било 1985 г. Тогава обаче го пуснал на свобода, но никога няма да забрави какво било направило животното. „Дойде до лодката и си отвори устата, за да му извадя куката. Ако искаше, можеше да ми отхапе ръката, но то е толкова умно, че дойде да му помогна“, разказва Димитър. „По онова време делфинариумът внасяше делфините от далеко и бяха много скъпи. Като разбраха обаче, че сме хванали, и като знаеха, че страните от руския регион използват черноморски животни за своите делфинариуми, ни дадоха задача да хванем и занесем във Варна“, продължава рибарят. Така и направили. Родният делфин обаче трябвало да бъде отделен от останалите, за да не зарази с някоя болест животните и за да се настрои преди социализацията. Оказало се, че няма как да стане и след месец бил пуснат на свобода. „Но поне го излекуваха от шарка“, допълва Бялото Мите. И днес капитанът излиза в морето да лови риба и не пести средства и мисъл за все по-нови похвати. Големият му син също е тръгнал по стъпките му и има голям риболовен кораб във Варна, а малкият се е насочил към семейния бизнес, в който върти къщата за гости на Бялото Мите в Ахтопол заедно с майка си Валентина.", "date": "2019.09.21", "title": "Бялото Мите от \"Игри на волята\" е обиколил всички океани"}
{"url": "https://www.monitor.bg:443/bg/a/view/viktorija-bekym-proektira-myjki-krojki-v-rokli-snimki-175925", "text": "Лондонската седмица на модата за сезона пролет/ лято 2020 се проведе в периода 13-17 септември и събра на едно място именити дизайнери. Сред най-добрите дефилета се откроиха тези на Виктория Бекъм, \"Бърбъри\", Алекса Чънг, Ричард Куин и Ричард Малоун. В актуалната колекция на Виктория Бекъм, която бе показана в двор на сградата на Форин офис, преобладават дълги елегантни рокли.  Вниманието на модните критици привлякоха копринени рокли в пастелно розово и виолетово, както и панталони, вдъхновени Сред преобладаващите цветове са още бежово и кафеникаво жълто, които в редица случаи контрастират с тревисто зелено. На първия ред сред присъстващите по традиция бяха съпругът й Дейвид Бекъм, четирите им деца - Бруклин, Ромео, Круз и Харпър, и главната редакторка на сп. Vogue Ана Уинтур. \"Реших да проектирам леки и удобни за носене облекла за тази колекция. Използвах мъжки кройки, които приспособих за обемни рокли. За мен това е нещо ново. Става въпрос за нов вид секси облекло, което не разкрива много плът. Когато го носи, жената действително се чувства добре в кожата си и е чувствена\", заяви бившето попълнение на момичешката група Spice Girls. Манекенката и телевизионна водеща Алекса Чънг също представи някои от дизайнерските си идеи в началото на Лондонската седмица на модата, след което организира обсъждане на Семинарите са част от бляскавия форум заради желанието на Британския моден съвет да увеличи участието на публиката. Чънг представи моделите си като \"дрехи, в които жените да се чувстват силни\" и \"да преодолеят разбито сърце\". Темата на ревюто е \"Женска солидарност\". В колекцията има няколко дълги палта, включително вариации на класиката с колан. Роклите предимно са с тънки презрамки. Цветовете са пастелни, като преобладават нюанси на зелено и сиво. За третата си колекция за \"Бърбъри\" за сезона пролет/лято 2020 г. италианският моден дизайнер Рикардо Тиши пък заложи на традиционните за модната къща тренчкоти, но През март миналата година Тиши наследи Кристофър Бейли на поста творчески директор на британската модна къща, основана през 1856 г. По всичко личи, че 45-годишният дизайнер е открил правилната насока. \"През първия сезон научих азбуката, през втория започнах да пиша, а през този сезон имам чувството, че пиша книга за онова, което извършвам в \"Бърбъри\", отсече той. Колекцията е вдъхновена от Викторианската епоха, през която е основана модната къща. Силуетите са пристегнати в кръста и с богато украсени ръкави. Вниманието привлякоха тренчкоти в пясъчножълто, които са къси отпред и дълги отзад, като донякъде напомнят рединготи. Манекенките се разходиха по подиума с рокли с украса от дантели и с буфан ръкави, както и с ризи с отворени отпред ръкави Супермоделът Кендъл Дженър дефилира за „Бърбъри“ и привлече вниманието, тъй като дебютира на подиума като блондинка. На котешката пътечка излязоха още топманекенките Ирина Шейк, Джиджи и Бела Хадид. Тиши отправи модните си предложения и към мъжете, които включват костюми в сиво, синьо или пясъчножълто, пристегнати с колани в кръста. За силния пол бяха представени още парки и пуловери с качулка. Колекцията включва и шалчета с животински принтове. Преобладаващите цветове са сиво, черно и бежово с акценти в охра, розово, червено и синьо. \"Искаме да продължим да създаваме луксозни тоалети, без да забравяме стрийт облеклото\", отбеляза дизайнерът.", "date": "2019.09.21", "title": "Виктория Бекъм проектира мъжки кройки в рокли (СНИМКИ)"}
{"url": "https://www.monitor.bg:443/bg/a/view/trymp-prashta-voenna-pomosht-na-sauditska-arabija-175961", "text": "Президентът на САЩ Доналд Тръмп одобри изпращането на американски войски за засилване на въздушната и ракетната отбрана на Саудитска Арабия след най-голямото досега нападение срещу нефтените съоръжения на кралството, за което Вашингтон категорично обвинява Иран, предаде \"Ройтерс\". Пентагонът заяви, че разполагането ще включва умерен брой войски - не наброяващи хиляди - и ще има предимно отбранителен характер. Той също така подробно планира да ускори доставката на военно оборудване както за Саудитска Арабия, така и за Обединените арабски емирства. \"Ройтерс\" преди това съобщи, че Пентагонът обмисля да изпрати противоракетни батерии, дронове и повече изтребители. Съединените щати също обмислят да запазят самолетоносач в региона за неопределено време. \"В отговор на искането на кралството президентът одобри разполагането на американски сили, които ще имат отбранителен характер и ще се съсредоточат предимно върху въздушната и противоракетната отбрана\", заяви министърът на отбраната на САЩ Марк Еспер на брифинг. \"Ще работим и за ускоряване на доставката на военна техника до кралство Саудитска Арабия и ОАЕ, за да подобрим способността им да се защитават\", подчерта още той.", "date": "2019.09.21", "title": "Тръмп праща военна помощ на Саудитска Арабия"}
{"url": "https://www.monitor.bg:443/bg/a/view/zapochva-oktoberfest-175964", "text": "Десетки хиляди почитатели на бирата щурмуваха терена на Октоберфест в Мюнхен преди началото му, след като организаторите на проявата отвориха входовете за достъп, предаде ДПА. Въпреки официалните предупреждения, отправени по високоговорители на английски и немски и на баварски диалект, посетителите се втурнаха през входовете, за да си намерят най-удобно място под огромните шатри и да присъстват на официалната церемония по откриването на най-прочутия бирен фест в света. Те ще трябва да почакат там още няколко часа. Церемонията е предвидена за 10 ч. по Гринуич и официално фестът ще бъде открит от кмета на Мюнхен Дитер Райтер, предава БТА. Миналата година Октоберфест привлече 6,3 милиона туристи. Очаква се тази цифра да бъде превишена през настоящото му 186-о издание.Фестивалът на бирата приключва на 6 октомври", "date": "2019.09.21", "title": "Започва Октоберфест "}
{"url": "https://www.monitor.bg:443/bg/a/view/djej-lo-otnovo-v-zeleno-175965", "text": "Актрисата и певица Дженифър Лопес закри дефилето на Versace в Милано. Тя предизвика истински фурор, стъпвайки на сцената не просто с тоалет на дизайнерската къща, а с „рокля с история“. 50-годишната Джей Ло показа нова версия на една от най-известните рокли, с които някога се е появявала. Иконичният тоалет беше създаден от Versace за звездата преди 20 години. Със впечатляващия тоалет Лопес се появи на церемонията на наградите „Грами“ през февруари 2000 г.", "date": "2019.09.21", "title": "Джей Ло отново в зелено "}
{"url": "https://www.monitor.bg:443/bg/a/view/pochina-legendata-v-hudojestvenata-gimnastika-emilija-boneva-175958", "text": "На 81-годишна възраст почина легендарната треньорка по художествена гимнастика Емилия Бонева. Тъжната вест съобщи синът ѝ Любомир, цитиран от сайта на Българската федерация по художествена гимнастика. Емилия Бонева е дългогодишен треньор в школата на \"Славия\", а през 1982 година започва работа в Испания. Тя извежда ансамбълът на Испания до Олимпийската титла през 1996 година на Игрите в Атланта. През 1994 година испанският крал Хуан Карлос връчва на легендарната българка сребърен медал за заслуги към испанския спорт. Емилия Бонева пристига в Испания през 1982 година и започва работа като мисли, че това ще е временно и за малко време. През 1984 година испанските печелят първото си отличие - бронз на ансамбъла на Европейското първенство във Виена. Ансамбълът на Испания печели Европейска и Световна титла през 1991 и 1992 година, а на Олимпийските игри през 1992 година в Барселона Каролина Паскуал печели сребро, а Кармен Аседо се класира на 4-то място. \"Монитор\" изказва съболезнования към семейството и близките на Емилия Бонева!", "date": "2019.09.21", "title": "Почина легендата в художествената гимнастика Емилия Бонева"}
{"url": "https://www.monitor.bg:443/bg/a/view/za-obshtoto-i-razlichno-v-baroka-i-romantizma-razkazva-organov-koncert-175960", "text": "Има ли общото и, ако да, какво е различното в барока и романтизма? Тази тайна разкриват музикантите от „Concerto Antico” с органов концерт на 21 септември от 19.30 ч. в католическата катедрала „Св. Йосиф” в София. Той е в рамките на Европейски дни на наследството – София 2019. Проявата е по инициатива и се осъществява от консорта за старинна музика „Concerto Antico”. Участниците в кнцерта са: Янко Маринов – орган, Деян Иванов – обой, Константин Кожухаров – обой, Сабина Йорданова – фагот, Дона Стоянова – сопрано, Ивайло Донко – тенор и със специалното участие на Николай Казаков – кларинет. Скъпи приятели, колеги и почитатели на музиката, заповядайте на 21 септември от 19:30 ч. в Католическата катедрала „Св. Йосиф“ в София на органов концерт на консорта за старинна музика Concerto antico в състав: Янко Маринов – орган, Деян Иванов – обой, Константин Кожухаров – обой, Сабина Йорданова – фагот, Дона Стоянова – сопрано, Ивайло Донков – тенор и специалното участие на Николай Казаков – кларинет. По програма ще прозвучат творби на Ж. Титлуз, С. А. Шерер, Д. Букстехуде, Зеленка А. Вивалди, Й. С. Бах, Г. Фр. Хендел, Ф. Лист и М. Регер. Бароковите творби ще бъдат изпълнени на семплираните регистри на старинния орган от Щрасбург (Австрия, ок. 1740 година), а произведенията от Лист и Регер ще прозвучат на романтични органи от 19 и 20 век. Барок и романтизъм в европейската музика продължава търсенето на връзките между бароковата и романтичната музика, осъществявано от ансамбъла за старинна музика „Кончерто антико“ в поредица концерти. Обикновено школските музиковедски изследвания наблягат на стилистичната разлика между бароковата и музиката на романтизма. Посочва се например, че афектите и страстите на барока в романтизма се въплъщават в емоции-чувства, че архитектониката и отчетливата детайлност на барока (разпознаваемостта на елементите) е заместена от обща вълна и енергия, от линеарност и преливащи форми (по изследователя Ернст Курт). В този си проект Concerto antico ще представи друг поглед – общото, близостта в музиката на барока и романтизма на Европа, както и в частност на Франция, особено при конкретни автори, са видими. Връзките са проследими както в духовната (религиозната), така и в светската музика: не само в универсалната теория на музиката, техниката и изразните средства – полифония, хармония, мелодика, интервали, универсалната символика, реторика, но и в тематиката – странстването, героиката, състраданието, стремежите към възвишеното и божественото и разбирането на човешкото.", "date": "2019.09.21", "title": "За общото и различно в барока и романтизма разказва органов концерт "}
{"url": "https://www.monitor.bg:443/bg/a/view/devet-godini-zatvor-za-bylgarin-na-ostrova-zaradi-internet-izmami-175959", "text": "Българин е осъден на девет години затвор във Великобритания заради интернет измами, от които може да са пострадали половин милион души и които са нанесли щети за 41,6 милиона британски лири, съобщава сайтът cps.gov.uk. Българинът, на 37 години, с инициали С.Д., беше екстрадиран във Обединеното кралство, за да му бъдат повдигнати обвинения и пледира виновен пред съда в Саутуорк в Лондон. Обвиняемият е създал уебсайт скриптове, които наподобявали на истински уейбсайтове на 53 компании. Целта е била да се помогне на престъпници да измамят хората, които си мислели, че имат работа с истинските сайтове на компаниите. Благодарение на измамата били откраднати и личните банкови данни на жертвите. Самият българин обаче не е крал тези данни, а просто е предоставил средства на други да извършват подобна кражба, каза прокурорката по случая Сара Дженингс.", "date": "2019.09.21", "title": "Девет години затвор за българин на Острова заради интернет измами"}
{"url": "https://www.monitor.bg:443/bg/a/view/panika-v-germanski-grad-zaradi-ubijstvoto-na-bylgarin-175966", "text": "Паника в германското градче Карлскрон след убийството на 18-годишен български студент. За това съобщават медиите там, като цитират местната полиция. Страхът сред хората е видим, заявяват органите на реда, като посочват, че разследването върви, но извършителят още е на свобода. 18-годишен български студент почина в болница, след като е бил нападнат и намушкан с нож на улица в германския град Карлскрон, съобщи немския сайт merkur.de. Около 20.45 часа снощи местен жител намерил българина да лежи на главната улица недалеч от църквата. Младежът, който живеел в Карлскрон със семейството си, е бил намушкан в корема и кървял обилно. Той е транспортиран в местната болница, но въпреки усилията на лекарите е издъхнал. Районът е бил отцепен от полиция и малко по-късно криминалистите са открили оръжието на убийството -кухненски нож, в тревна площ. Огледът е продължил през цялата нощ, като са използвани следови кучета. Вдигнат е бил и хеликоптер. С помощта на преводачи се извършват разпити. Извършителят на жестокото убийство обаче все още не е задържан. От германската полиция съобщиха, че е възможно убийството на българския студент да е по расистки подбуди. Властите умоляват всички, които Кметът на градчето СЩефан Кумпф е бил на огледа и коментира „Беше малко като на война“. Дълъг участък от главната улица беше затворен за оглед. Хеликоптери с прожектори са кръжили цяла нощ. Доброволческата пожарна служба също се включва издирването. Открит е кухненски нож. Говорено е със семеството на българина с помощта на преводачи. \"Разследването на престъплението понастоящем не дава ясна картина. Прокуратурата и полицията в момента работят интензивно за възстановяване на случилото се преди престъплението и в момента не може да се даде достоверна информация\", се казва в съобщение на полицията. Аутопсията на жертвата в Мюнхенския институт все още продължава. Даден е и телефон за обаждания на свидетели (0841) 9343-0.  ", "date": "2019.09.21", "title": "Паника в германски град заради убийството на българин "}
{"url": "https://www.monitor.bg:443/bg/a/view/tapa-na-kapitan-andreevo-175967", "text": "Километрични са колоните от тежкотоварни камиони на пункта Капитан Андреево за влизане в Турция. Опашки има и от автомобили, чакащи да влязат на територията на югоизточната ни съседка. Пътна полиция следи за правоспособност, за превишена скорост и употреба на алкохол и наркотици. Камери за скорост са поставени на всички натоварени пътища. Със специална организация на движението се регулира трафикът към големите градове и от граничните пунктове към вътрешността на страната. Екипи на агенцията ще следят и обичайната забрана в празничните дни за движение на тежкотоварни автомобили. Забраната не касае превоза на взривоопасни товари и живи животни. От \"Гранична полиция\" предупредиха преди ден, че ремонти има по сградите на граничните пунктове \"Капитан Андреево\", \"Златарево\", \"Видин\", \"Лесово\". Фериботната връзка Оряхово - Бекет работи в светлата част на деня заради нивото на река Дунав. Препоръката на полицаите е пътниците да си предвидят достатъчно време, да си подготвят документите и да са готови за очакваните струпвания на граничните пунктове. На 23 септември на входа за София ще има засилено полицейско присъствие. Ще има проверки за колани по автобусите.", "date": "2019.09.21", "title": "Тапа на Капитан Андреево "}
{"url": "https://www.monitor.bg:443/bg/a/view/bysesku-donosnik-na-sekuritate-175952", "text": "Съд в Букурещ заяви, че бившият румънски президент Траян Бъсеску е сътрудничил на страховитата тайна полиция от времето на комунизма Секуритате. Апелативният съд заяви, че е установил, че подсъдимият, Траян Бъсеску, е бил сътрудник на Секуритатите по дело, основано на документи, датиращи от неговото време като студент в Морския институт в югоизточния град Констанца. Бъсеску, който е на 67 години, изпълнява два мандата като президент от 2004 г. до 2014 г., а през май тази година е избран за член на Европейския парламент. Той заяви в петък, че ще обжалва решението във Върховния съд. Въпреки че съответните проверки не са открили нищо, когато той се кандидатира за публична длъжност, настоящото дело беше открито, след като нови доказателства бяха открити от CNSAS, органът, натоварен с проучването на архивите на Секуритате. \"Не знаех, че това е Секуритате\", каза той пред румънски медии в петък, като призна, че е предал някаква информация за състуденти на служител по сигурността. Случаят ще бъде удар по репутацията на Басеску като една от ключовите фигури в посткомунистическия преход на Румъния. \"Това е пример, защото той е този, който осъди комунизма и отвори архивите. Историческа инициатива\", заяви изследователят и историк Мадалин Ходор за АФП, като добави, че именно Бъсеску е позволил работата на CNSAS. През 2006 г. Бъсеску изнесе забележителна реч пред румънския парламент с искане за \"проверка на съвестта на нацията\" и се извини от името на румънската държава за страданията при комунизма. \"Трябва да призная, че изпитвам известна горчивина, като видях, че аз съм този, който осъди комунизма, отвори архивите на Секуритатите и ги изпрати в CNSAS\", заяви Бъсеску пред Digi24 в петък. През декември Румъния ще отбележи 30 години от падането на комунизма след кървава революция, която свали диктатора Николае Чаушеску. Секуритате беше смятана за една от най-бруталните тайни полиции в бившия Източен блок и имаше мрежа от стотици хиляди информатори.", "date": "2019.09.21", "title": "Бъсеску - доносник на Секуритате"}
{"url": "https://www.monitor.bg:443/bg/a/view/katastrofa-zatrudnjava-pytuvaneto-do-burgas-175951", "text": "Катастрофа стана тази сутрин на автомагистрала \"Тракия\". Няма информация за ранени хора. Инцидентът е станал на 139 километър на магистралата в посока Бургас. Екипи на пътна полиция са на място и регулират движението. Предстои пътна помощ да извози от пътя смачкания лек автомобил \"Опел\".", "date": "2019.09.21", "title": "Катастрофа затруднява пътуването до Бургас "}
{"url": "https://www.monitor.bg:443/bg/a/view/megan-i-hari-zarazjaha-archi-175936", "text": "Британският принц Хари и Меган Маркъл изоставиха малкия Арчи, за да заминат за Рим. Скандалите около честите им пътувания с частен самолет още не са отшумели, а двамата отново са на борда за поредното си пътуване. Този път дестинацията е Италия, а поводът е сватбата на близката приятелка на Меган - Миша Нону, която е моден дизайнер. Събитието бе планирано за 20 септември, а Хари и Маркъл са само малка част от дългия списък със звездни гости. Сред тях са Доналд Тръмп, Иванка Тръмп заедно със съпруга й, Кейти Пери и Орландо Блум, както и принцесите Беатрис и Йожени. Миша Нону бе сред гостите на сватбата на херцога и херцогинята на Съсекс и сега е ред те да й върнат жеста. А и една разходка до Вечния град винаги е добра идея, въпреки че семейството със сигурност няма да може да се движи необезпокоявано из туристическите забележителности. Но пък сватбата, на която ще присъства, със сигурност си заслужава. Тя ще се проведе във вила от XVII век в покрайнините на града. Дрескодът задължава дамите да са с дълги рокли, а господата - със смокинг. Предвидени са засилени мерки за сигурност, за да могат гостите да се наслаждават на спокойствие на събитието, пише Hello. Краткото пътуване до Рим е първият път, в който принц Хари и Меган Маркъл успяват да си откраднат няколко дни без сина си Арчи. В края на месеца те ще заминат на дълго посещение в Африка, като наследникът им също ще бъде с тях.", "date": "2019.09.21", "title": "Меган и Хари заразяха Арчи "}
{"url": "https://www.monitor.bg:443/bg/a/view/drevni-cyrkvi-skalen-vodopad-i-naj-golemijat-vyjen-most-privlichat-turisti-175955", "text": "Средновековни църкви с уникална архитектура и стенописи, панорамна гледка от един от най-високите водопади в България и най-големият въжен парк в страната. Това са само част от туристическите проекти на около час път от София, реализирани по управляваните от МРРБ програми за трансгранично сътрудничество с Република Северна Македония и със Сърбия. С над 240 хил. евро бе разкрит потенциалът за туристическо посещение Той се намира само на 98 км от българската столица. Феноменът е обявен за природна забележителност през 1968 г. заради изключителната природна и културна значимост. Висок е 3 метра, а денивелацията от най-високата му точка до нивото на река Струма е 70 метра. Със средствата е рехабилитиран участък от общински път, изградени са еко пътеки, обособено е място за паркиране и зони за отдих и наблюдение. Така туристите могат да видят изключително живописната гледка към долината на река Струма, скалния масив на водопада и околностите му. Посетителите имат и по-голям избор от пешеходни маршрути, по които да се запознаят с природните ресурси на района, с възможност за наблюдения на водопада от различни точки. В района има запазени уникални местообитания, в които има много редки и застрашени видове животни и растения, част от които ендемични – намират се единствено в тази част на България. Тук се срещат и много защитени от закона видове, като пеперудите Поликсена, Голямата огневка, Едрата синевка, Четириточковата еуплагия, бръмбарът рогач и много други. За любителите на поклонническия туризъм, българската култура и ранна архитектура, е препоръчително да посетят област Кюстендил. С близо 223 хил. евро в древния храм бяха направени консервация, реставрация, частична реконструкция на средновековната сграда и стенописи. Според специалистите църквата е построена преди Рилския манастир. Храмът е включен в Регистъра на Министерство на културата за недвижимите културни ценности от национално значение. „Свети Архангел Михаил” е една от малкото добре запазени църкви на Балканите, датирани от 12 век. Изключително живописна е и възрожденската стенописна декорация, традиционно подчинена на патрона на храма – Свети Архангел Михаил. Проектът се изпълнява от общините Рила и Старо Нагоричане. Само на час от София, край Правец, туристите могат да се насладят на я се намира в с. Осиково, местност „Манастира“ и е част от Осиковския манастир. Близо 310 хил. евро са вложени в реставрирането и консервирането на храма. Дейностите по проекта включват реставрация, консервация и експониране като музей на открито на църквата и по-ранни руини около нея. Православният храм представлява малка еднокорабна, едноапсидна сграда, изградена от големи и по-малки каменни блокове със спойка от бял хоросан. В североизточния ъгъл в основата на апсидата е оформена малка полукръгла ниша, символ на витлеемската пещера - протезис или жертвеник с важно обредно предназначение за светите дарове и богослужебната утвар. На западната стена има изградена втора полукръгла ниша – диаконикон. Оформянето на такава ниша в западната стена се среща рядко в църковното строителство в България. Църквата отвътре е била богато украсена с полихромна стенописна украса в техника „яйчена темпера” и класическо „фреско”, издаваща почерка на изключително школувани зографи. На запад от църквата е разкрит притвор и останки от баптистерий - кръщелна. Пред и около църквата са открити по-ранни останки от сгради и съоръжения. По проекта е извършено укрепване на археологическата ценност и руините около нея. За търсачите на силни усещания във Вършец бе изграден най-големият въжен парк в България. По проекта са реализирани също и спортни обекти - две детски и една фитнес площадка в \"Слънчевата градина\", фитнес площадка в парка до Специализирана болница за рехабилитация \"Свети Мина\" и скейтборд площадка до минералната чешма. Общата стойност на безвъзмездната финансова помощ за община Вършец възлиза на близо 290 хил. евро.", "date": "2019.09.21", "title": "Древни църкви, скален водопад и най-големият въжен мост привличат туристи"}
{"url": "https://www.monitor.bg:443/bg/a/view/fejsbuk-sprja-prilojenija-zaradi-tech-na-lichni-danni-175954", "text": "Facebook обяви, че е преустановил действието на десетки хиляди приложения заради потенциален риск за спазването на личната неприкосновеност на потребителите му след вътрешна проверка на милиони приложения, предаде АФП. Социалната мрежа е извършила тази проверка след скандала с Кембридж Аналитика (Cambridge Analytica). Миналата година бе разкрито, че британската фирма е извършвала кампании за масова манипулация с цел повлияване на американските и британските избиратели чрез приложения във Фейсбук за референдума за Брекзит във Великобритания и президентските избори в САЩ през 2016 г. Проверката е извършена със съдействието на стотици адвокати, външни разследващи, анализатори на данни и инженери. Спрените приложения са дело на 400 софтуерни разработчици, но замразяването им не означава, че те непременно са заплаха за хората, заяви вицепрезидентът на компанията Айме Арчибонг. Той уточни, че действието на някои приложения е било преустановено, защото те не са отговорили на молбите на Facebook за повече информация.", "date": "2019.09.21", "title": "Фейсбук спря приложения заради теч на лични данни"}
{"url": "https://www.monitor.bg:443/bg/a/view/kyrvav-atentat-v-kerbala-175953", "text": "Десетки са били убити или ранени при бомбен атентат в петък в иракския шиитски град Кербала, предадоха световните информационни агенции. Съобщава се за поне 17 жертви или ранени, като броят нараства. Местните власти са потвърдили новината.  Взривен е бил микробус докато минава през контролно-пропускателния пункт на иракската армия към град Ал Хила. Пътник е остави чанта, съдържаща експлозиви, под едно от седалките, и избягал. Никоя терористична организация не е поела отговорност, но подозренията падат върху \"Ислямска държава\". \"Ислямска държава\" остава силна заплаха за целия свят въпреки намалените си възможности, каза иракският премиер Адел Абдул Махди през април.", "date": "2019.09.21", "title": "Кървав атентат в Кербала"}
{"url": "https://www.monitor.bg:443/bg/a/view/gugyl-s-mega-vlojenie-vyv-vyzobnovjaema-energija-175929", "text": "Американската компания Гугъл (Google) направи най-голямото в историята си вложение по придобиване на възобновяема енергия за своята глобална дейност. Това съобщи главният изпълнителен директор на компанията Сундар Пичай на пресконференция в Хелзинки с финландския премиер Анти Рине. \"От 2017 г. успяваме 100 процента от нашите глобални операции да се извършват чрез използване на възобновяема енергия. Тази седмица направихме най-голямата покупка на възобновяема енергия в нашата история, близо половината от която ще бъде произведена в Европа чрез започването на десет нови енергийни проекта. В резултат на сключването на споразуменията ще има инвестиции за над един милиард евро в новата енергийна инфраструктура в ЕС\", каза Пичай. Той уточни, че става дума за един проект в Белгия, пет в Дания, два в Швеция и два във Финландия. \"Тук във Финландия това са два проекта в областта на вятърната енергия, те ще осигурят енергия в обем 255 мегаватчаса. Това ще увеличи над двойно количеството възобновяема енергия, която използваме в тази страна\", добави директорът на Гугъл. По-рано той написа в блога си, че компанията ще сключи 18 нови споразумения по целия свят, като става дума за възобновяема вятърна и слънчева енергия в обем 1600 мегаватчаса.", "date": "2019.09.21", "title": "Гугъл с мега вложение във възобновяема енергия"}
{"url": "https://www.monitor.bg:443/bg/a/view/ogranichenija-na-dvijenieto-v-sofija-175950", "text": "Променя се организацията на движението днес в София във връзка Първи фестивал на народната носия. Това съобщиха от Столична община.   От 8.00 часа до 19.00 часа се забранява влизането на пътни превозни средства в двете посоки по ул. \"Ефрем Чучков\" и ул. \"Акад. Дмитрий Лихачов\" между ул. \"5 и ул. \"8\" в Обеля. Променя се маршрутът на автобусни линии 30, 31 и 81 в посока кв. Обеля\" както следва по маршрутите до кръстовище ул. \"Акад. Дмитрий Лихачов\" и по маршрутите си до с. Балша. Закриват се спирки с код 0871 за автобусни линии 30, 31 и 81 и спирка 0460 за автобусна линия 81. Автобусите ще спират на спирка с код 0163 \"Бл 207\" ж.к Обеля -2\"", "date": "2019.09.21", "title": "Ограничения на движението в София"}
{"url": "https://www.monitor.bg:443/bg/a/view/ivan-i-andrej-naj-naj-naj-lubimi-vicove-175926", "text": "Телевизионните водещи и продуценти Иван Христов и Андрей Арнаудов се славят с чувството си за хумор. Покрай работата си върху няколко продукции, сред които най-мащабната е риалити предаването \"Фермата\", те отделиха време да ни споделят кои са любимите им вицове. Всеки път, когато питаш някой човек за виц - той блокира. Не знам кой точно ми е любим, но първо се сещам за този: Много любим виц ми е един, който е свръзан с платформта Bulgaria Wants You. Всички компании в България се затрудняват с това, че през последните години толкова много хора емигрираха и реално погледнато проблемът с работната ръка е много сериозен. Вицът не е мой, той е на Митко Павлов, но ми е много любим от години:", "date": "2019.09.21", "title": "Иван и Андрей: Най-най-най любими вицове"}
{"url": "https://www.monitor.bg:443/bg/a/view/i-bogatite-imat-pypki-kim-kardashijan-s-psoriazis-175956", "text": "Риалити звездата Ким Кардашиян публикува селфи без грим, което показва ефектите на псориазиса. Снимката й беше публикувана в акаунта в Poosh Instagram (проект за красота и здраве, стартиран от сестрата на Ким - Кортни Кардашиян). Снимката показва червени петна по бузите, брадичката и челото на 38-годишна знаменитост. В интервю за сайта Кардашиян заяви, че за първи път се е сблъскала с болестта преди 13 години поради усложнения от обикновена настинка. Периодично тя успявала да се отърве от псориазиса за известно време, но след това той се появявал отново. В същото време телевизионната звезда призна, че сега приема себе си за това коя е и се чувства по-удобно, предава Нова тв. Псориазисът е хронично неинфекциозно заболяване, което засяга предимно кожата. Смята се, че естеството на това заболяване е автоимунно. Обикновено заболяването се проявява чрез образуването на червени, прекомерно сухи петна, повдигнати над повърхността на кожата - така наречените папули, които се сливат помежду си, образувайки плаки.", "date": "2019.09.21", "title": "И богатите също пъпчасват: Ким Кардашиян с псориазис"}
{"url": "https://www.monitor.bg:443/bg/a/view/vlak-za-svilengrad-stigna-samo-do-gara-iskyr-175957", "text": "Бързият влак № 1611 от София за Свиленград престоя 47 минути в гара „Искър“ по възникнала повреда в скоростомера на локомотива. Това съобщиха от пресцентъра на БДЖ. От София е изпратен друг локомотив, с който влакът е продължил своето пътуване и в момента се движи със закъснение от 87 минути. Композицията е заминала с 40 минути закъснение още от Централна гара София, поради изчакване на локомотив от друг влак за обслужване на влака. Повредата в скоростомера на локомотива не е сериозна техническа неизправност, но по нормативни изисквания локомотивът не може да се движи без възможност за отчитане на неговата скорост. Локомотивът е преминал през подемен ремонт в локомотивно депо на БДЖ и е в редовна експлоатация от месец юни. В конкретния случай скоростомера не е обект на извършения подемен ремонт. Екипът на БДЖ поднася извинения на своите клиенти за причиненото им неудобство.", "date": "2019.09.21", "title": "Локомотив се повреди на гара Искър, закъснението на влака е 87 минути "}
{"url": "https://www.monitor.bg:443/bg/a/view/prof-d-r-petko-st-petkov-patriotizmyt-dnes-ne-e-da-si-jaryk-chujdofil-ili-chujdofob-175928", "text": "- Никъде по света няма напълно независими държави и преди 111 години, а особено днес. Независимостта, за която говорим, и годишнината, която честваме, не са абстрактни, а много конкретни. Преди 111 години българската държава по инициатива на княза и правителството обявява независимостта си от Османската империя, към която е била във васални отношения по Берлинския договор. Степента на реална независимост на една държава от останалите зависи от много условия и фактори. В началото на ХХ в. сред първите от тях са икономическата и военната мощ. В този смисъл чрез акта на обявяване на независимостта си от Османската империя на 22.9.1908 (н.ст. 5.10.1908 г.) България не променя съществено нито икономическата си мощ, нито военната си сила. Това е политически акт, целящ постигане на равенство в международен план с другите независими европейски държави и в същото време реализация на един възрожденски идеал. Защо днес мнозина твърдят, че сме зависими, е очевидно. И в икономическо, и във военно, и в технологично отношение ние сме зависими от външни фактори. На пръв поглед се създава тревожното впечатление, че сме се отклонили съществено от степента на независимост, прокламирана през 1908 г., но всъщност това заключение е пресилено. По-сериозният анализ показва, както вече изтъкнах, че и тогава България не е напълно независима, а предвид на сложните задачи, които се устремява да постигне скоро след признаването на независимостта – най-вече пълното национално обединение – става още по-зависима. Известно е защо това е така – българската държава не води сама националноосвободителните и обединителните войни срещу Турция, а организира Балкански съюз, при договарянето на който се допускат груби и скъпо струващи в бъдеще грешки. В Голямата война – европейска и Първа световна - тогавашните управници на България сами избират единия от двата големи съюза от държави, за жалост, губещия. Цената на тази катастрофа плащаме и до днес. След 1919 г. България е фактически много по-зависима, отколкото преди 1908 г., след 1944 г. още повече, същото е и след 1989 г. Така че днес не можем да очакваме нашата страна да е абсолютно независима, можем обаче да изискваме от управляващите да водят умерена и балансирана политика. А те са същите като тези, които прокламира в манифеста си от 22 септември 1908 г. Фердинанд І: „Моят Народ днес копнее за своя културен и икономически напредък; в това направление нищо не бива да спъва България; нищо не трябва да пречи за преуспяването й…“ -По-далечният, но исторически коректен отговор на този въпрос е – защото това Освобождение беше предизвикано с една огромна българска жертва – Априлското въстание от 1876 г., чиято политическа цел (по-точно на организаторите му) беше да заставят Великите сили да се намесят, дори и да не искат, за решаването на българския въпрос и създаването на българска държава. И тази цел беше постигната. Великите сили, ако и да не желаеха, бяха принудени да се заемат с поредната Източна криза, в резултат от която след Руско-турската война (1877-1878 г.) българската държава се създава повече като компромис между тях, отколкото като конкретно българско усилие, макар участието на българите в тази война да е изключително полезно за крайния й успех. Великите сили, а не българите, определиха границите и статута на новата българска държава. Те, според тогавашния баланс на интересите и отношенията помежду си, разделиха на няколко части с различна степен на зависимост току-що обединеното и признато за една цялост българско национално пространство под „стряхата“ на протодържавата Българска екзархия. На българите беше предоставена възможност да си изготвят самостоятелно основен закон и да си изберат княз, което стана в Търново през първата половина на 1879 г. Но и в тези важни начинания те бяха ограничени от решенията на Великите сили, които не можеха да не спазват. Ето заради това особено и ограничено начало на новата българска държава – едновременно функция на противоречивите отношения между Великите сили и искрено желаеща постигането на пълно национално обединение и държавна независимост, което пък не можеше да стане без тяхното колективно съгласие – външната ориентация и външнополитическите зависимости на българските управляващи бяха от голямо значение, а смяната на правителствата и на ориентацията им хвърляше държавата от една крайност в друга. Затова и тогава, и днес истинският патриотизъм и национално отговорно поведение не е да си ярък чуждофил или чуждофоб, а умело и най-вече ефективно да се постигат българските цели при толкова много обективни и субективни фактори, влияещи против тяхната реализация. Потвърждение на тази констатация са и трите големи държавни успеха на България – Съединението - 1885 г., Независимостта - 1908 г., и мирното и трайно възвръщане на Южна Добруджа - 1940 г. - Труден въпрос, на който няма еднозначен отговор, най-малкото защото у нас и в миналото, и днес има много предубедени хора, които не само не са просветени достатъчно, но и не искат да знаят и се поддават на манипулации. Може да прозвучи недипломатично, но тук наистина става дума за разбиране и следване на българския държавен и национален интерес, а не просто за пристрастия. И още - невинаги решенията на управляващите в България са били в унисон с преобладаващите нагласи на обществото. Затова първото лице в множествено число в такива случаи аз се опитвам да избягвам – и историческата отговорност, и поколенческата благодарност са към конкретни личности. Тъй както няма една Русия, Франция, Германия, така няма едни и същи български управляващи, с които всички българи да се изживяват като „ние“. Важните решения за нашата външнополитическа ориентация през последните 140 години винаги са вземани от сравнително малък кръг управленци. Запознатите вероятно си спомнят, че и според Търновската конституция външната политика е изключителен прерогатив на монарха и назначаваните от него правителства, особено след изменението на чл. 17 през 1911 г. Добре е вече да осъзнаем, че има важни събития, не винаги положителни, в нашата нова и най-нова история, които са резултат предимно от българска политическа активност, а не от злонамерени действия на чужди фактори, което е по-лесното и традиционно обяснение. Затова съвременното отношение към Русия, както и към която и да е друга влиятелна държава трябва да е следствие от добре осъзнатия ни общ и колкото се може по-дългосрочен интерес, а не от временни приоритети. Но в нашето общество, включително и сред управляващите ни през последните 30 години, има толкова силни и непреодолени зависимости, включително и към влиятелни външни фактори, че днес изглежда невероятно някое от познатите ни политически лица не просто да говори за общобългарски ценности и национален идеал, а да се опитва да ги формулира на базата на действителните обществени предпочитания. - Самите те едва ли са имали претенции да са учители на поколенията след тях, макар повечето да имат силно патриотично чувство и отговорност. Тук трябва да се подходи конкретно. Васил Левски – Ние, българите, е по-голямо и по-силно от всяка индивидуалност, която обаче трябва да се уважава. Свободата трябва да се извоюва, да се заслужи, тя не е свобода, ако е подарена или купена. Княз Александър І – Младежката възраст не пречи да се отдадеш на каузата на народ, който ти е гласувал огромно доверие, дори с цената да загубиш престола си. Стефан Стамболов – Няма прегради пред градивния национализъм. Чест и почитания към поемащите лична отговорност и признаващите грешките си. Д-р Константин Стоилов, Гаврил Кръстевич – Има много пътища към заветната общонародна цел. Умната и последователна професионална работа често дава много по-добри резултати от екзалтираното говорене и революционните призиви. Александър Малинов – Няма значение къде си роден, щом се чувстваш българин. Дипломацията може да бъде успешно съчетана с разумен силов натиск и премерена неотстъпчивост. И т.н. - И от книгата ми, и от многобройните публикации в различни медии много хора вече научиха истината за двата славни старопланински върха Свети Никола (1326 м) и Шипка (1232 м.). Вече се знае това, което съзнателно или неволно беше спестявано в периода след второто преименуване на връх Свети Никола през 1977 г. на втора Шипка, а именно, че и двата върха са свързани с изключително важните боеве през август 1877 г., но всеки със своето исторически утвърдено име. Затова и двата са възпети от Иван Вазов – по-ниският връх Шипка, на който е бил командният пункт на ген. Столетов и на който „Радецки“ пристига със гръм“ – в творбата му „Опълченците на Шипка. 11 август 1877“ (1883 г.), а по-високият и не по-малко славен връх Свети Никола – в по-късното му произведение „На върха Свети Никола. Поклонение“ (1902 г.). Много е важно днес, когато честваме 140-годишнината от приемането на Търновската конституция, да напомним един безспорен и важен факт. Конституционна сила имат не само текстовете, записани в основния закон, но и тези, които са приети с мнозинство и са решения на Учредителното събрание от 1879 г. Такъв текст е например решението от 22 март 1879 г. (н.ст. 3 април) Търново да бъде историческа, а София – административна столица на новата българска държава. Със същата конституционна тежест е приетото с пълно мнозинство предложение на депутата Стефан Берон да се изгради храм-паметник на върха Свети Никола в израз на признателността на българския народ към загиналите за неговата свобода руси и българи. Това конституционно решение от 13 април 1879 г. е осъществено, макар и по-късно, и на 26 август 1934 г. тържествено е открит и осветен Паметникът на свободата на връх Свети Никола, който по обясними тогава, но не и днес, причини през 1951 г. е преименуван на Столетов връх, а от 1977 г. носи името на съседния връх Шипка. Решението на този важен и ясен въпрос е просто и аз не се съмнявам, че ще го дочакаме.", "date": "2019.09.21", "title": "Проф. д-р Петко Ст. Петков:  „Патриотизмът днес не е да си  ярък чуждофил или чуждофоб"}
{"url": "https://www.monitor.bg:443/bg/a/view/pod-maskata-na-katrin-zita-djouns-175920", "text": "Млада, красива и с характер. Така редовият зрител помни Катрин Зита-Джоунс, благодарение на най-култовата роля в актива й – тази на хубавата Елена от „Маската на Зоро“. Лентата от 1998 година, в която с участие се разписват още Антонио Бандерас и сър Антъни Хопкинс, се смята за големия пробив на актрисата. Под маската на Катрин обаче се крият още много любопитни неща, които ще припомним преди 50-ия й рожден ден. Актрисата е родена на 25 септември в Суонзи, Уелс. Тя е кръстена на двете си баби - Катрин Фейр и Зита Джоунс. Расте с двама братя в семейството на шивачка и собственик на захарна фабрика. Семейството не е заможно, докато не печели 100 000 паунда от бинго. Благодарение на внушителната за времето си сума родителите на Катрин успяват да плащат уроците й по танци и балет. Катрин е хиперактивно дете и майка й я записва в танцувално училище още 4-годишна. Така тя е на сцената от крехка възраст, а в родния си град става известна с победата си в детски конкурс за таланти. На 9 години играе едно от сирачетата в мюзикъла „Ани“. На 15 напуска училище и заминава за Лондон, за да стане актриса. Там преминава тригодишен курс за специализация в мюзикъли. Първият й успех е през 1987 г. Тогава Катрин е избрана за дубльорка на дубльорката в пиесата 42nd Street. По стечение на обстоятелствата главната актриса и заместничката й не могат да излязат на сцената и Зита-Джоунс получава шанс да блесне. Продуцентът е толкова впечатлен от представянето й, че й поверява ролята за следващите две години. Чаровната брюнетка бележи телевизионния си дебют през 1990-а. Филмът е „1001 нощи“ на режисьора Филип де Брока,  а ролята е не коя да е, а на Шехерезада. Продукцията обаче се представя зле в боксофиса, а според критиците единственото интригуващо нещо в нея са голите сцени. Следват участия в киното и телевизията, като сред най-известните й ленти са „Бандата на Оушън 2“, „Покварен град“, „Титаник“, „Актове, предизвикващи смъртта“ и други. Превъплъщението й във Велма Кели в блокбастъра „Чикаго“ й носи награди „Оскар“ и БАФТА за най-добра поддържаща актриса през 2002 година. Благодарение на работата си Катрин среща и голямата любов – актьора Майкъл Дъглас. Тук ключова роля отново има късметлийският й филм „Маската на Зоро“. Те се запознават на закритата премиера на хитовата лента. На 8 август 2000 г. на бял свят се появява синът им Дилън Майкъл Дъглас, а два месеца по-късно прочутите актьори си казват заветното „да“. Звездната двойка празнува рождените си дни на една дата, но ги делят 25 години разлика. Те се славят като едни от най-примерните брачни партньори във филмовата индустрия. Макар през 2013 г. да си дадоха почивка, те издържаха далеч един от друг само няколко месеца. Паузата им не беше лесна предвид факта, че точно тогава Дъглас беше диагностициран с рак, а Зита-Джоунс влезе по свое желание в рехабилитационен център, където да лекува биполярното си разстройство. 16-годишната им наследница Карис Зита Дъглас придоби популярност миналото лято. Уникалната прилика между нея и Катрин разбуни духовете в социалните мрежи, след като двете се появиха на модно събитие на бранда Dolce&Gabbana в Ню Йорк и се превърнаха в сензацията на вечерта. През детските си години Карис отделя свободното си време за тренировки по спортни танци, но към днешната дата чаровната брюнетка е хвърлила око на модния подиум. Наскоро стана ясно, че звездната щерка не знаела какво работи баща й, докато расте. Макар той да е в апогея на кариерата си при раждането й, тя вярвала, че изкарва прехраната си с правене на палачинки. Не знаех, че е актьор. Честно!“, заяви преди време тя пред сп. Town & Country‘s, като това бе и първата й корица, а компания за фотосесията й прави майка й. Карис сподели още, че й е трудно да пробие като актриса, тъй като всеки я сравнява с родителите й. „Мисля, че това, което най-много ме тревожи, е, че хората не мислят, че работя здраво, а че всичко ми се дава наготово“, допълни красавицата.", "date": "2019.09.21", "title": "Под маската на Катрин Зита-Джоунс"}
{"url": "https://www.monitor.bg:443/bg/a/view/slynchevo-sys-slab-vjatyr-i-malko-oblaci-175933", "text": "Днес ще бъде слънчево, с временни увеличения на облачността над източната половина от страната. Ще духа слаб изток-североизточен вятър. Ще бъде по-хладно от обичайното с максимални температури между 18 и 23 градуса, в София около 18 градуса. Над Черноморието ще бъде предимно слънчево с временни увеличения на облачността, но без валеж. Ще духа до умерен север-североизточен вятър. Максималните температури ще са между 17 и 20 градуса. Температурата на морската вода ще е 23-24 градуса. Вълнението на морето ще бъде 2-3 бала. Над планините ще бъде предимно слънчево. Ще духа слаб, по високите части на планините умерен север-северозападен вятър. Максималната температура на височина 1200 метра ще е около 14 градуса, на 2000 - около 7 градуса. В неделя ще бъде слънчево. Сутринта ще е и почти тихо, и минимални температури в повечето места ще са между 4 и 9 градуса; на отделни места в котловинните полета и в североизточните райони са възможни и първите есенни слани. През деня ще се появи слаб вятър от юг-югоизток и ще започне затопляне. Дневните температури ще са между 20 и 25 градуса. В понеделник денят също ще започне със слънце и ниски минимални температури, но от запад облачността ще се увеличи и към вечерта и през нощта срещу вторник на отделни места ще превали.", "date": "2019.09.21", "title": "Слънчево със слаб вятър и малко облаци"}
