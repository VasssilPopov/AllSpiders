{"url": "http://www.monitor.bg/a/view/82126-%D0%91%D0%BE%D1%80%D0%B8%D1%81%D0%BE%D0%B2-%D0%A9%D0%B5-%D1%80%D0%B0%D0%B1%D0%BE%D1%82%D0%B8%D0%BC-%D0%B7%D0%B0-%D0%BF%D0%BE%D1%81%D0%B8%D0%BB%D0%B5%D0%BD-%D0%95%D0%A1/", "text": " Търсим широк консенсус по приоритетите на Европа\n                    „Няма по-добро място от ЕС – нито на изток, нито на запад, и ние ще работим за неговия успех, за един по-обединен и силен съюз“. Това заяви премиерът Бойко Борисов пред членовете на Висшия политически консултативен борд за българското председателство на Съвета на ЕС. В резиденция \"Лозенец\" в София членовете на съвета се запознаха с\n\n \n\nпрограмата за председателството\n\n \n\nи залегналите в нея приоритети.\n\nВ Съвета на старейшините, както Борисов преди месеци го анонсира, участват експремиерът Симеон Сакскобургготски, бившият държавен глава Росен Плевнелиев, ексшефът на ЕП Ханс-Герт Пьотеринг, Ервин Прьол - премиер на провинция Долна Австрия (1992-2017 година), Жан-Давид Левит, дипломат и съветник на трима френски президенти-Валери Жискар д`Естен, Жак Ширак и Никола Саркози, както и бившият председател на Европейския съвет Херман ван Ромпой, който не успя да присъства на вчерашната среща заради ангажименти.\n\nБорисов благодари на всички от съвета за ангажирането с предстоящото през 2018 година европредседателство. По думите му авторитетът им на политици, получили международно признание, ще бъде от ключово значение за България в стремежа за укрепване на европейските ценности и на единството и солидарността в ЕС. \"Страната ни пристъпва изключително отговорно към своето първо председателство, още повече че то съвпада с процеса на взимане на решения по въпроси от критично значение за бъдещето на обединена Европа\", посочи Борисов. Той изтъкна, че България ще търси баланс и ще насърчава постигането на широк консенсус по приоритетните за ЕС теми, ще работи за повишаване на конкурентоспособността и стабилността чрез кохезия и създаване на условия за единство и солидарност. \"Нашата амбиция е да успеем да постигнем приоритетите, определени в програмата на комисията за един по-обединен, по-силен и демократичен съюз\", подчерта Борисов.\n\n\"Убеден съм, че страната ви е много добър пример за спазване на европейските ценности и ще покаже това по време на председателството\", посочи на свой ред Левит. Според него е\n\n \n\nизключителен шанс\n\n \n\nБългария да има министър-председател като Борисов в толкова ключов момент. \"Той е вторият най-дългогодишен лидер в ЕС след Меркел, той е припознат, уважаван и обединява лидерите на ЕС\", констатира Левит и оцени високо капацитета на България във връзка с отношенията на ЕС със Западните Балкани, Турция и Русия.\n\nПо време на председателството ще се цели предоставяне на пътна карта за отпадане на роуминга между Западните Балкани и ЕС, обяви междувременно еврокомисарят за дигитална икономика и общество Мария Габриел, която се срещна с вицепремиера и външен министър Екатерина Захариева. Те също обсъдиха приоритетите на председателството и задачите пред българския представител в ЕК. Според Габриел с кабинета имат общ приоритет - ясна европейска перспектива за всяка от шестте държави от Западните Балкани, желаещи членство в ЕС. \"Често в напредъка си към европейска интеграция тези държави срещат чисто технически пречки, така че перспективата за отпадането на роуминга между тях и ЕС ще бъде силен стимул да продължат пътя на реформите\", добави Захариева.\n                    ", "date": "2017.10.06", "title": " Борисов: Ще работим  за по-силен ЕС"}
{"url": "http://www.monitor.bg/a/view/25653-%D0%92%D1%8A%D1%80%D0%BD%D0%B0%D1%85%D0%B0-%D0%BB%D0%B8%D1%86%D0%B5%D0%BD%D0%B7%D0%B0-%D0%BD%D0%B0-%D0%95%D0%BC%D0%BA%D0%BE/", "text": "\n                    Лицензът на дружеството „Емко“ е възстановен от днес. Те вече могат да изнасят и да внасят. Това обясни министърът на икономиката Емил Караниколов след заседанието на Междуведомствения съвет по отбрана в Министерски съвет. „На 4 октомври бе получено становище от полицията, че са отстранени констатираните нарушения, които имаше – опасност за населението и работниците. Има още нарушения, за които са дадени предписания, но те не представляват опасност. От полицията предложиха да бъде възстановен лицензът и междуведомственият съвет го одобри единодушно“, обясни министърът. „Протестиращите имаха две искания – едното е изпълнено. Днес ще искат да им бъдат възстановени договорите с „Кинтекс“. Обръщам внимание, че поради тяхна вина тези договори бяха прекратени и възложени на ВМЗ. Има спекулации, че аз съм наредил спиране на договорите. Няма такава моя санкция. Това е търговски спор. В момента водят разговори. Имат сделки и с други страни. Нека да седнат и да говорят с ръководството на „Кинтекс“. Аз не мога да се меся в търговските взаимоотношения. Аз нито ще преча, нито ще оказвам някакво влияние върху „Кинтекс“, нито „Емко“, нито върху което и да е държавно дружество“, коментира още Караниколов. По-късно днес той ще даде повече данни на пресконференция във ведомството му.\n                    ", "date": "2017.10.06", "title": " Върнаха лиценза на \"Емко\""}
{"url": "http://www.monitor.bg/a/view/53462-%D0%9C%D0%B0%D0%B9%D0%BA%D0%B8-%D0%BD%D0%B0-%D0%B1%D1%83%D0%BD%D1%82%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D1%80%D1%83%D0%B3%D0%B8-%D1%83%D1%87%D0%B5%D0%BD%D0%B8%D1%86%D0%B8-%D0%B2-%D1%88%D0%BA%D0%BE%D0%BB%D0%BE%D1%82%D0%BE-%D0%BD%D0%B0-%D0%B4%D0%B5%D1%86%D0%B0%D1%82%D0%B0-%D1%81%D0%B8/", "text": "\n                    Майките на учениците от Основното училище\"Христо Смирненски\" в Пазарджик са твърдо против преместването на други ученици в сградата на школото и се канят да протестират пред общината в понеделник сутрин, ако желанието им не бъде чуто. Поводът да бъдат преместени други ученици от училище“Хр.Ботев“ в квартала е ремонт на сградата на последното, който налага за няколко месеца децата от „Хр.Ботев“ да имат занятия в „ Хр.Смирненски“ . Родителите обаче не са съгласни и са събрали близо 100 подписа, които са изпратили в Регионалното управление по образованието в града и в общината.   Освен протеста пред сградата на кметството  на 30 октомври ще направят жива верига и няма да пуснат децата от другото училище да влязат при техните  деца, категорични са майките. Като мотиви за несъгласието си сочат, че учебните занятия ще бъдат нарушени, тъй като новият график ще намали часовете с по 10 минути, а междучасията от 20 на 5 минути. Според недоволните родители капацитетът на училищната сграда не позволява да се водят занятия едновременно на ученици от две учебни заведения. Ще бъде нарушена дисциплината и ще има предпоставки за насилие сред учениците, а може да се стигне и до нежелани инциденти при евентуален пожар или авария. Майки и бащи се гневят, че никой не е съгласувал с тях и с Обществения съвет към училището преместването на учениците от излизащото в ремонт ОУ“Хр.Ботев“.Заради ремонт на сградите на няколко училища в Пазарджик учениците ще бъдат преместени в други заведения, докато върви  реновирането. Учебните занятия на СУ „Димитър Гачев“ ще бъдат втора смяна в сградата на ОУ „Св. св. Кирил и Методий“ – Пазарджик, считано от 20 септември до 1 ноември за приключване на ремонтните дейности. След 15 октомври при стартиране на ремонтните дейности ОУ „Л. Каравелов“ ще бъде настанено в сградата на ОУ „Ст. Захариев“, а ОУ „Хр. Ботев“ – в сградата на ОУ „Хр. Смирненски“\n\n \n                    ", "date": "2017.10.06", "title": "Майки на бунт-не искат други ученици в школото на децата си"}
{"url": "http://www.monitor.bg/a/view/57461-%D0%94%D0%B2%D0%B5-%D0%B4%D0%B5%D1%86%D0%B0-%D0%BF%D0%BE%D1%82%D1%80%D0%BE%D1%88%D0%B8%D1%85%D0%B0-%D0%BF%D1%80%D0%BE%D0%B7%D0%BE%D1%80%D1%86%D0%B8%D1%82%D0%B5-%D0%BD%D0%B0-%D0%B2%D0%BB%D0%B0%D0%BA%D0%B0-%D0%A1%D0%BE%D1%84%D0%B8%D1%8F-%D0%9A%D1%8E%D1%81%D1%82%D0%B5%D0%BD%D0%B4%D0%B8%D0%BB/", "text": "Щетата възлиза в размер на 12 хил. лв.\n                    2 момчета, на 13 и 15 години, от ромския квартал „Изток“ в Кюстендил, са изпочупили прозорците на влака, пътуващ по направлението София - Кюстендил. Те са установени от кюстендилски криминалисти, обяви говорителят на ОДМВР – Кюстендил, Катя Табачка. Инспектори от ДПС работят с децата и семействата им. Работата по образуваното досъдебно производство в РУ Кюстендил продължава под наблюдението на прокуратурата.Инцидентът възникна само преди два дни, когато пътническият влак беше нападнат с камъни в района на ромски квартал „Изток“ в Кюстендил. Нанесената щета възлиза в размер на 12 хил. лв. „Изпочупени бяха общо 5 прозореца на композицията с размери 130/160 см.“, коментираха служители в БДЖ.„Не можем да си обясним каква сила са имали тези деца, за да успеят да изпочупят толкова дебели прозорци. Радваме се, че са установени. Все още обаче ще пътуваме на страх, защото при един подобен вандалски акт може някой от нас да бъде заклан като пиле“, категорични са често пътуващи кюстендилци.По данни на БДЖ, от началото на годината това е 75-и случай на замерване на влакове с камъни на територията на цялата страна. „Надяваме се да няма повече подобни вандалски прояви, защото щетите са за хиляди левове. Подобна проява застрашава живота и здравето на хората“, коментираха служители от структурата.\n\n\n                    ", "date": "2017.10.06", "title": "Заловиха две деца потрошиха прозорците на влака София - Кюстендил"}
{"url": "http://www.monitor.bg/a/view/45541-%D0%9C%D0%B0%D0%B9%D0%BA%D0%B0-%D0%B4%D0%B0%D0%B4%D0%B5-%D0%B4%D0%B5%D1%82%D0%B5%D1%82%D0%BE-%D1%81%D0%B8-%D0%BD%D0%B0-%D0%BE%D1%81%D0%B8%D0%BD%D0%BE%D0%B2%D0%B8%D1%82%D0%B5%D0%BB%D0%B8-%D0%B7%D0%B0-%D0%B4%D0%B0-%D0%B3%D0%BE-%D0%B8%D0%B7%D0%BB%D0%B5%D0%BA%D1%83%D0%B2%D0%B0%D1%82-%D0%B2-%D0%A1%D0%90%D0%A9/", "text": "\n                    Майка даде на осиновители собственото си дете, което е с вродена аномалия, за да получи то шанс за лечение и нов живот. Това става за първи път в Дома за медико-социални грижи за деца във варненския квартал „Виница”, където вчера осиновеното дете бе поверено в ръцете на новите си родители не само от директора на лечебното заведение, а и от биологичната му майка. 4-годишното момченце бе осиновено от американско семейство, което живее с другите си четири деца в щата Вашингтон. Така детето, родено с вродена аномалия, засягаща крайниците му, получи шанс за нов живот и лечение в САЩ. „Само американци осиновяват деца с увреждания от Варна. Този случай няма аналог в практиката ни, обясни Гинка Кърова, специалист по социални дейности в Дома. В САЩ детето ще бъде прегледано от специалисти и ще се търси алтернатива за лечението му. Мечтата и на биологичната майка и на осиновителката, е да го видят изправено на крака. Двете жени си азмениха снимки и координати. Майка видя къде и с кого ще живее детето й, като това й даде душевен мир. Същевременно осиновителите, по чиято молба се състоя срещата, също се успокоиха и споделиха, че ще са щастливи да поддържат връзка с нея“, отбеляза още Кърова.\n                    ", "date": "2017.10.06", "title": "Майка даде детето си на осиновители, за да го излекуват в САЩ "}
{"url": "http://www.monitor.bg/a/view/42202-%D0%9C%D0%97-%D0%B2%D0%BD%D0%B0%D1%81%D1%8F-%D0%BF%D1%80%D0%BE%D0%BC%D0%B5%D0%BD%D0%B8-%D0%B2-%D0%B7%D0%B0%D0%BA%D0%BE%D0%BD%D0%B8%D1%82%D0%B5-%D0%B7%D0%B0-%D0%BE%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D0%BD%D0%B5-%D0%BD%D0%B0-%D0%BF%D1%83%D1%88%D0%B5%D0%BD%D0%B5%D1%82%D0%BE-%D0%BD%D0%B0-%D0%BD%D0%B0%D1%80%D0%B3%D0%B8%D0%BB%D0%B5-%D0%BE%D1%82-%D0%BC%D0%B0%D0%BB%D0%BE%D0%BB%D0%B5%D1%82%D0%BD%D0%B8-%D0%B8-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8/", "text": "\n                    Министерство на здравеопазването е инициирало промени в редица закони с цел ограничаване на пушенето на наргиле от малолетни и непълнолетни.\n\nЗа целта ще бъдат направени промени в Закона за здравето, свързани с разширяване на забраната за пушенето на закритите и на някои открити обществени места, като се разшири забраната за пушене на тютюневи и свързани с тях изделия.\n\nТова стана ясно от отговора на здравния министър проф. Николай Петров на въпроса на народния представител Кристина Сидорова от БСП за мерки за ограничаване на употребата на наргиле от малолетни и непълнолетни. Ще бъдат разписани мерки, за да могат управителите на заведения, в които е допуснато пушене на наргиле, да се санкционират. Въвежда се принудителна мярка за спиране експлоатацията на обекти за определен срок, които системно нарушават забраната. В Закона за тютюна също се правят изменения, за да може да бъде включено наргилето. В началото на септември е стартирана информационна кампания.\n                    ", "date": "2017.10.06", "title": "Глоба за пушене на наргиле от малолетни и непълнолетни"}
{"url": "http://www.monitor.bg/a/view/75735-%D0%9E%D1%81%D0%B8%D0%B3%D1%83%D1%80%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%B4%D0%BE%D1%85%D0%BE%D0%B4-%D0%BD%D0%B0-%D0%B2%D0%B8%D1%81%D1%88%D0%B8%D1%81%D1%82%D0%B8%D1%82%D0%B5-%D1%81%D0%BA%D0%BE%D1%87%D0%B8-%D1%81%D1%8A%D1%81-100-%D0%BB%D0%B5%D0%B2%D0%B0/", "text": "\n                    Със 100 лева е скочил само за година средният осигурителен доход на висшистите. От 925 пез 2016 г. той е бил 1020 лева през 2016 г. Намалял е и делът на студентите, завършили висше, които не се осигуряват в страната –т.е. са емигрирали. От 25% той е станал 23%. Това стана ясно от статистика, изнесена от шефката на дирекция „Висше образование“ към МОН Мария Фъртунова.Тя взе участие в организираната от БТА 13-та среща на българските медии в чужбина заедно с ректорите на Минно-геоложкия университет, ВТУ, Медицинския университет във Варна, Русенския университет и представител на НБУц Фъртунова отчете, че в момента в страната има 206 000 студенти, обучаващи се в 51 университета. Чуждестранните възпитаници са 11 800 души. Най-ниска е безработицата сред завършващите медицина, а най-висока – 5,46%, сред дипломиращите се в специалност социални дейности. Любопитното е, че според данните, цитирани от нея, едва 20% от завършващите туризъм използват заннияа си в облстта – т.е. започват работа в сектора. \n                    ", "date": "2017.10.06", "title": "Осигурителният доход на висшистите скочи със 100 лева"}
{"url": "http://www.monitor.bg/a/view/15347-%D0%98%D0%B4%D0%B2%D0%B0-%D1%81%D1%82%D1%83%D0%B4-%D0%B8-%D1%81%D0%BD%D1%8F%D0%B3-%D0%B2-%D0%BF%D0%BB%D0%B0%D0%BD%D0%B8%D0%BD%D0%B8%D1%82%D0%B5-%D0%B7%D0%B0-%D1%83%D0%B8%D0%BA%D0%B5%D0%BD%D0%B4%D0%B0/", "text": "\n                    След чувствителното затопляне, което ще ни радва през част от деня и днес, вечерта ще настъпи рязка промяна на времето.\nПрез деня се очакват максимални температури между 23 и 28 градуса. Ще бъде слънчево.\nОколо обяд от запад-северозапад облачността ще се увеличи и привечер в северозападните райони ще започнат валежи, предаде Нова тв. \nПрез нощта срещу събота те ще обхванат цяла Западна България и ще се усилят.\nТогава и ще започне рязкото застудяване.  Причината за него е, че вятърът ще увеличи скоростта си и ще се обърне, ставайки северен.\nСлед дъждовната нощ, в събота ще е облачно и валежите ще продължат. На места те ще са интензивни и придружени с гръмотевици.\nВ западните части на страната през деня температурите ще достигат максимум до 8-10 градуса, а в югоизточните - 16-18.\nВ нощта срещу неделя ще падне сняг на местата с височина 700-800 метра.\nТова означава, че бяла пелена ще покрие не само планините, но и по-равнинните части на страната.\nВ неделя дъждовете постепенно ще спират, но ще остане студено с очаквани максимални температури до 15 градуса. В началото на следващата седмица слънцето ще се завърне, но дневните максимални температури най-вероятно ще са под 20 градуса.\nДа не тръгват с летни гуми през планинските проходи предупредиха шофьорите от Агенция „Пътна инфраструктура”.\nПредупреждението се отнася до проходите, които се намират на над 500 м. надморска височина – „Петрохан”, „Троян”, „Шипка”, Прохода на Републиката, „Ришки”, „Айтоски”, „Котленски”, „Дюлински”, „Твърдишки”, „Обзор”, „Печинско”, „Вратник”, „Превала”, „Предел”, „Рожен” и „Пампорово”.\nФирмите, ангажирани с поддръжката на шосетата вече имат дежурни екипи, готови да реагират при нужда от разчистване на пътя от заснежавания.\nОт пътната агенция също така призовават шофьорите да карат със съобразена скорост.\n\n\n                    ", "date": "2017.10.06", "title": "Идват дъжд и студ, сняг ще вали за уикенда"}
{"url": "http://www.monitor.bg/a/view/1021-%D0%92%D1%81%D1%8F%D0%BA%D0%BE-%D1%87%D0%B5%D1%82%D0%B2%D1%8A%D1%80%D1%82%D0%BE-%D0%B6%D0%B8%D0%BB%D0%B8%D1%89%D0%B5-%D0%B2-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D1%81%D0%B5-%D0%BA%D1%83%D0%BF%D1%83%D0%B2%D0%B0-%D0%B7%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%86%D0%B8%D1%8F/", "text": "За лично ползване най-много ги търсят млади семейства\n                    Всяко четвърто жилище в затворен комплекс се купува с цел инвестиция и даване под наем, научи „Монитор“.\n\nСпоред столичния брокер Наско Атанасов клиентите освен от цената\n\n \n\nсе интересуват специално и от таксите\n\n \n\nкоито трябва да плащат за поддръжка на общите части на имотите и услугите, които се предоставят. По думите в по-скъпите комплекси, имащи собствени покрити басейни и други екстри тези такси не са никак малки. „Когато такъв имот се купува за инвестиция и даване под наем, съществува риск по-дълго време да е необходимо за намирането на подходящия наемател, съгласен на тези условия. Затова и повечето купувачи на жилища там ги взимат за лично ползване“, обяснява той. Брокерът смята, че засега най-предпочитани са затворените комплекси,\n\n \n\nнамиращи се в полите на Витоша\n\n \n\nи най вече близо до южната дъга на Околовръстното.\n\nБрокерът Тихомир Цаков смята, че основното търсене в затворените комплекси е за живеене, като това са хора, нямащи възможност да си купят самостоятелна къща и те предпочитат този вариант, защото разходите им за поддръжка ще са по-малки.\n\nЗа лично ползване имотите от сегмента се купуват основно от млади семейства с деца, при които\n\n \n\nсредата и сигурността са от особено значение\n\n \n\nсочи анализ на пазара в сегмента на една от консултантските компании.\n\n“Хората искат да подобрят начина си на живот, а затворените комплекси осигуряват по-добра среда за живеене. Клиентите държат пространството около сградата, която обитават да бъде добре поддържано и да разполага с различни удобства като спортни и детски площадки“, казва Любомирка Атанасова, изпълнителен директор на фирмата и отчита непрекъснатото повишаване на взискателността на клиентите към предлаганите имоти.\n\n \n                    ", "date": "2017.10.06", "title": "Всяко четвърто жилище в затворен комплекс се купува за инвестиция"}
{"url": "http://www.monitor.bg/a/view/84468-%D0%9F%D0%B8%D1%8F%D0%BD-%D0%B2%D0%BE%D0%B4%D0%B0%D1%87-%D0%BD%D0%B0-%D0%BA%D0%B0%D1%80%D1%83%D1%86%D0%B0-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%B2-%D0%A1%D0%BE%D1%84%D0%B8%D1%8F/", "text": "\n                    Пиян водач на каруца предизвика тежка катастрофа в София рано тази сутрин. Инцидентът е станал на кръстовището на булевард „Шипченски проход“ и улица „Цветан Лазаров“, съобщи БНР. В следствие на неправилно движение, каруцата е била ударена от микробус. При удара е убит коня, теглил каруцата, обясниха от МВР. Двамата водачи са без наранявания.\nПристигналият екип на „Пътна полиция“ е направил проби за алкохол. При водача на каруцата тя е била положителна.\n\n\n                    ", "date": "2017.10.06", "title": "Пиян водач на каруца предизвика тежка катастрофа в София"}
{"url": "http://www.monitor.bg/a/view/9889-%D0%9C%D0%BB%D0%B0%D0%B4%D0%B0-%D0%B6%D0%B5%D0%BD%D0%B0-%D0%B8%D0%B7%D1%87%D0%B5%D0%B7%D0%BD%D0%B0-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "\n                    27-годишна жена от Варна е в неизвестност от три дни. Близките й молят всички, които са я виждали да сигнализират в полицията.\nЕлвира Димитрова е напуснала дома си (в района на улиците \"Пирин \"и \"Братя Миладинови\") на 3 октомври по обяд и от тогава от нея няма и следа, алармира във Фейсбук братовчедка й Евгения Павлова.\n27-годишната варненка е висока 165 см и е с пълно телосложение. Жената страда от диабет и е в тежка депресия. Телефонът й е изключен, а близките й са изключително притеснени, защото Елвира е излязла от дома си без да вземе необходимия инсулин и може да изпадне в кома. \nМладата жена е била облечена с черно кожено сако и е обута с маратонки. Близките на Елвира молят всеки, който я е забелязал или има някаква информация за нея да подадат сигнал в най-близкото управление на МВР. Днес в 12 часа те призовават варненци да се включат в претърсване на Морската градина.\n                    ", "date": "2017.10.06", "title": "Млада жена изчезна във Варна"}
{"url": "http://www.monitor.bg/a/view/23319-%D0%A2%D1%80%D1%8A%D0%BC%D0%BF-%D0%BF%D1%80%D0%B5%D0%B4-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%A1%D0%B5%D0%B3%D0%B0-%D0%B5-%D0%B7%D0%B0%D1%82%D0%B8%D1%88%D0%B8%D0%B5-%D0%BF%D1%80%D0%B5%D0%B4-%D0%B1%D1%83%D1%80%D1%8F/", "text": "\n                    Изказването на американския президент Доналд Тръмп, направено на среща с висши военни в Белия дом, стана едно най-цитираните в медиите.\nДокато позираше за официална снимка с военни и съпругите им, поканени на вечеря в Белия дом, Тръмп посочи хората край себе си и попита малката група допуснати репортери: \"Знаете ли какво е това, момчета?\". След провиквания: \"Кажете ни\" президентът отговори: \"Може би е затишие пред буря\". Журналистите поискаха да научат какво точно има предвид, каква буря се задава. За Иран ли става въпрос, за \"Ислямска държава\" ли?\n\"В тази зала са събрани най-страхотните военни в света, това ще ви кажа\", отвърна Тръмп и добави: \"Благодаря на всички ви, че дойдохте\".\nВ отговор на последен репортерски опит да стане ясно за каква точно \"буря\" говори президентът, Тръмп каза: \"Ще разберете\".\n\nМеждувременно Ройтерс съобщи, че Тръмп се готви скоро да обяви, че анулира иранското ядрено споразумение, съобщи пожелал анонимност високопоставен представител на администрацията на САЩ.\nОчаква се също Тръмп да обяви по-обща стратегия на САЩ за Иран, която ще е по-конфронтационна. Администрацията на Тръмп редовно критикува действията на Иран в Близкия изток.\nАко Тръмп откаже да удостовери, че Иран спазва ядреното споразумение, Конгресът на САЩ ще има срок от 60 дни да реши дали да възобнови санкциите срещу Техеран, които бяха преустановени след сключването на това споразумение.\nТръмп отдавна критикува постигнатото при управлението на предшественика му Барак Обама споразумение за ограничаване на иранската ядрена програма, което бе подписано през 2015 г. от САЩ, Великобритания, Франция, Германия, Русия, Китай, ЕС и Иран. През април администрацията на Тръмп заяви, че ще проучи дали отмяната на санкциите срещу Иран е в интересите на националната сигурност на САЩ.\nСпоред в. \"Вашингтон пост\" тази реч на президента Тръмп вероятно ще се състои на 12 октомври. Тази дата бе съобщена по-рано от представител на администрацията на САЩ, но още не е взето окончателно решение по нея.\nПо закон Тръмп трябва да обяви до 15 октомври дали смята, че Иран продължава да спазва задълженията си по споразумението.\n\nРуският външен министър Сергей Лавров каза, че се надява американският президент Доналд Тръмп да вземе \"балансирано\" решение за международната сделка по ядрената програма на Иран, съобщи Ройтерс.\n\"Много е важно тя да се запази в сегашната си форма и, разбира се, участието на Съединените щати в този смисъл ще е много значим фактор \", каза Лавров пред журналисти в Казахстан.\n                    ", "date": "2017.10.06", "title": "Тръмп пред военните: Сега е затишие пред буря"}
{"url": "http://www.monitor.bg/a/view/87191-explore-bulgaria-%D0%B8%D0%B7%D1%83%D1%87%D0%B0%D0%B2%D0%B0-%D0%96%D0%B5%D0%BD%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80/", "text": "\n                    Любопитни факти за създаването иконични места в София като Женския пазар, минералните бани и кино центъра в „Бояна“ ще излага Драго Симеонов в новия сезон на Explore Bulgaria. Шестте епизода са заснети изцяло на територията на столицата и ще срещат зрителя с малко известни, но колоритни представители на съвременната градска култура от 11 октомври, всяка сряда от 21.30 ч по National Geographic.\n\nВ реализираната от „Агитпроп“ поредица Драго се среща с експерти и местни, които ще развенчаят някои митове и ще споделят непопулярни, но интригуващи моменти от историята, градоустройството, природата и културата на София. По време на експедицията си пред камера водещият е поставен пред изпитания както от екипа, така и от хората, с които се среща, и непрекъснато подлага на тест не само представите си за София, но и границите на собствените си възможности. Различните задачи, с които се справя, дават възможност на зрителите да се потопят в преживяванията му и да открият забравени традиции и нови начини на живот на софиянци.\n\n „Тази година форматът на  Еxplore Bulgaria e различен, гледа в нова посока и търси нови, млади зрители. Надяваме се, че историите, разказани от едни от най-талантливите български документалисти ще провокират аудиторията, както и останалите продукции на National Geographic.“, коментира предстоящата премиера Красимир Николов, изпълнителен директор на Fox Network Group.\n\n \n                    ", "date": "2017.10.06", "title": " Explore Bulgaria изучава Женския пазар"}
{"url": "http://www.monitor.bg/a/view/89903-%D0%96%D0%B0%D0%BD%D0%B0-%D0%91%D0%B5%D1%80%D0%B3%D0%B5%D0%BD%D0%B4%D0%BE%D1%80%D1%84-%D0%BE%D1%82%D0%BA%D1%80%D0%B8-%D1%81%D1%82%D1%83%D0%B4%D0%B8%D0%BE-%D0%B7%D0%B0-%D0%BA%D1%80%D0%B0%D1%81%D0%BE%D1%82%D0%B0/", "text": "\n                    Смелото сърце на бг попа Жана Бергендорф показа добро настроение и авантюристичен дух за прически на откриването на Bedroom Beauty в София вчера. Отличничката от X Factor е популярна с хамелеонския имидж на прическите си и във видеото към последния си сингъл „До край“ дори се осмели да обръсне главата си. На партито на най-модерното студио за красота Жана показа натуралния цвят на косата си – черно, а коафьора Стоян Кунев създаде истинска картина върху скалпа й вплитайки сини кичури. Актуалните тенденции в парти прическите демонстрира и Васил Петровичин, чиито модел бе Лиляна Станаилова – хубавицата, чиято кино звезда изгря в „Бензин“ на Асен Блатечки.\n\nВ унисон с интериора на салона, партито бе решено в черно-бяло, а саундтрака на вечерта бе осигурен от саксофонистът и диджей Светлин Къслев и сценичната му половинка Веси Бонева. Сред гостите на откриването бяха още Андреа, Бони, Поли Генова, Елен Колева, Симона Загорова, Христо Сираков, Ваня Червенкова, Гери Дончева и други представители на шоу и бизнес елита на страната.\n                    ", "date": "2017.10.06", "title": "Жана Бергендорф откри студио за красота "}
{"url": "http://www.monitor.bg/a/view/48479-%D0%93%D1%80%D0%B8%D1%88%D0%BE-%D0%B5-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB%D0%B8%D1%81%D1%82-%D0%B2-%D0%9F%D0%B5%D0%BA%D0%B8%D0%BD-%D1%81%D0%BB%D0%B5%D0%B4-%D1%81%D1%82%D1%80%D0%B0%D1%85%D0%BE%D1%82%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0%D0%B4-%D0%90%D0%B3%D1%83%D1%82/", "text": "\n                    Григор Димитров се класира за полуфиналите на турнира от категорията ATP 500 в Пекин. Поставеният под №3 българин надделя в три сета над испанеца Роберто Баутиста Агут в мач от 1/4-финалите със 7:6 (5), 4:6, 6:2. В следващата фаза съперник на Димитров ще бъде победителят от двубоя между Рафаел Надал и Джон Иснър.Това бе втора победа от три мача за 26-годишния хасковлия срещу Баутиста Агут. През 2013 година двамата се срещнаха отново в Пекин и испанецът спечели с 6:4, 6:2. През 2014-а Димитров надигра испанеца с 6:3, 3:6, 6:2, 6:4 на осминафиналите на Australian Open.\n\n\n                    ", "date": "2017.10.06", "title": "Гришо е полуфиналист в Пекин след страхотна победа над Агут"}
{"url": "http://www.monitor.bg/a/view/24975-%D0%90%D1%88%D0%BB%D0%B8-%D0%9A%D0%BE%D1%83%D0%BB-%D0%BF%D0%B0%D0%BA-%D1%89%D0%B5-%D1%81%D1%82%D0%B0%D0%B2%D0%B0-%D0%B1%D0%B0%D1%89%D0%B0/", "text": "Двамата с Шарън вече имат един син\n                    Поредна промяна в живота се задава за футболната звезда Ашли Коул. Играчът и неговата приятелка Шарън Кану очевидно очакват второто си дете. Това се вижда от папарашка снимка, направена тези дни в Калифорния. Новината идва около половин година, след като бившата жена на футболиста – певицата Черил Туиди роди дете от настоящия си мъж Лиъм Пейн.Медиите на Острова пък веднага припомниха, че 36-годишният Ашли, който официално се раздели с Черил през 2010 година, вече има един син от Шарън, който се появи на бял свят преди година.Сега Ашли и Шарън изглеждат по-щастливи от всякога на плажа в Калифорния, като закръгленият корем на хубавицата отчетливо изпъкваше под опънатата по тялото й бяла рокля. Бъдещият баща пък беше яхнал колело с бебешко ремарке за сина си, докато Шарън, скрила очите си зад масивни слънчеви очила, държеше телефон в едната си ръка, докато разговаряше с партньора си. Италианската манекенка изглеждаше щастлива и никак не се притесняваше от деликатното си състояние. Ашли, който сега играе за „Ел Ей Галакси” в Калифорния, се смята, че се е срещнал с Шарън, докато игра за „Рома” през 2014 г.Футболистът успя да опази своята романтична връзка далеч от светлините на прожекторите и двамата така и не коментираха първата бременност на Шарън, за която се разбра едва през декември 2015 г. Бебето се роди следващия февруари, а Ашли отбеляза първия му рожден ден на 28 февруари тази година, като пусна негова снимка в Twitter с поста: \"Днес е 28 февруари. Ден, който ще пазя в сърцето си и никога няма да забравя за остатъка от живота си. Тази сутрин се събудих до една усмивка, която никога няма да изчезне. Честит рожден ден, синко. Винаги ще бъда до теб.”По същото време пък бившата съпруга на Ашли – Челил, отново си върна моминската фамилия Туиди. Тя носеше фамилията на футболиста до момента, в който се омъжи за французина Жан-Бертран Фернандес-Версини, а след развода с него се изявяваше в артистичните среди просто като Черил. Сега обаче очевидно й е нужно някакво фамилно име, след като стана майка на син от звездата на групата One Direction Лиъм Пейн. \n\n\n                    ", "date": "2017.10.06", "title": "Ашли Коул пак ще става баща"}
{"url": "http://www.monitor.bg/a/view/4688-%D0%A1%D0%B5%D1%81%D1%82%D1%80%D0%B8-%D0%BE%D1%82-%D0%90%D0%B2%D1%81%D1%82%D1%80%D0%B0%D0%BB%D0%B8%D1%8F-%D1%81%D0%B0-%D1%81%D0%B5%D0%BD%D0%B7%D0%B0%D1%86%D0%B8%D1%8F-%D0%B2-%D1%81%D1%8A%D1%80%D1%84%D0%B0/", "text": "\n                    Две сестри от Австралия – 22-годишната Ели-Джийн и 19-годишната Холи-Дейз Кофи са новата сензация в световните сърф серии. Красавиците в последните две години неизменно си разменят титлите в националния шампионат, а в родината си вече имат славата на местните сестри Кардашян. От една страна – заради доста сочните им задни части а от друга – заради гръдните им обиколки.„Разликата между нас и американските арменки е, че ние имаме талант за спорта, а те – не, смее се Ели-Джийн. – Иначе ние също правим шоу тук. Но със сигурност, за разлика от тях, няма да видите секс видео нито от мен, нито от сестра ми.”Социалните мрежи са пълни със снимки на двете блондинки, по повод на което по-малката Холи-Дейз казва: „О, имаме много повече снимки. Но знаете как става. Щракате, щракате и от 100 кадъра качвате един в мрежата. Така там се появява най-доброто, а момчетата не спират да ни гледат. Очевидно това е и защото се изявяваме в един спорт, който се смята за запазена територия на мъжете, а ние без притеснение нахлуваме в нея.”На въпроса, имат ли някакви интервенции по телата си, Ели Джийн казва: „Само аз. Като малка зъбите ми бяха много криви и доста време носех шини. Очевидно обаче зъболекарят е бил добър, защото сега всичко е наред. Като пубер сестра ми пък беше ужасно пъпчива, дори имаше белези, но и при нея всичко отмина…” \n\n\n                    ", "date": "2017.10.06", "title": "Сестри от Австралия са сензация в сърфа"}
{"url": "http://www.monitor.bg/a/view/42765-%D0%A2%D0%BE%D1%82%D0%BE-%D0%BF%D0%B5%D1%87%D0%B0%D0%BB%D0%B1%D0%B8-%D1%82%D0%B8%D1%80%D0%B0%D0%B6-79/", "text": "\n                    „6 от 49”: Числа - 22, 23, 27, 35, 36, 42. Печалби: 6 – няма, 5 - по 6729,50 лв, 4 - по 102,50 лв, 3 - по 5,50 лв. ДЖАКПОТ: 4 061 660,73 лв.\n\n“6 от 42”: Числа - 1, 4, 11, 14, 31, 36. Печалби: 6 – няма, 5 – по 921,70 лв, 4 - по 31,10 лв, 3 - по 2,60 лв; ДЖАКПОТ: 513 989,06 лв.\n\n“5 от 35”: I теглене: 1, 5, 18, 25, 30. Печалби: 5 – по 6954,80 лв, 4 - по 61,90 лв, 3 - по 3,00 лв; II теглене: 9, 22, 24, 26, 28. Печалби: 5 – няма, 4 – по 86,90 лв, 3 - по 5,00 лв.\n\n„Тото Джокер“: Позиции – 7, 8, 9; цифри – 8, 9, 8. Печалби: 3 – по 4036,50 лв, 2 - по 16,90 лв. ДЖАКПОТ: няма.\n\n„Зодиак“: Числа – 2, 3, 26, 48, 49; зодия 12 – Риби. Печалби: 5+1 – няма, 5 – няма, 4+1 по 5000,00 лв, 4 – по 500,00 лв, 3+1 – по 100,00 лв, 3 – по 10,00 лв, 2+1 – по 5,00 лв, 1+1 – по 1,50 лв, 2 – по 1,00 лв, 0+1 – по 1,00 лв. ДЖАКПОТ: 3 000 000,00 лв.\n\n„Рожден ден“: Година - 04, Месец – 09, Дата – 28, Ден – 2. Печалби: I гр – по 1158,60, II гр - по 463,40 лв, III гр – няма, IV гр – 77,20, V гр - по 29,00 лв, VI гр - по 15,50 лв, VII гр - по 57,90 лв, VIII гр - по 10,30 лв, IX гр - по 5,80 лв, X гр - по 5,20 лв, XI гр - по 4,30 лв, XII гр - по 2,60 лв, XIII гр - по 2,10 лв, XIV гр - по 1,10 лв, XV гр - по 1,30 лв; ДЖАКПОТ няма.\n                    ", "date": "2017.10.06", "title": "Тото печалби, тираж №79"}
{"url": "http://www.monitor.bg/a/view/70728-%D0%93%D0%BB%D0%B5%D0%B4%D0%B0%D0%BC%D0%B5-%D0%93%D1%80%D0%B8%D1%88%D0%BE-%D1%81%D1%80%D0%B5%D1%89%D1%83-%D0%A0%D0%B0%D1%84%D0%B0-%D0%BF%D0%BE-mtel-sport-1/", "text": "\n                    В събота Mtel Sport 1 ще излъчи на живо полуфиналния сблъсък между Григор Димитров и Рафаел Надал от тенис турнира от сериите ATP 500 в Пекин.В деветте мача до момента помежду им Надал има превес от осем на една победи. Единственият успех на българския тенисист дойде на същия турнир през 2016 г., когато Димитров се наложи с 6:2, 6:4 в четвъртфинала. Ако надделее и сега, първата ни ракета ще достигне до мача за титлата в Пекин за втора поредна година.Турнирът China Open е с награден фонд от над 3 милиона долара. Състезанието се провежда в Green Tennis Center, изграден специално за Летните олимпийски игри в Пекин през 2008 г. Комплексът има 11 корта, като централният „Диамантен корт” разполага с подвижен покрив и е с капацитет от 15 000 седящи места.Mtel Sport 1 проследи в реално време всичко най-интересно от надпреварата в китайската столица до момента. И двата полуфинала в Пекин ще бъдат в съботния ден, а мачът за титлата – в неделя от 14:30 часа, като всички те ще се предават директно по Mtel Sport 1. \n\n\n                    ", "date": "2017.10.06", "title": "Гледаме Гришо срещу Рафа по Mtel Sport 1"}
{"url": "http://www.monitor.bg/a/view/64018-%D0%93%D1%80%D0%B8%D1%88%D0%BE-%D1%81%D1%82%D0%B8%D0%B3%D0%BD%D0%B0-%D0%B4%D0%BE-%D0%BC%D0%B0%D1%87-%D1%81-%D0%9D%D0%B0%D0%B4%D0%B0%D0%BB-%D0%B2-%D0%9F%D0%B5%D0%BA%D0%B8%D0%BD/", "text": "Рафа за българина: Той е страхотен приятен\n                    Григор Димитров ще се изправи срещу Рафаел Надал за десети път в кариерата си. Това ще стане утре на полуфиналите на АТР 500 турнира в Пекин с награден фонд $3 млн.Българинът стигна до мач със световния номер 1 след страхотен успех над петия в схемата Роберто Баутиста Агут от Испания със 7:6(5), 4:6, 6:2. Надал пък отстрани американеца Джон Иснър с 6:4, 7:6(0).Гришо игра срещу Рафа в Пекин и през миналата година, когато го отстрани на 1/4-финалите, за да стигне финал, загубен от Анди Мъри. В мача си срещу Баутиста Агут Димитров първи стигна до пробив в петия гейм. Веднага след това обаче испанецът го върна за 3:3 и до края на сета нямаше други пробиви. В тайбрека първата ни ракета стигна до сетбол при 6:5 и го реализира след форхенд в аут на съперника.Във втората част Баутиста Агут проби за 4:3 след двойна грешка на Димитров, който до края не успя да върне брейка. В третата решителна част българинът отрази две точки за пробив в третия гейм и веднага след това проби на нула. В осмия гейм Димитров получи два мачбола и реализира втория. Гришо завърши с 12 аса и четири двойни грешки. Той вкара 60 % първи сервис и взе 75 % от точките при разиграването му.Успехът донесе 180 точки на Григор, което го изкачва на петото място в класацията за финалите в Лондон, където се класират осемте най-добри по резултатите си от началото на годината.Димитров и Надал ще се срещнат утре по обед за десети път. Рафа води с 8-1 победи срещу Гришо, но двамата си размениха по един успех в последните два двубоя помежду им. Миналата година, на 1/4-финалите в Пекин хасковлията спечели с 6:2, 6:4. През януари 2017-а в Мелбърн пък двамата изнесоха незабравим спектакъл на полуфинала, в който Надал успя да се наложи след много перипетии с 6:3, 5:7, 7:6, 6:7, 6:4.След победата си над Иснър Матадора се изказа ласкаво за Григор, с когото тренираха в Манакор преди Откритото първенство на САЩ. Рафа бе попитан дали той е поканил българина. „Не, просто говорихме и той попита дали е възможно да дойде да тренира в Манакор, което за мен беше перфектно, каза Надал. - Излизахме с лодка и се забавлявахме. Мисля, че и двамата си прекарахме добре. Той е добър приятел и е страхотно момче. Смятам, че е тенисист, който показва невероятно отношение и притежава позитивен характер. Радвам се, че прави добър сезон. Ще е трудно срещу него със сигурност. Играе добре и постигна хубава победа срещу Агут. Ще дам всичко от себе си и се надявам да съм готов“, каза още световният номер 1.\n\n\n                    ", "date": "2017.10.06", "title": "Гришо стигна до мач с Надал в Пекин"}
{"url": "http://www.monitor.bg/a/view/81361-%D0%9D%D0%B0%D0%BC%D0%B5%D1%80%D0%B8%D1%85%D0%B0-%D0%B4%D0%BE%D0%BD%D0%BE%D1%80-%D0%BD%D0%B0-%D1%87%D0%B5%D1%80%D0%B5%D0%BD-%D0%B4%D1%80%D0%BE%D0%B1-%D0%B7%D0%B0-%D0%9D%D0%B0%D0%B8%D0%BC/", "text": "\n                    Добра новина от Турция дойде за легендата на световните щанги Наим Сюлейманоглу. Според информация на в. „Хюриет“ вече е одобрен донор за чернодробна трансплантация на Джобния Херкулес, която ще бъде извършена съвсем скоро.Както е известно, 50-годишният бивш щангист е настанен в болница в Истанбул, където се намира под постоянно лекарско наблюдение заради чернодборна недостатъчност. Първоначално дори беше поставен в изкуствена кома.Много хора изразиха желание да дарят част от черния си дроб, за да спасят живота на родения в кърджалийското село Птичар бивш спортист. Сред тях бяха отсети 7-8 човека, от които лекарите определиха 3-4 подходящи за донори.Още от самото начало един от кандидате да дари част от черния си дроб е братът на Наим – Мухарем. Най-вероятно той е одобреният кандидат за донор. Подходящ се е оказал и човек от листата с доброволците.\n\n\n                    ", "date": "2017.10.06", "title": "Намериха донор на черен дроб за Наим"}
{"url": "http://www.monitor.bg/a/view/17229-%D0%9F%D0%B0%D1%82%D0%BA%D0%B8-%D0%B7%D0%B0%D0%BF%D0%BB%D1%83%D0%B2%D0%B0%D1%85%D0%B0-%D0%BD%D0%B0-%D0%BF%D0%B8%D1%81%D1%82%D0%B0%D1%82%D0%B0-%D0%A1%D1%83%D0%B7%D1%83%D0%BA%D0%B0/", "text": "\n                    Патици заплуваха по пистата „Сузука” по време на втората тренировка за Гран при на Япония във Формула 1 вчера. До куриоза се стигна, след като над трасето се изсипа истински потоп и направи карането абсолютно невъзможно.Пилотите и тимовете успяха да съберат тъй нужните има данни само сутринта, когато сесията пък беше белязана от тежка катастрофа на Карлос Сайнц с „Торо Росо”. Той настъпи бордюра при 11-и завой с едно от задните колела, което завъртя болида му настрани и го запрати в стената. Сайнц, който и без това ще търпи наказание с 20 места на стартовата решетка, излезе невредим, но колата му беше силно разбита. Гледката беше толкова зловеща, че дори на мястото пристигна дежурната линейка.„Катастрофата стана сякаш от нищото, обясни Сайнц по-късно. – За щастие всичко се размина без последствия.”Себастиан Фетел с „Ферари” пък беше най-бърз в първата свободна тренировка, като изпревари Люис Хамилтън („Мерцедес”) с 0,211сек. Германецът записа обиколка за 1:29.166 минути и така си осигури първото място в сесията. Трети в класирането остана Даниел Рикардо с „Ред Бул”, а четвърти бе Кими Райконен с „Ферари”.Отборите и пилотите бързаха да свършат възможно най-много работа, тъй като утре по време на състезанието се очаква времето да е сухо с температура около 27 градуса.Следобед дойде дъждът, който провали втората свободна тренировка. Голяма част от пилотите изобщо не направиха бързи обиколки по време на цялата сесия. Петима бяха тези, които успяха да излязат на пистата и да запишат времена, преди условията на трасето да обезсмислят работата на отборите.Най-добре в тежките условия се справи водачът във временното класиране Люис Хамилтън, който успя да направи четири обиколки. Британецът бе по-бърз от втория Естебан Окон от „Форс Индия” с 0,799 сек. Трето време записа другият пилот на индийския отбор Серхио Перес.Мексиканецът се появи на пистата при още по-лоши условия и изостана от лидера на 2,626 сек. Четвърти остана Фелипе Маса с „Уилямс”, а по-бавен от бразилския пилот бе неговият съотборник Ланс Строл. Останалите пилоти не записаха бързи времена, като само някои от тях решиха да измокрят болидите си единствено за инсталационни обиколки.\n\n\n                    ", "date": "2017.10.06", "title": "Патки заплуваха на пистата „Сузука”"}
{"url": "http://www.monitor.bg/a/view/24159-%D0%90%D1%80%D0%B6%D0%B5%D0%BD%D1%82%D0%B8%D0%BD%D0%B0-%D1%82%D1%80%D0%B5%D0%BF%D0%B5%D1%80%D0%B8-%D0%B4%D0%BE-%D0%BA%D1%80%D0%B0%D1%8F-%D0%B1%D1%80%D0%B0%D0%B7%D0%B8%D0%BB%D1%86%D0%B8%D1%82%D0%B5-%D1%81%D0%B5-%D0%B7%D0%B0%D0%B4%D1%83%D1%88%D0%B8%D1%85%D0%B0-%D0%B2-%D0%91%D0%BE%D0%BB%D0%B8%D0%B2%D0%B8%D1%8F/", "text": "\n                    Звездната селекция на Аржентина е на крачка от това да не се класира на световното първенство в Русия. Меси и компания се представят слабо в тези квалификации, като направиха поредна издънка - 0:0 срещу Перу. Двубоят на \"Бомбонера\" бе ключов за двата тима, които все пак остават с шансове за виза за мондиала, след като Колумбия допусна обрат в последните секунди от Парагвай (1:2), а Чили изхвърли Еквадор (2:1) от надпреварата с гол в края. Само 90 минути преди края на квалификациите Аржентина остана на шесто място в класирането преди гостуването си на Еквадор с актив от 25 точки. Така за момента двукратните световни шампиони са аут от световното, тъй като първите четири тима се класират директно, а петият играе бараж. Ако обаче спечелят последния си мач, аржентинците ще се класират поне за бараж, тъй като със сигурност ще изпреварят поне един от отборите пред тях.Националите на Бразилия, които отдавна си осигуриха първото място и директно класиране, пък се оплакаха от условията за игра в Ла Пас. Неймар и компания направиха 0:0 като гости на Боливия, а мачът се игра на 3640 метра надморска височина. Повечето от футболистите на гостите се оплакаха от замайване заради разредения въздух, а на полувремето всички използваха кислородни маски. \n\n\n                    ", "date": "2017.10.06", "title": "Аржентина трепери до края, бразилците се задушиха в Боливия"}
{"url": "http://www.monitor.bg/a/view/54007-%D0%93%D0%B5%D1%80%D0%BC%D0%B0%D0%BD%D0%B8%D1%8F-%D0%90%D0%BD%D0%B3%D0%BB%D0%B8%D1%8F-%D0%B8-%D0%9F%D0%BE%D0%BB%D1%88%D0%B0-%D1%81%D0%B5-%D0%BA%D0%BB%D0%B0%D1%81%D0%B8%D1%80%D0%B0%D1%85%D0%B0-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE/", "text": "Нападател на „Лудогорец“ бележи за Румъния\n                    Световният шампион Германия, грандът Англия и воденият от вездесъщия Роберт Левандовски тим на Полша се класираха за световното първенство догодина. Кръг преди края на квалификациите триото е недостижимо на върха в класирането и вече може да очаква жребия за мондиала.В група С Германия и Северна Ирландия се изправиха в директен двубой за върха. Дори и като гости обаче световните шампиони бяха категорични и спечелиха с 3:1. За ирландците пък остана утехата, че се класираха за баражите и все още имат шанс за квота за световното. В другите мачове от групата Норвегия си го изкара на Сан Марино и записа разгромна победа с 8:0, която обаче е без значение за класирането в групата, а младата генерация на Чехия измъкна успех с 2:1 като гост на Азербайджан.В група F Англия отново успя да стигне до победата чрез намиращия се в суперформа Хари Кейн. Нападателят на „Тотнъм“ се разписа в 94-ата минута в домакинството на Словения, прекършвайки амбициите на гостите за място поне на баражите. След двубоя обаче селекционерът на „трите лъва“ Гарет Саутгейт предупреди феновете да не очакват чудеса на предстоящото световно първенство. „Имаме още много работа за вършене. Ясно е, че няма да заиграем като Испания за осем месеца, но отборът има потенциал. Това е група от доста млади състезатели, те трябва да се учат в движение, да трупат опит, което е трудно”, предупреди Саутгейт. В друг двубой от групата защитникът на Словакия Мартин Шкъртел изживя истински кошмар, като си отбеляза драматичен автогол в последната минута на мача с Шотландия. Така двубоят за второто място в групата ще се реши в последния кръг, когато Шотландия гостува на Словения, а Словакия приема Малта.Група С пък също ще има спор до последно за мястото на баражите. Лидерът Полша разгроми с 6:1 като гост Армения след 3 гола на Роберт Левандовски и е недостижим на върха. Дания пък измъкна изключително ценна победа с 1:0 като гост на прекия си конкурент за второто място Черна гора и вече има 3 точки аванс. В последния кръг все пак е възможна въртележка, тъй като Полша приема Черна гора, а Дания домакинства на Румъния и именно резултатите от тези срещи ще оформят крайното класиране в групата. От своя страна Румъния просто доиграва квалификациите, като все пак зарадва феновете след победа за престиж с 3:1 над Казахстан. Едното от попаденията за северните ни съседи пък бе дело на нападателя на „Лудогорец“ Клаудиу Кешеру.\nАзербайджан – Чехия 1:2\n0:1 Ян Копиц (35), 1:1 Афран Исмайлов (55-дузпа), 1:2 Антонин Барак (66)Сан Марино - Норвегия 0:8\n0:1 Давиде Симончини (8-автогол), 0:2 Джошуа Кинг (15-дузпа), 0:3 Джошуа Кинг (17), 0:4 Мохамед Елионуси (40), 0:5 Мохамед Елионуси (48), 0:6 Оле Селнес (59), 0:7 Мохамед Елионуси (69), 0:8 Мартин Линес (87)Северна Ирландия – Германия 1:3\n0:1 Себастиан Руди (2), 0:2 Сандро Вагнер (21), 0:3 Йошуа Кимих (86), 1:3 Джош Магинис (90+3)Отбор м. п. р. з. г.р. т.\n1. ГЕРМАНИЯ 9 9 0 0 38:3 27\n2. Сев. Ирландия 9 6 1 2 17:5 19\n3. Чехия 9 3 3 3 12:10 12\n4. Норвегия 9 3 1 5 16:16 10\n5. Азербайджан 9 3 1 5 9:14 10\n6. Сан Марино 9 0 0 9 2:46 0\nАрмения - Полша 1:6\n0:1 Камил Гросицки (2), 0:2 Роберт Левандовски (18), 0:3 Роберт Левандовски (25), 1:3 Хованес Хамбарцумян (39), 1:4 Якуб Блашчиковски (58), 1:5 Роберт Левандовски (64), 1:6 Рафал Волски (90)Румъния – Казахстан 3:1\n1:0 Константин Будеску (33), 2:0 Константин Будеску (38-дузпа), 3:0 Клаудиу Кешеру (73), 3:1 Бауржан Турисбек (82)Черна гора – Дания 0:1\n0:1 Кристиан Ериксен (16)Отбор м. п. р. з. г.р. т.\n1. ПОЛША 9 7 1 1 24:12 22\n2. Дания 9 6 1 2 19:7 19\n3. Черна гора 9 5 1 3 18:8 16\n4. Румъния 9 3 3 3 11:9 12\n5. Армения 9 2 0 7 9:25 6\n6. Казахстан 9 0 2 7 5:25 2\nМалта – Литва 1:1\n1:0 Андрей Агиус (23), 1:1 Викинтас Сливка (53)Шотландия – Словакия 1:0\n1:0 Мартин Шкъртел (89-автогол)Англия – Словения 1:0\n1:0 Хари Кейн (90+4)Отбор м. п. р. з. г.р. т.\n1. АНГЛИЯ 9 7 2 0 17:3 23\n2. Шотландия 9 5 2 2 15:10 17\n3. Словакия 9 5 0 4 14:7 15\n4. Словения 9 4 2 3 10:5 14\n5. Литва 9 1 3 5 7:19 6\n6. Малта 9 0 1 8 3:22 1 Гибралтар – Естония, Босна и Херцеговина - Белгия, Фарьорски о-ви - Латвия, Швеция – Люксембург;  Кипър – Гърция, Андора - Португалия, Швейцария – Унгария, Беларус – Холандия (по Диема Спорт 2), БЪЛГАРИЯ – Франция (по БНТ 1).\n\n\n                    ", "date": "2017.10.06", "title": "Германия, Англия и Полша се класираха за световното"}
{"url": "http://www.monitor.bg/a/view/37304-%D0%A1%D0%B2%D0%B5%D1%82%D0%B8%D0%BB%D0%B0-%D0%B2-%D1%82%D0%B5%D0%BD%D0%B8%D1%81%D0%B0-%D0%B8%D0%B4%D0%B2%D0%B0%D1%82-%D0%B7%D0%B0-%D0%A1%D0%B2%D0%B5%D1%82%D0%BE%D0%B2%D0%BD%D0%B0%D1%82%D0%B0-%D1%82%D1%80%D0%B5%D0%BD%D1%8C%D0%BE%D1%80%D1%81%D0%BA%D0%B0-%D0%BA%D0%BE%D0%BD%D1%84%D0%B5%D1%80%D0%B5%D0%BD%D1%86%D0%B8%D1%8F-%D0%B2-%D0%A1%D0%BE%D1%84%D0%B8%D1%8F/", "text": "Мери Пиърс и Елена Лиховцева ще са сред лекторите\n                    От 11 до 14 октомври България ще бъде домакин на най-голямото събитие в сферата на треньорското обучение в света – Световната треньорска конференция \"БНП Париба\" на Международната тенис федерация. На специална прескоференция днес в зала \"Витоша\" на хотел \"Маринела\" бяха съобщени подробности относно програмата и презентаторите на конференцията.На събитието присъстваха Рангел Марков - зам. председател на УС на БФТенис, Катерина Генова - генерален секретар на Българската федерация по тенис и Пресиян Коев - отговорник на програмата за развитие към БФ Тенис.\nСветовната треньорска конференция се провежда на всеки две години и е част от образователната програма за треньорите. Събитието ще се проведе в рамките на 4 дни и ще доведе в България експерти в областта на треньорското обучение, състезателите и спортната наука. Също така ще покаже постижения в тениса чрез различни презентации. Конференцията ще събере над 600 треньори и експерти от близо 90 страни.Сред най-известните презентатори ще бъдат президентът на Международната тенис федерация - Дейвид Хагерти, директорът на направление професионален тенис към Английската тенис федерация Луис Кайер и директорът развитие и иновации в тениса в Австралийската тенис федерация Мачар Рийд. Брус Елиът, който е един от най-прогресивните експерти в тенис науката с рекорден брой статии и статистики. Мери Пиърс - достигнала до номер 3 в света, носителка на две титли от Големи шлемове – „Аустралиън Оупън“ и „Ролан Гарос“, повече от десет години представлява страна си за Фед къп, към момента тя е част от Борда на директорите на Международната тенис федерация като представител на атлетите. Бившата №3 в света на двойки Елена Лиховцева е една от най-успешните руски тенисистки на двойки през последните години, като в кариерата си има 27 титли. През 2002 и 2007 г. тя печели титлите при смесените двойки съответно от “Уимбълдън” и Откритото първенство на Австралия. През 2005 г. Лиховцева печели титлата от турнира в Голд Коуст, където си партнира с Магдалена Малеева. Тя е и финалистка на двойки от US Open (2000), “Ролан Гарос” и Откритото първенство на Австралия (2004).\nПо покана на Българска федерация по тенис Магдалена Малеева също ще бъде един от лекторите на Световната треньорска конференция. Магдалена Малеева е спечелила 10 титли на сингъл на турнири от най-високо ниво. Тя достига до №4 на сингъл и №13 на двойки по време на 16-годишната си професионална кариера. Малеева се представи изключително успешно с презентация на Европейската треньорска конференция през миналата година.\nНад 80 бългаски треньори са заявили участие на Световната конференция. Българска федерация по тенис осигури преференциален достъп на всички български тенис треньори до събитието. През последните години БФТ предприе сериозни и последователни стъпки за развитието на треньорското обучение и повишаване на квалификацията на треньорите по тенис. През 2016 г. системата за треньорско обучение на БФТ бе официално призната от Международната тенис федерация.\nНа 9-ти и 10-ти в София ще се проведе и Европейската конференция за треньорско обучение. Темата на конференцията ще бъде „Интерактивни инструменти за треньорско обучение“.\n\n\n                    ", "date": "2017.10.06", "title": "Светила в тениса идват за Световната треньорска конференция в София"}
{"url": "http://www.monitor.bg/a/view/55187-%D0%A4%D1%80%D0%B0%D0%BD%D1%86%D1%83%D0%B7%D0%B8%D1%82%D0%B5-%D1%84%D0%B8%D0%BD%D1%82%D0%B8%D1%80%D0%B0%D1%85%D0%B0-%D0%BF%D0%BE%D1%81%D1%80%D0%B5%D1%89%D0%B0%D1%87%D0%B8%D1%82%D0%B5-%D0%BF%D1%80%D0%B5%D0%B7-%D0%B0%D0%B2%D0%B0%D1%80%D0%B8%D0%B5%D0%BD-%D0%B8%D0%B7%D1%85%D0%BE%D0%B4/", "text": "\n                    Звездите на Франция успяха да се скрият от фенове и журналисти при пристигането си у нас. Специално заради тяхната визита от летище \"София\" отвориха стар авариен изход, използван при транспортирането на товари. Мерките са по изрично настояване на Френската футболна федерация, която иска минимален контакт на отбора с фенове и журналисти. Делегацията бе посрещната още на пистата от представители на БФС, които веднага се похвалиха със снимки във Фейсбук. На полицаите пред аварийния изход на аеропорта пък бе казано да обясняват, че не чакат френския национален отбор, а „ценна стока“. Това донякъде отговаря на истината, тъй като играчите на „петлите“ са оценявани общо на около 600 милиона евро.На летището в Париж пък Дидие Дешан все пак се спря пред местните репортери и сподели накратко очакванията си за мача. “Не е нужно да драматизираме твърде много, но знаем, че мачът с България е изключително важен. Наясно сме какво означава да спечелим трите точки в София и колко ще е трудно“, заяви спецът, който ще трябва да се оправя без Курзава, Кошчелни, Менди, Дембеле, Погба и Марсиал.\n\n\n                    ", "date": "2017.10.06", "title": "Французите финтираха посрещачите през авариен изход"}
{"url": "http://www.monitor.bg/a/view/32582-%D0%AA%D0%BF%D1%81%D1%83%D1%80%D1%82-%D0%BA%D1%80%D1%8A%D1%89%D0%B0%D0%B2%D0%B0%D1%82-%D0%BF%D0%B8%D0%BA%D0%B0%D0%BF%D0%B0-%D0%BD%D0%B0-alex-p/", "text": "\n                    Една от най-стабилните фитнес машини в бг хип-хопа - Аlex P, е решил да обикаля по участия със своя талисман-пикап, наречен още „Корабът-майка“. Стартът на клубния му тур е този уикенд от столичния La Cubanita. Изпълнителят на Belucci не случайно е избрал латино бара за отправна точка, тъй като оригиналното название на возилото му съвпада с това на региона Навара в Испания.\n\nКръстници на пикапа са момчетата от „Ъпсурт“, които цяло лято държали там техниката си , по време на турнето Hip Hop History Repeating, съвместно с Alex P, Skiller и Спенс. Самият Алекс споделя, че има книжка от 18-годишен, но винаги се е страхувал да шофира до момента, в който не започва да оглежда пикапи в интернет на шега. В началото на следващия месец рапърът ще пусне видеото към новия си сингъл, в което участват три от най-добрите момичета от Националния ни отбор по фехтовка.\n\n \n                    ", "date": "2017.10.06", "title": " Alex P ходи по участия с \"Кораба-майка\""}
{"url": "http://www.monitor.bg/a/view/29328-%D0%98-%D0%90%D1%88%D0%BB%D0%B8-%D0%94%D0%B6%D1%8A%D0%B4-%D1%81%D0%BA%D0%BE%D1%87%D0%B8-%D0%BD%D0%B0-%D0%92%D0%B0%D0%B9%D0%BD%D1%89%D0%B0%D0%B9%D0%BD-%D0%B7%D0%B0-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D1%82%D0%BE%D1%80%D0%BC%D0%BE%D0%B7/", "text": "\n                    Актрисата Ашли Джъд обвини продуцентът Харви Вайнщайн в сексуален тормоз. На този етап над осем холивудски красавици са подали искови молби за непристойно поведение от страна на мъжа, реализирал продукции като „Писък“ и „Властелинът на пръстените“. Джъд разкри, че преди 20 години, по време на снимките на „Целуни момичетата“, Вайнщайн я посетил по халат с молбата да получи масаж или да бъде наблюдаван докато се къпе. Според в. The Times, осем жени са разказали подобни случки. „Казах му „не“ много пъти, по много различни начини. И той винаги се връщаше при мен с нови молби“, изповяда се звездата от „Дивиргенти\". \"Разбирам, че държанието ми към колегите в миналото е причиноло много болка и искрено съжалявам за това. Въпреки че се опитвам да стана по-добър човек, осъзнавам, че ме чака дълъг път.“, гласи заявлението на 65-годишния продуцент. Едно от оправданията му е, че идва от епохата на 60-те и 70-те, когато културата на работното място е позволявала подобно държание. Осемте актриси, подали през годините обвинения срещу Вайнщйн, са се споразумяли за суми между 80 и 150 хиляди долара, според в. The Times. \n\n\n                    ", "date": "2017.10.06", "title": "И Ашли Джъд скочи на Вайнщайн за сексуален тормоз"}
{"url": "http://www.monitor.bg/a/view/26109-%D0%91%D1%8A%D0%BB%D0%B3%D0%B0%D1%80%D1%87%D0%B5-%D0%B5-%D0%9C%D0%B0%D0%BB%D1%8A%D0%BA-%D0%9C%D0%B8%D1%81%D1%82%D1%8A%D1%80-%D0%A1%D0%B2%D1%8F%D1%82-2017/", "text": "\n                    Чаровният Даниел Иванов спечели титлата „Малък Мистър Свят 2017“ на световен детски конкурс. Момчето е само на 6 години, но се прибра с първото подобно отличие за България. Преди да се изправи срещу конкуренцията в Солун, Дани грабна наградите „Малък Мистър Плевен“ и „Малък Мистър България“, които го изстреляха към световната надпревара за малчугани. Той мери сили с деца от над 20 държави, сред които Бразилия, Южна Африка, Тайланд, Русия, Татарстан, Казахстан, Грузия и други. Иванов прекара цяла седмица в гръцкия град, където се представи блестящо в няколко етапа. В проект на тема „Прави добро със собствените си ръце“ момченцето демонстрира любовта си към природата и обясни колко е важно да се защитават птиците, във Вечерта на нациите разказа историята ни, облечен в народна носия, а на финала се включи в мюзикъла Ocean fantasy. Българско участие имаше и в международното жури – собственичката на агенция „Интерсаунд“ Ирина Папазова, която първа поздрави Дани за успеха.   \n\n\n                    ", "date": "2017.10.06", "title": "Българче е Малък Мистър Свят 2017"}
{"url": "http://www.monitor.bg/a/view/20865-%D0%94%D0%B6%D0%BE%D1%80%D0%B4%D0%B6-%D0%9A%D0%BB%D1%83%D0%BD%D0%B8-%D1%81-%D0%BF%D0%BE%D1%87%D0%B5%D1%82%D0%BD%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BE%D1%82-%D0%90%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%8F-%D1%84%D0%B8%D0%BB%D0%BC%D0%BE%D0%B2-%D0%B8%D0%BD%D1%81%D1%82%D0%B8%D1%82%D1%83%D1%82/", "text": "\n                    Холивудският ас Джорж Клуни е избран за лауреат на почетната награда на Американския филмов институт. Звездата от „Спешно отделение“ ще получи отличието на гала вечеря в Лос Анджелис през юни 2018 г. Хауърд Стрингър, председател на съвета на попечителите на Американския филмов институт, нарече 56-годишния актьор „съвременна екранна легенда, творец, който комбинира блясъка на отминало време с яростна страст за въздействие на изкуството извън екрана“. Клуни ще е 46-ия лауреат на наградата за цялостно творчество, връчена от института. В актива си той има над 60 участия в киното и над 20 роли в телевизията. След дни на голям екран ще излезе и последната лента, в която се разписа с участие – трилърът с драматични нотки „Субурбикон“.  \n\n\n                    ", "date": "2017.10.06", "title": "Джордж Клуни с почетна награда от Американския филмов институт"}
{"url": "http://www.monitor.bg/a/view/5867-%D0%94%D0%B6%D0%B5%D0%B9%D1%81%D1%8A%D0%BD-%D0%91%D0%B8%D0%B3%D1%81-%D0%B3%D1%83%D1%88%D0%BD%D0%B0-%D0%B2%D1%82%D0%BE%D1%80%D0%B8-%D1%81%D0%B8%D0%BD/", "text": "\n                    Актьорът Джейсън Бигс и съпругата му и колежка Джени Молен гушнаха втори син. Малкият Лазло проплака за първи път в понеделник в болница в Ню Йорк. Бебето се появи на бял свят в перфектни мерки. „Мама, татко и батко Сид са добре“, заяви пред сп. Us Weekly говорител на знаменитото семейство. По-големият им син Сид се роди през февруари 2014 г., а звездата от „Американски пай“ и нежната му половинка заснеха целия процес на раждането - от дома до болницата и го публикуваха в Инстаграм. Гордият татко неведнъж се е шегувал, че отрочето им е „гадняр“, тъй като е във възраст в която само плаче и недоволства. Искрите между Бигс и Молен пламнаха на снимачния сет на „Гаджето на най-добрия ми приятел“ през 2008 и същата година си казаха заветното „да“. \n\n\n                    ", "date": "2017.10.06", "title": "Джейсън Бигс гушна втори син"}
{"url": "http://www.monitor.bg/a/view/12666-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-7-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D1%81%D1%8A%D0%B1%D0%BE%D1%82%D0%B0/", "text": "\n                    Загубите от предните дни може да се превърнат в преимущества. Срещите ви от този ден са белязани с печата на успеха и шанса за нова работа. На масата и на чашка ще се решат болезнени и неразрешими преди проблеми. Съдбата ще срещне двама, които могат взаимно да си помогнат и да се подкрепят в пътя напред. Може да намерите финансиране на проектите си и да влезете в престижна среда. Контролирайте пиенето, не губете чувството за мярка и присъствие, за да не загубите ценно покровителство. Оглеждат ви, преценяват ви.Ден на печалба от тотото на живота. Всичко предприето ще ви вдига цената и авторитета, ще поставя на нова база отношенията ви с партньори. Най-добрият ден и за сключване на брак в този месец. Не отклонявайте покани, търсете начин да влезете в нова среда и да срещнете тези, които могат да подкрепят финансово и с протекции личните ви инициативи. Намерете време и за купон. Днес и утре доминирате и пръскате очарование. Няма начин да не ви забележат и оценят. Разкрепостете се, дайте всичко от себе си.Това, което не може да се постигне в строга делова атмосфера, ще получите лесно по време на приятелски обеди или вечери. Организирайте задушевни срещи и използвайте подходящия момент да поставите условията и исканията си, да направите предложение и отправите покани. Чудесен ден за взаимно договаряне и за сключване на брак по любов. Стремежът е всеки да дава максималното от себе си, без да шикалкави и да се пазари. Нека чувството за мярка да не ви напуска, за да не подплашите пилето.Денят е благоприятен за нови начинания, за предложения, годежи и брак. Ще намерите подхода към хора, които в друг момент трудно ще спечелите и привлечете за обща работа и съюз. Създайте или влезте в нов екип. Търсете нова среда за развитието на бизнеса си. От преговорите, водени в момента, ще имате печалби и придобивки. Ден, в който съдбата събира души с еднаква мисия и цел, с допълващи се възможности, дарби и таланти. Утре нещата ще изглеждат различно. Използвайте всеки удобен момент за преговори.Днес от вас ще се иска и изисква повече. Ще правите услуги, ще финансирате проектите на близките, децата и приятелите. Но всичко задвижено в момента ще създава и стабилизира връзките, от които ще се нуждаете в бъдеще. Контролирайте се максимално, не пийте много тази вечер и се приберете навреме у дома. Не е без значение къде и до кого ще се събудите утре. Предстои генерална промяна в живота ви. Подгответе се за плавен преход, а не за действия в последния момент.Днес и работата ви спори и от удоволствия няма да се лишите. Като добавка може да привлечете спонсор, да уредите финансиране на бъдещи проекти или покупката на нещо голямо и важно за вас. Разкрепостете се, търсете активно хората, способни да играят една игра с вас или да обезпечат личните ви амбиции и тренировки. Няма да ви избяга и любовта. Най-добрият ден за женитба и годеж. Съдбата ви е приготвила приятна изненада, а неприятните бързо ще отминат и ще се забравят. Днес и утре вие сте на ход.Благоприятен уикенд за пътувания, за сключване на нови договори и брак. Всяко обвързване в момента ще създава дълготрайни връзки, които ще ви подкрепят и пазят във времето напред. Всичко предприето ще носи късмет и лично обезпечение в кризисен момент. Търсете активно нови познанства, а старите поставете на нова основа, която ще позволи взаимно де се подкрепяте. Може да ви хрумнат блестящи идеи. Утре е точният съвпад на Слънце и Меркурий във вашия знак. Ще се събудите с готов проект и план за действие.Внимавайте с веселите компании и със сбирките, на които ще се лее вино, ще се прекалява със стимуланти, думи и действия. Вероятно е да платите сметката, където и да отидете. Луната ви гледа в опозиция от знака на златния Телец. Пътуванията се отлагат или променят, оказвате се в принудителна или доброволна изолация. Контролирайте емоциите и неочакваната промяна в настроението. В момента много очи ви гледат, оценяват и преценяват. На прага сте на избор в любовта. Някой ще си купи или ще продаде своята.Разпуснете си душата в рамките на възможното. Ден за веселие и купон. Веселете се, но определете и границите докъдето може да стигнете. Всяко начинание от днешния ден ще носи късмет, ще ви среща с любовта, ще поставя на нова база отношенията. Не се изолирайте, независимо какво се случва. Търсете активно старите приятели и заздравете новите връзки. Чакайте предложения и финансиране на проектите си. Рекламирайте се по всички линии. И ако вече сте купили пръстена, днес е чудесно време за годеж и брак.И ако в предните дни сте губили и давали от себе си, днес печалбата ви е сигурна. Може да се срещнете и с неочаквани спонсори, да заплените някой с проектите си, да уредите допълнителна работа и печалби. Не стойте у дома, съберете се с приятели, влезте в нова среда и в нова група по интереси. От всичко това ще произлезе нещо много добро и изгодно за вас. И в любовта няма да има засечка, а някой направо ще изстреля предложението за брак. Нищо да не се отказва. Ден за старт на нови инициативи, връзки и дейности.Родените в първата декада ще плащат за чуждите удоволствия и по някакъв начин ще навреждат на себе си и ще се поставят в трудна ситуация. Разходите ви нарастват, приходите намаляват. Не споделяйте проекти и намерения. Очертават се кражби на идеи. Контролирайте се максимално, не се събирайте с непознати компании и не разтваряйте душата си пред всеки. Ще плащате за удоволствията, които другите ще получават безплатно или само с една усмивка и жест. Сънищата показват проблемите за решаване.Денят се свързва с виното и камбаната. Ще получите новини, за които ще почерпите. Ще ви канят на приятелски срещи и сбирки, ще се радвате на разбиране и неочаквано финансиране. Идеите ви ще получат одобрение и ще привлекат спонсор. Денят е покровителстван от висшата любов. Не си позволявайте неравностойни връзки, независимо екстрите, в които са облечени и представени. Всичко ще се заплаща с времето. Родените в първите дни на зодията са на прага на много добра инвестиция и сделка с недвижим имот. Личната ви година е деветка. Това е година на есента, прибирате реколтата на предните девет години старания, учене и делови отношения. Някой ще направи и инвентаризация в любовта, ще смени партньора или ще се събере окончателно със стария. В момента залагате основите и на бъдещите връзки. 2018 ще бъде година, която ще ви изправи пред нов старт в живота.Родените от днес до 22 ноември ще бъдат покровителствани от висши сили и от съдбата. Ще имат тенденция за оцеляване, дори и когато това изглежда привидно невъзможно. Това са пазени деца, на които ще се крепят и разчитат други десетина човека. Ще бъдат артистични и магнетични, ще е трудно да се отскубнеш от личното им обаяние.Заченатите днес ще имат ярък живот, ще бъдат артисти и трубадури, ще покровителстват занаятите, сами ще овладеят или създадат ново изкуство.\n\n\n                    ", "date": "2017.10.06", "title": "Хороскоп за 7 октомври, събота"}
{"url": "http://www.monitor.bg/a/view/52407-%D0%90%D0%B4%D1%81%D0%BA%D0%B0-%D0%B1%D1%83%D1%80%D1%8F-%D0%BF%D0%BE%D0%BC%D0%BB%D1%8F-%D0%93%D0%B5%D1%80%D0%BC%D0%B0%D0%BD%D0%B8%D1%8F-7-%D0%B7%D0%B0%D0%B3%D0%B8%D0%BD%D0%B0%D0%BB%D0%B8/", "text": "\n                    Седем души загинаха при преминаването на бурята Ксавиер, която се разрази със силни ветрове със скорост от 180 км/ч в северна и източна Германия. Стихията повали дървета и кранове и прекъсна железопътния транспорт, предадоха Франс прес и ДПА.\nВ Хамбург дърво паднало над автомобил, в който имало две жени. Едната е загинала, а другата е приета в болница. Няколко шофьори са загинали също от паднали дървета в провинция Мекленбург-Предна Померания, в Бранденбургска област и в Берлин, където също има ранени от бурята.Германските медии отбелязват, че сред загиналите е политическият журналист 54-годишната Зилке Темпел, която се връщала от събитие с участието на външния министър на Германия Зигмар Габриел.\nЖелезопътният трафик в северна Германия бе спрян заради паднали дървета върху релсите, съобщи железопътната компания Дойче бан. Отменени бяха някои влакове на изток, както и градската железница Ес-бан в Берлин. Пожарникарите в столицата бяха вдигнати по тревога към 19 ч. в четвъртък вечер в Хамбург. Те бяха извикани за помощ на 800 места едновременно. Бурни ветрове се разразиха над северния пристанищен град вчера следобед, след което се насочиха към Берлин и провинциите Саксония и Саксония-Анхалт.В петък транспортът в Северна Германия все още не работеше в нормален режим.\nГерманските железопътни компании обявиха, че движението на влакове между Берлин, Хамбург, Хановер и Кил е ограничено или прекъснато. Екипите по поддръжка се опитват да отстранят повалени от бурята дървета и да направят необходимите ремонти.\nОбщественият транспорт в Хамбург постепенно се нормализира. В Берлин обаче все още има нарушения на графика. Говорител на железопътната компания \"Дойче бан\" предупреди пътуващите да избягват регионалните влакове. \"Засегната е цялата мрежа в региона\", подчерта той и съобщи за множество паднали на релсите дървета и повредени електропроводи. Според говорителя ремонтите могат да продължат през целия ден.\nОколо 470 пасажери прекараха нощта на гара в Западна Германия заради силната буря, съобщи ДПА. Около 370 пътници на влакове, пътуващи на големи разстояния, бяха принудени да потърсят подслон на гарата в Минден. Към тях се присъединиха и стотина души, пътуващи с регионални влакове. Пътниците са останали на гарата около осем часа и персоналът се е погрижил за тях. Всички са продължили по пътя си около 5 часа сутринта.\n \n \n Най-малко двама души загинаха заради ураганният вятър и дъжд, връхлетели снощи Западна Полша. Това съобщи вътрешният министър Мариуш Блашчак. 39 души са пострадали, включително 8 пожарникари, каза министърът.\nЕдиният от загиналите е 67-годишен жител на Любуското воеводство, съобщиха местните власти. Той е паднал от покрива на къщата си, който вероятно се е канел да поправя.\nПо данни на спасителите заради повалени дървета и скъсани далекопроводи са останали без ток близо половин милион жители на Полша. Блокирани са някои магистрали и жп линии.\nСпасителите се отзоваха снощи на 9900 повиквания, съобщи говорителят на противопожарната охрана Павел Фронтчак.\n\n\n                    ", "date": "2017.10.06", "title": "Адска буря помля Германия - 7 загинали"}
{"url": "http://www.monitor.bg/a/view/80321-%D0%97%D0%B2%D0%B5%D1%80%D1%81%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BC%D0%B5%D0%B6%D0%B4%D1%83-%D0%B2%D0%BB%D0%B0%D0%BA-%D0%B8-%D0%B0%D0%B2%D1%82%D0%BE%D0%B1%D1%83%D1%81-%D0%B2-%D0%A0%D1%83%D1%81%D0%B8%D1%8F/", "text": "\n                    16 души загинаха при зверски сблъсък между влак и автобус в руската Владимирска област. Сред жертвите има и едно дете, уточниха от местната администрация. Трагедията се разиграла на станция Покров в 3,39 часа сутринта в петък. По предварителни данни автобусът заглъхнал точно на жп прелеза, където влаковата композиция връхлетяла в него и буквално го помела.Източник съобщава, че в рейса, който следвал по маршрута Казахстан-Москва, са пътували около 50 души. 34 от пасажерите успели да се спасят, защото слезли да бутат автобуса. От полицията не уточняват точния брой на ранените, ясно е само, че петима пострадали са настанени в реанимацията на болницата в град Петушки, предаде ТАСС. Сред ранените има две деца, които са в крайно тежко състояние, уточниха от местния департамент по здравеопазване. Медиците обсъждат въпроса за транспортиране на пострадалите в град Владимир. Междувременно разследващи разказаха подробности за кървавата катастрофа – автобусът с марка Мерцедес се счупил на жп прелеза и останал там по време на забраняващ сигнал на светофара. Дежурният на прелеза веднага включил предупредителен сигнал, алармиращ екипажите на композициите за преграда на пътя. Машинистът на приближаващия се в този момент към мястото влак №60, движещ се по маршрута Санкт Петербург - Нижни Новгород, екстрено натиснал спирачката и подал звуков и светлинен сигнал, пишат агенциите. Това позволило да понижи скоростта на влака до минимално възможната, но разстоянието било недостатъчно за окончателни спиране на мотрисата и тя се врязала в авариралия автобус. Шофьорът на рейса е загинал на място, а членовете на бригадата на влака са получили травми, посочват от полицията.На мястото на инцидента работят следователи, полиция и експерти, като злощастният прелез е затворен за движение и в двете посоки. Междувременно започна разпознаване на телата на загиналите, заяви Александър Кирюхин, директор на областния здравен департамент. Министърът на транспорта на Русия Максим Соколов се разпореди да бъде създадена специална комисия в Ространснадзор, която да изясни причините за трагедията, информира ТАСС. Губернаторът на Владимиска областСветлана Орлова взе под свой контрол ситуацията, по случая е образувано наказателно дело за нарушаване на правилата за безопасност на движението и експлоатацията на жп транспорта.\n\n\n                    ", "date": "2017.10.06", "title": "Зверска катастрофа между влак и автобус в Русия"}
{"url": "http://www.monitor.bg/a/view/37672-%D0%95%D0%B2%D1%80%D0%BE%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D1%81%D0%B8-%D0%B3%D0%BB%D0%B0%D1%81%D1%83%D0%B2%D0%B0-%D0%B5%D0%B2%D1%80%D0%BE%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0/", "text": "Заработва през 2020 г.\n                    Депутатите от Европарламента одобриха създаването на европейска прокуратура, която да разследва финансови престъпления срещу ЕС. Гласуването беше проведено на сесия в Страсбург. В съобщение на Европарламента се казва, че „прокуратурата на Евросъюза ще помогне за обединяване на усилията на европейските и националните правоприлагащи органи в борбата с финансовите измами”.\n\n„Тази структура ще отговаря за разследването и съдебното преследване на измами и други престъпления, засягащи финансовите интереси на общността”, се казва в съобщението на Европарламента. В него се подчертава също, че „днес само националните власти могат да разследват такива престъпления като например, злоупотреба със структурните фондове на ЕС или трансгранични измами с ДДС, но тяхната юрисдикция е ограничена от националните граници”.\n\n„Създаването на европейска прокуратура ще помогне за осигуряването на бърз обмен на информация и координиране на усилията с тези на правоприлагащите органи”. Според докладчика от Европарламента Барбара Матера, „благодарение на прокуратурата на Евросъюза, която обединява работата на националните прокуратури в рамките на единен европейски орган, ще бъде отстранена липсата на съгласуваност в разследванията на злоупотреби със средства от фондовете на ЕС”.\n\nВ работата на прокуратурата ще участват 20 държави от ЕС. Засега не са се присъединили Швеция, Холандия Малта, Унгария, Полша, Великобритания, Ирландия и Дания, но могат да го направят във всеки момент. Седалището на прокуратурата ще е в Люксембург. Тя ще започне работа не по-рано от 2020.\n                    ", "date": "2017.10.06", "title": "Европарламентът си гласува европрокуратура"}
{"url": "http://www.monitor.bg/a/view/23769-%D0%9A%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D1%8A%D0%B4-%D0%BD%D0%B0-%D0%98%D1%81%D0%BF%D0%B0%D0%BD%D0%B8%D1%8F-%D0%BE%D1%82%D0%BC%D0%B5%D0%BD%D0%B8-%D0%BD%D0%B0%D1%81%D1%80%D0%BE%D1%87%D0%B5%D0%BD%D0%BE%D1%82%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-%D0%BA%D0%B0%D1%82%D0%B0%D0%BB%D1%83%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%B7%D0%B0-%D0%BE%D0%B1%D1%8F%D0%B2%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%B2-%D0%BF%D0%BE%D0%BD%D0%B5%D0%B4%D0%B5%D0%BB%D0%BD%D0%B8%D0%BA/", "text": "\n                     \n\n\n                    ", "date": "2017.10.06", "title": "Пучдемон ще говори пред местния парламент във вторник"}
{"url": "http://www.monitor.bg/a/view/49997-75-%D0%BE%D1%82-%D0%BC%D0%B5%D0%B4%D0%B0-%D0%B2-%D1%81%D0%B2%D0%B5%D1%82%D0%B0-%D1%81-%D0%BF%D0%B5%D1%81%D1%82%D0%B8%D1%86%D0%B8%D0%B4%D0%B8/", "text": "\n                    Следи от токсични за пчелите пестициди бяха открити в 75 на сто от произведения в света мед, сочат резултатите от изследване, цитирани от Асошиейтед прес и Франс прес. Това предизвиква безпокойство за оцеляването на тези ценни за земеделието опрашители.\nКонцентрациите, открити в 198 проби мед от различни части на света, не са опасни за хората - ефектът им е под нормата, определена от ЕС. След като установиха, че 34 на сто от пробите съдържат вредни за пчелите концентрации неоникотиноиди, учените предупредиха, че непрестанното излагане на тези химикали застрашава оцеляването на пчелите.\n\"Онова, което констатирахме, е степента на замърсяване\", заяви ръководителят на изследването експертът по биология Едуард Мичъл от университета в Ньошател, Швейцария.\nПчелите участват в опрашването на над 80 на сто от 107-те най-важни култури на планетата, но през последните няколко години стават жертви на т.нар. синдром на унищожаването на пчелните колонии. Това загадъчно заболяване води до изчезването или загиването на пчелни рояци.\n\"Получените резултати са тревожни - увери експертът по невробиология Крис Конъли от университета в Дънди. - Регистрираните нива са достатъчни, за да повлияят върху мозъчните функции на пчелите и биха могли да намалят способността им да откриват храна и да опрашват културите.\"\nНеоникотиноидите са смятани за основен фактор за намаляването на пчелите по света. Употребата на неоникотиноиди бе частично забранено от ЕС през 2013 г. Голяма част от използваните в изследването проби са събрани преди влизането в сила на забраната.\nВ рамките на изследването вниманието е фокусирано върху 5 вида неоникотиноиди. 75 на сто от всички проби съдържат поне един вид неоникотиноиди, 45 на сто - най-малко два вида, а 10 на сто - 4-5 вида, отбелязаха учените. Най-голямата честота на замърсяването има при меда в Северна Америка - 89 на сто, следвана от Азия - 80 на сто и Европа - 79 на сто, докато в Южна Америка заразяването е 57-процентно.\n                    ", "date": "2017.10.06", "title": "75% от меда в света - с пестициди"}
{"url": "http://www.monitor.bg/a/view/28731-%D0%91%D0%B8%D0%BB%D0%BA%D0%B0%D1%82%D0%B0-%D0%BD%D0%B0-%D0%A5%D0%B0%D1%80%D0%B8-%D0%9F%D0%BE%D1%82%D1%8A%D1%80-%D1%82%D1%80%D0%BE%D0%B2%D0%B8-%D0%B8%D1%82%D0%B0%D0%BB%D0%B8%D0%B0%D0%BD%D1%86%D0%B8/", "text": "\n                    Цяло семейство италианци от Милано бе натръшкано от вълшебното биле мандрагора, което майката, бащата и двамата им синове били хапнали премесено със спанак. След вечерята завчера, на която зеленчукът бил сервиран сготвен на пара и като гарнитура, четиримата били разтресени от силно главоболие, халюцинации и амнезия. По-голямото момче на 18 години все пак успяло да позвънили в бързата помощ на прочутата болница „Фатебенефратели“ и от там на секундата им пратили линейка. Четиримата били приети по спешност в здравното заведение и на докторите не им трябвало много време, за да установят, че става дума за силно хранително отравяне.След като разпитали подробно и четиримата какво са яли, лекарите съсредоточили вниманието си върху погълнатия обилно от тях замразен спанак. И не сбъркали, тъй като последвалите изследвания установили, че той бил премесен със смятаната от векове за вълшебна, но на практика силно отровна билка мандрагора. Санитарните власти разбрали веднага от къде е купен „подправения“ изглежда по неволя с отрова спанак и вдигнали под тревога Здравното министерство. Съответните чиновници в него проследили пратката замразен спанак и веднага разпоредили всички количества от нея, налични в магазините, да бъдат изхвърлени на боклука. Същата участ „сполетяла“ и пратките със съседни номера, като основно „пропищели“ производителят и опаковчика на зеленчука – реномирана в бранша компания, както и три големи италиански вериги от супермаркети.Разказвайки неприятната история, вестник „Корере дела сера“ написа днес, че мандрагората е билката, с която варели магьоснически отвари световно известният книжен герой Хари Потър и неговите авери. Така например в книгата „Хари Потер и стаята на тайните“ на английската писателка Джоан Роулинг с подобно вълшебно питие малките магьосници се опитвали да връщат към живота вкаменени хора. Миланският всекидневник припомня също така, че още в средновековието бащата на съвременната политология Николо Макиавели бил описал мандрагората като биле, с което може лесно да изкараш от строя и дори да премахнеш враг или опонент.\n                    ", "date": "2017.10.06", "title": "Билката на Хари Потър трови италианци"}
{"url": "http://www.monitor.bg/a/view/86174-%D0%9D%D0%BE%D0%B1%D0%B5%D0%BB%D1%8A%D1%82-%D0%B7%D0%B0-%D0%BC%D0%B8%D1%80-%D0%BD%D0%B0-%D0%9C%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B0%D1%82%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F-%D0%B7%D0%B0-%D0%B7%D0%B0%D0%B1%D1%80%D0%B0%D0%BD%D0%B0-%D0%BD%D0%B0-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D0%BE%D1%80%D1%8A%D0%B6%D0%B8%D0%B5/", "text": "\n                    Нобеловата награда за мир за тази година печели Международната кампания за забрана на ядреното оръжие (ICAN), съобщиха световните агенции.\nНаградата на стойност 9 милиона шведски крони (1,1 милиона долара) ще бъде връчена на 10 декември в Осло.\nНорвежкият Нобелов комитет награждава базираната в Женева организация \"за работата й за привличане на вниманието върху катастрофалните хуманитарни последици от използването на ядрени оръжия и за упоритите й усилия да постигне основаваща се на споразумение забрана на този вид оръжия\".\nИзпълнителният директор на организацията Беатрис Фин е много радостна от новината, каза на пресконференция председателката на норвежкия комитет Берит Райс-Андершен, цитирана от Ройтерс.\nМеждународната кампания за забрана на ядреното оръжие е коалиция от неправителствени организации от над 100 страни, обявяващи се за забрана на ядрените оръжия. Тя е създадена през 2006 г. По идея на Лекари за предотвратяване на ядрената война – американско съветско обединение, което пък взима същата награда – Нобел за мир през 1985 г. Това е своеобразно двойно получаване на Нобелова награда - прецедент в историята.Беатрис Фин заяви, че американският президент Доналд Тръмп и севернокорейският лидер Ким Чен Ун трябва да знаят, че ядрените оръжия са незаконни, предаде Ройтерс.\nЗапитана какво е посланието й към двамата държавници, Фин заяви пред Ройтерс: \"Ядрените оръжия са незаконни. Заплахата за използване на ядрени оръжия е незаконна. Притежаването на ядрени оръжия и разработването на ядрени оръжия са незаконни и трябва да спрат\".\nСпечелването на Нобеловата награда от нейната организация, смята Фин, изпраща послание към всички държави, които са ядрени сили, че \"е неприемливо да разчиташ на ядрени оръжия за сигурност\".\n\"Не можем да заплашваме, че ще изтребим безразборно стотици хиляди цивилни в името на сигурността. Така не се гради сигурност\", заяви тя пред журналисти.\n\"Опитваме се да изпратим сигнал на всички държави с ядрени оръжия - Северна Корея, САЩ, Русия, Китай, Франция, Обединеното кралство, Израел, всички, Индия, Пакистан - че е неприемливо да се отправят заплахи за убийството на цивилни\", каза тя.Върховният представител на ЕС за външната политика и сигурността Федерика Могерини, която също бе сред номинираните, приветства присъждането на Нобеловата награда за мир на Международната кампания за забрана на ядреното оръжие (ICAN).\n\"Ние споделяме дълбоката привързаност към постигане на тази цел - премахването на ядрените оръжия в целия свят\", заявява Могерини.\nОгласяването на наградата е кулминацията на тази седмица, в която бяха обявени новите нобелисти в областта на медицината, физиката, химията и литературата, отбелязва АП.\nПървата Нобелова награда за мир е присъдена през 1901 г. Оттогава призът е връчван 98 пъти, като в общо 19 години не е присъждан - например в годините на Първата и на Втората световни войни.Нобеловата награда за мир според завещанието на Алфред Нобел се присъжда \"на лицето, постигнало най-големи успехи или направило повече от другите за сплотяване на народите и съкращаване на числеността на действащите армии, както и за провеждане на мирни конференции и привличане на вниманието към тях\". Тази година бяха номинирани 318 кандидати, включително 103 организации.\n\n\n                    ", "date": "2017.10.06", "title": "Нобел при Нобел отива: Международната кампания за забрана на ядреното оръжие взе наградата за мир"}
{"url": "http://www.monitor.bg/a/view/20061-%D0%9C%D1%8A%D0%B6-%D1%80%D0%B0%D0%B7%D0%BC%D0%B0%D1%85%D0%B2%D0%B0-%D0%BD%D0%BE%D0%B6-%D0%B8-%D0%BA%D1%80%D0%B5%D1%89%D0%B8-%D0%90%D0%BB%D0%BB%D0%B0%D1%85-%D0%B0%D0%BA%D0%B1%D0%B0%D1%80-%D0%B2-%D0%91%D1%80%D1%8E%D0%BA%D1%81%D0%B5%D0%BB/", "text": "\n                    Мъж на 41 години е бил задържан в Брюксел, след като е проявил опасно поведение във влак, движещ се в района на столицата, съобщиха местни медии. Слечаят е бил потвърден от прокуратурата.\nУточнява се, че мъжът носел нож с дължина на острието 28 сантиметра и крещял на арабски \"Аллах е велик\". Той бил нападателен и заявил, че иска \"да довърши работата, започната от нацистите\".\nСлучаят е от вторник тази седмица, но за него се съобщава едва днес. Задържаният има условни присъди. Прокуратурата му е предявила обвинения за участие в терористична група и за притежание на неразрешено оръжие.\n                    ", "date": "2017.10.06", "title": "Мъж размахва нож и крещи \"Аллах акбар\" в Брюксел"}
{"url": "http://www.monitor.bg/a/view/79994-%D0%9C%D1%8A%D0%B6-%D1%81%D0%B5-%D0%BE%D0%BF%D0%B8%D1%82%D0%B0-%D0%B4%D0%B0-%D0%BA%D0%B0%D1%87%D0%B8-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2-%D0%BD%D0%B0-%D1%81%D0%B0%D0%BC%D0%BE%D0%BB%D0%B5%D1%82-%D0%B2-%D0%93%D1%8C%D0%BE%D1%82%D0%B5%D0%B1%D0%BE%D1%80%D0%B3/", "text": "\n                    Млад мъж от Германия е бил арестуван на летището на шведския град Гьотеборг вчера сутринта, когато се опитал да внесе експлозив на борда на самолет. Това съобщи шведският вестник \"Гьотеборгс постен\", като се позова на полицейски говорител, предаде Ройтерс.\nПо думите на говорителя Петер Адлерсон мъжът на възраст между 20 и 30 години бил спрян на летище \"Ландветер\" преди да се качи на самолет, готвещ се за излитане за друга страна от ЕС.\nПри стандартна процедура за сигурност в багажа му бил открит взривен материал. Тестът показал, че това е триацетон трипероксид (ТАТП), пише \"Гьотеборгс постен\".\nТАТП е бил използван в атентата през май на концерта в Манчестър, когато загинаха 22 човека, твърди шведският вестник.\nПолицейския говорител обаче не потвърдил, че намерената субстанция е ТАТП, отбелязва Асошиейтед прес. По думите му резултатите от изследването й ще бъдат готови по-късно днес.\n\n\n                    ", "date": "2017.10.06", "title": "Мъж се опита да качи експлозив на самолет в Гьотеборг "}
{"url": "http://www.monitor.bg/a/view/17741-%D0%9A%D0%BE%D0%B9-%D0%B8%D0%BC%D0%B0-%D1%8F%D0%B4%D1%80%D0%B5%D0%BD%D0%BE-%D0%BE%D1%80%D1%8A%D0%B6%D0%B8%D0%B5/", "text": "\n                    Над 90 процента от световните запаси от ядрени оръжия са в ръцете на Русия и САЩ. Те заедно с още седем страни, сред които и Северна Корея, сформират клуба на ядрените сили, предаде Франс прес.\n\nТези държави притежават общо около 15 000 ядрени бойни глави. Около 4000 от тях понастоящем са разгърнати и готови за употреба според оценка на Федерацията на американските учени.\nДосега само САЩ са използвали ядрено оръжие, на 6 и 9 август 1945 г. срещу японските градове Хирошима и Нагасаки. Двете бомбардировки ускориха капитулацията на Япония и края на Втората световна война. При тях загинаха съответно 140 000 и 70 000 души.\nПрез 1968 г. бе подписан Договорът за неразпространение на ядрените оръжия. Той влезе в сила през 1970 г. Споразумението задължава петте страни, които официално притежават ядрено оръжие - САЩ, Русия, Франция, Великобритания и Китай - да не прехвърлят ядрени военни технологии на други страни. Договорът освен това забранява на държавите, които нямат ядрено оръжие, да се сдобиват или да произвеждат такова.\nОттогава няколко страни обявиха, че се отказват от своите ядрени военни програми. Швеция направи това през 1968 г., Швейцария - година по-късно, Южна Африка - през 1991 г., както и бившите съветски републики (без Русия).\nВъпреки Договора за неразпространение на ядрените оръжия четири страни се сдобиха с такива - Пакистан, Индия, Израел (който никога нито е потвърждавал, нито е отричал твърденията, че има ядрени оръжия) и Северна Корея). Първите три изобщо не са подписали споразумението, а Пхенян обяви през 2003 г., че се оттегля от него.\nСред учените, обвинени, че са участвали в разпространение на ядрени оръжия, е пакистанецът Абдул Кадир Хан, смятан за герой в Пакистан, защото помогна на страната да се сдобие с първата си атомна бомба. През 2004 г. той призна, че е продал \"ядрени тайни\" на Иран, Либия и Северна Корея. През 2009 г. Кадир Хан се отметна от думите си, след като прекара няколко години под домашен арест.\nИран е смятан за специален случай. Заподозрян от международната общност, че се опитва да разработи ядрено оръжие, той сключи през юли 2015 г. споразумение с петте постоянни членове на Съвета за сигурност плюс Германия. Договорът гарантира, че иранската ядрена програма е с граждански цели. В замяна международните санкции срещу Иран бяха отменени за период от 10 години.\n                    ", "date": "2017.10.06", "title": "Кой има ядрено оръжие "}
{"url": "http://www.monitor.bg/a/view/58175-%D0%91%D0%B0%D1%89%D0%B0-%D0%B8-%D1%81%D0%B8%D0%BD-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0-%D1%81%D1%8A%D0%BF%D1%80%D0%BE%D1%82%D0%B8%D0%B2%D0%B0-%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B8/", "text": "\n                    Баща и син прекараха няколко часа в ареста за оказана съпротива на служители на МВР при изпълнения на служебните им задължения. На 5 октомври полицейски патрул спира в свищовското село Ореш, лек автомобил \"Фолксваген\", управляван от 62-годишен мъж. докато полицаите извършвали проверката шофьорът се обадил по телефона и след минути на мястото пристигна и 38-годишният му син, който бил собственик на возилото. Бащата и синът влезли в остри пререкания с катаджиите и отказали да предоставят исканите им документи, а след това се опитали да окажат и съпротива, заради което били прибрани на топло за срок до 24 часа. Срещу тях е образувано бързо производство и те ще бъдат изправени на съд. \n                    ", "date": "2017.10.06", "title": "Баща и син в ареста за  съпротива на полицаи "}
{"url": "http://www.monitor.bg/a/view/4242-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%86%D0%B8%D0%B3%D0%B0%D0%BD%D0%B8-%D1%81%D1%82%D0%B0%D0%B2%D0%B0%D1%82-%D0%BF%D0%BB%D0%B0%D1%82%D0%B5%D0%BD%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D0%BD%D0%B0-%D0%B1%D0%BE%D0%B3%D0%B0%D1%82%D0%B8-%D1%88%D0%B2%D0%B5%D0%B4%D0%BA%D0%B8/", "text": "\n                    Български цигани водят преуспяващ начин на живот като заработват парите си с платен секс. През последните години сред по-заможните шведки се е превърнало в нещо като мода да имат за любовник или да си наемат чрез агенции почасово мургав мачо за задоволяване на плътските си желания. И учудващо скандинавките си падали не по темпераментните и галантни италианци и испанци, нито пък по надарените африканци, а по родните циганета. Най-търсени и харесвани били младежи на възраст до 25 години с мускулесто ухаещо на парфюм тяло, добър „пакет” и издръжливост. Трудно е да се каже с какво „джипси беге” са пленили ума, сърцата и слабините на блондинките от севера, но някои наши роми са успели да се възползват доста добре щедростта на благодетелките си. млад и засукан ром от Горна Оряховица за две години работа като жиголо в Швеция, успял да спести близо 20 хил. евро. Мюмюн е на 24 години и не желае да бъде сниман, защото близките и приятелите му в България знаят, че в чужбина се занимава с пеене по заведенията. В действителност обаче житейската му история е доста по-друга и е доста интересна. Едва навършил 18 години заминава за Италия и прекарва в Неапол две години и половина като жиголо за български турчин. След замесване с местни криминални престъпници тойе принуден да спасява кожата за да не бъде отстрелян. Минава през Германия, Белгия и Холандия, където обаче не се задържа по повече от 3-4 месеца. През лятото на 2015 г. заедно със свой приятел Мюмюн се озовава в Стокхолм. Опитва се да заработва като пее по улиците, но след като няколко пъти е арестуван и нощува в полицията, разбира, че нещата така няма да станат. Хваща се като мияч в кухнята на заведение със собственици араби. От шефовете младежът научава за бизнеса, който може да прави с тялото си и никак не се двоуми. След няколко дневна обиколка из града, той успява да открие адреса на една от агенциите, предлагащи мъжки проститутки и се хваща на работа. Така започва кариерата му в този бранш. Нашенецът бързо надушва, че шведките си умират за млади, надарени и добре поддържани мургавеляци и започва да полага грижи за външността си. Записва се на фитнес, започва да се епилира, купува си скъпи дрехи, парфюми и козметика. Зарязва кръщелното си име Мюмюн, което издава произхода му и според него звучи просташко и приема псевдонима Марсел. Отначало работи на час и признава, че в рамките на един ден му се е налагало да бъде и любовник и любовница, тъй като е бисексуален. Мъжете, които го наемат, разбира се, не са шведи, а осново турци и араби. Жените, които търсят услугите му обаче, са почти 100 % възрастни шведки. След двегодишна кариера днес Мюмюн – Марсел вече има постоянна клиентела, не работи в агенцията, а само за себе си и може да си позволи лукса дори да подбира търсещите го. Циганинът раказва, че клиентките му са на възраст над 55-60 години. една от тях толкова го харесала, че му предложила да го задържи само за себе си срещу доста добро заплащане. Условието обаче било жиголото да бъде денонощно на нейно разположение и да не напуска жилището и без разрешение. „Беше много зла и ревнива. Заплашваше ме, че ако и изневерявам и ако спя с друга, щяла да ми отреже пениса или да ме отрови с миша отрова. Абе беше много богата, но беше ненормална. А освен това беше и много извратено това бабе. Хвана ме страх, че като нищо може да изпълни заканите си, а пък аз не мога да бъда моногамен и да бъде неин сексуален роб. Аз обичам да съм свободен и затова я разкарах. И не съжалявам”, споделя Марсел.Част от парите, които изкарва ромът изпраща на родителите си, а останалите държи в сметка в банка. Мечтата му е един ден да си купи замък, да се вози в лимузина и да има своя прислуга. И още нещо шокиращо, което Мюмюн признава, че иска да сключи брак в Швеция с мъж. „В леглото аз мога да бъда и мъж и жена. А от толкова секс за две години, нещо жените май взеха да ми омръзват. Затова и искам да създам семейство с друг мъж. може да осиновим дете. Пък ако ми кефне, може и да си направя операция и да стана жена и да си родя дете”, мечтае циганинът. \n                    ", "date": "2017.10.06", "title": "Български цигани стават платени любовници на богати шведки"}
{"url": "http://www.monitor.bg/a/view/61836-%D0%91%D0%BB%D0%B8%D0%B7%D0%BE-1-%D1%82%D0%BE%D0%BD-%D1%80%D0%B8%D0%B1%D0%B0-%D0%B8-24-%D0%BA%D0%BC-%D0%BC%D1%80%D0%B5%D0%B6%D0%B8-%D0%B8%D0%B7%D0%B7%D0%B5%D1%82%D0%B8-%D0%BE%D1%82-%D0%B1%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%BF%D1%80%D0%B5%D0%B7-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8/", "text": "\n                    Над 1500 проверки на територията на страната са извършили инспекторите на Изпълнителната агенция по рибарство и аквакултури (ИАРА) през септември, съобщи министерство на земеделието, храните и горите (МЗХГ).\n\nОт земеделското ведомство уточняват, че при проверките е иззета 920 кг риба, от която 230 кг е била дарена. Конфискувани са били мрежи с обща дължина от близо 24 000 метра. За нарушенията са били съставени 83 акта.\n\nМЗХГ допълва, че обект на проверките са били акваторията и бреговата част на Черно море и река Дунав, вътрешните водоеми на страната, търговската мрежа и транспортните артерии.\n\nВ продължение на започналите през август масирани проверки са били осъществени няколко мащабни акции в два от водоемите на Бургаска територия, обект на най-много бракониерски набези - язовир \"Мандра\" и езерото \"Вая\". В акциите участие са взели и доброволни сътрудници на ИАРА, уточниха от министерството.\n\nОбщата дължина на извадените мрежи само от тези два водоема надвишава 17 км, а уловената с тях риба - над половин тон, се допълва в съобщението.\n\nЗемеделското ведомство добавя, че при съвместна проверка на български и румънски инспектори на 14 септември 2017 г. са били проверени 15 души, извършващи любителски риболов и 31 риболовни кораба, от които 7 румънски и 24 български. В резултат от водите на река Дунав са били извадени общо 400 метра немаркирани мрежи.\n\nИАРА припомня, че вследствие на своевременни действия на агенцията са били спасени над 2000 екземпляра от рибния ресурс в река Дунав, в това число от маломерна пъстърва, с която реката е била зарибявана по-рано тази и миналата година.\n                    ", "date": "2017.10.06", "title": "Близо 1 тон риба и 24 км мрежи иззети от бракониери през септември"}
{"url": "http://www.monitor.bg/a/view/856-%D0%96%D0%B8%D1%82%D0%B5%D0%BB%D0%B8-%D0%BD%D0%B0-%D0%A5%D0%B8%D1%82%D1%80%D0%B8%D0%BD%D0%BE-%D0%BF%D0%BE%D1%81%D1%80%D0%B5%D1%89%D0%B0%D1%82-%D0%B7%D0%B8%D0%BC%D0%B0%D1%82%D0%B0-%D0%B2%D1%8A%D0%B2-%D1%84%D1%83%D1%80%D0%B3%D0%BE%D0%BD%D0%B8/", "text": "Започва делото за обезщетения срещу фирмата собственик на вагоните\n                    10 месеца след влаковата катастрофа в Хитрино, останалите без дом от взривната вълна все още живеят във фургони. Строят се 22 къщи, над 70 се ремонтират, съобщава Bulgaria ON AIR.Първото от делата за обезщетение на пострадалите от взрива в Хитрино, заведени пред Софийския градски съд, започва днес.Магистратите са приели исковете срещу фирмата превозвач за допустими и са назначили поредица от медицински и технически експертизи.Редица институции вече са сезирани с цел да се наложи обезпечаване с активи на настъпилите от взрива в Хитрино вреди за държавата, които са в размер на 10 млн. лева. Около 30 семейства са предявили претенции към фирмата-собственик на влака.\n                    ", "date": "2017.10.06", "title": "Жители на Хитрино посрещат зимата във фургони"}
{"url": "http://www.monitor.bg/a/view/31904-%D0%A1%D0%BA%D1%83%D0%BB%D0%BF%D1%82%D0%BE%D1%80-%D0%B3%D1%80%D0%B0%D0%B1%D0%BD%D0%B0-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%BD%D0%B0-%D0%95%D1%81%D0%B5%D0%BD%D0%BD%D0%B8%D1%8F-%D1%81%D0%B0%D0%BB%D0%BE%D0%BD/", "text": "\n                    Роденият в Казанлък ваятел Красимир Младенов стана тазгодишният носител на голямата награда, плакета „Свети Георги“ от традиционния Есенен салон, посветен на Деня на Стара Загора 5 октомври.Представилият се с три бронзови анималистични и вдъхновени от митологията фигури скулптор е завършил специалност „текстил“, дълго време се е занимавал с изящно леене, преди да започне да вае собствените си видения. Участвал е в множество общи изложби, до сега има една самостоятелна в София.Предпочита да работи с бронз и сребро, но не бяга и от камъка. В Казанлъшкото си ателие Младенов преди време направи първата реплика на бронзовата глава на тракийския владетел Севт ІІІ, открита от археолога д-р Георги Китов при разкопките в могилата Голямата косматка , недалеко от град Шипка. При направата й скулпторът е използвал древна технология , при която калъпът се е правел от кал и конски косми. Изработването на репликата му отнела близо половин година.Паметливи старозагорци припомниха, че Младенов получи поощрение за своя работа преди 2 години на тогавашния салон.89 работи подредиха на тазгодишния салон в зала „Байер“ 47 творци , 7 – членното жури с председател доц. Злати Златев присъди 5 поощрителни награди за живопис и графика. Сред наградените са Павел Михов, Атанаска Янева, Росица Попчева, Петър Петров и Елеонора Атанасова.На финала на празничната програма виртуозът – кларнетист Иво Папазов, почетен гражданин на Стара Загора и неговият оркестър „Тракия“ събра хилядно множество пред естрадата в парк „Пети октомври“. Повече от два часа звучаха импровизациите на Маестрото и песните на солистката Мария Карафезиева.\n\n\n                    ", "date": "2017.10.06", "title": "Скулптор грабна голямата награда на Есенния салон"}
{"url": "http://www.monitor.bg/a/view/19759-%D0%9F%D1%8A%D1%80%D0%B2%D0%B8%D1%82%D0%B5-%D0%BD%D0%BE%D0%B2%D0%BE%D0%B4%D0%BE%D0%BC%D1%86%D0%B8-%D0%B2%D0%BB%D0%B8%D0%B7%D0%B0%D1%82-%D0%B2-%D0%BA%D1%8A%D1%89%D0%B8%D1%82%D0%B5-%D1%81%D0%B8-%D0%B2-%D0%A5%D0%B8%D1%82%D1%80%D0%B8%D0%BD%D0%BE-%D0%BF%D1%80%D0%B5%D0%B4%D0%B8-%D0%9D%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0/", "text": "\n                    12-годишната Севги и 23-годишната Рейхане, които останаха без родители и без покрив над главата си след железопътната катастрофа в Хитрино от 10 декември м. г. ще влязат в новия си дом в селото до края на годината. Обещанието е на председателя на Камарата на инженерите в инвестиционното проектиране в Шумен инж. Красимира Димова, която е проектирала къщата за двете момичета. Новодомка ще бъде и друга жена, на която е начертала новия дом - фризьорката Невин. При взрива Невин пък изгуби в голяма степен зрението си, а аварията отнесе дома й.\n\"Надявам се, че преди началото на зимата в двете къщи, които съм проектирала ще влязат момичетата, които останаха сираци и семейството на жената, загубила зрението си след катастрофата.\" - обясни инж. Димова.\n\"Нейните\" къщи са част от 10-те, които строителният бранш вдига безвъзмездно за най-тежко пострадалите от миналогодишната катастрофа. Тази на Севги и Рейхане е 11-тата, нея я вдига със ПП ГЕРБ, която отдели първоначално 50 хиляди лева собствени средства за строежа, а през лятото от парламентарната група на партията превели 80 хиляди лева за довършване.\nОще през пролетта в Хитрино бяха ремонтирани къщите, които се нуждаеха от частичен ремонт и смяна на дограми. Едва през май тръгна с първа копка строителството на новите къщи, но няколко седмици след това нещата още бяха на фаза уреждане на документи и същинското строителство започна в разгара на лятото. Всичките 11 къщи вече са на етап груб строеж, построени са и започват довършителни работи. Успоредно с това членове на строителната колегия са проектирали и други 13 по-малки къщи. Тяхното изграждане също е започнало, но най-вероятно няма да бъдат готови преди наближаващата зима. Това са къщи, за които специалистите са преценили, че ще е по-евтино да се построят изцяло наново, отколкото да се ремонтират. При аварията през декември м. г. напълно или частично разрушени се оказаха 24 сгради.\n                    ", "date": "2017.10.06", "title": " Първите новодомци влизат в къщите си в Хитрино преди Нова година "}
{"url": "http://www.monitor.bg/a/view/56667-%D0%9F%D1%83%D1%81%D0%BA%D0%B0%D1%82-%D0%B7%D0%BB%D0%B0%D1%82%D0%BD%D0%B8%D1%82%D0%B5-%D0%91%D0%93-%D0%BB%D0%B5%D0%BD%D1%82%D0%B8-%D0%B2-%D0%BA%D0%B0%D0%BD%D0%B0%D0%BB-%D0%B2-%D0%AE%D1%82%D1%83%D0%B1/", "text": "  Парите от посещенията отиват за творците, спират пиратските копия в нет-а\n                    Специален канал в платформата Ютуб, на който ще бъдат качени златните български  ленти, както и нови филми на наши творци, стартира тази седмица. Инициативата бе представена по време на Тринадесета световна среща на българските медии, която се провежда в Кишинев от Николай Акимов, управител на филмови студия \"Време\",  и Александър Сано от \"Силвърнойз\" ООД. Целта на каузата е да се дигитализира напълно българското филмопроизводство. Идеята е във вече създадения канал в интернет \"Българските филми\", където да се поместват игрални, документални, анимационни продукции, създадени преди 1990 г., както и най-новите филми. Платформата е напълно безплатна и ще може да се гледа от българите в чужбина.Самият канал действа от  5 дни, като за това време е постигнал своеобразен рекорд - едноминутно видео е навъртяло 20 млн. гледания. Лентата е част от общо 60 филма, които до момента са качени на платформата, обясни пред \"Монитор\" Сано. Той разказа, че предстоят преговори с БНТ дигитализираните ленти от златните БГ филми също да бъдат качени в канала. Идеята на инициативата е българските видеа да носят приходи на своите автори като така се стимулира и създаването на нови авторски продукции. Всички ленти, заснети преди 1991 г. са собственост на държавата и приходите от тях ще се пренасочват към студиа, финансирани от киноцентъра за създаването на нови филми.По-новите ленти пък директно ще носят приходи на своите създатели, като за целта са създадени специални акаунти, които да отчитат точно броя гледания на съответното видео и така парите от тези посещения да се прехвърлят към авторите на клиповете. Какви ще са постъпленията от канала все още не е ясно, тъй като ценообразуването на Ютуб зависи освен от броя на посещенията, така и от страните, от които са направени влизанията в канала. Така например 1000 посещения от България носят около 1 долар за авторите, а същия брой влизания, направени от САЩ струват около 15 долара.За да се стимулира творчеството на БГ авторите, създателите на инициативата са постигнали договорка в следващите седмици всички пиратски копия на БГ филми, качени в Ютуб, да бъдат свалени, така че хората да могат да ги гледат само през оторизирания канал на творците. Към момента канала има 20 000 абонати, които са заявили, че искат да следят съдържанието му. Любопитен пример е филмът \"Вила Роза\", който за петте дни от съществуването на канала е натрупал над 35 000 гледания. същата лента за няколко месеца е събрала близо 90 000 души в киносалоните. \"Това означава, че за по-малко от седмица през канала в Ютуб \"Вила Роза\" е достигнал до половината брой зрители от това, което е навъртял като гледания в киносалоните\", обясни още Сано. Стефан Шарлопов: Бизнесът се нуждаеот българите в Молдова и Украйна Българският бизнес има нужда от нашите сънародници в Молдова и Украйна. Това заяви по време на срещата на медиите в Кишинев председателят на българското дружество по балнео и СПА туризъм Стефан Шарлопов. Хотелиерът посочи, че макар у нас да има официално 5% безработица, реално в страната има дефицит на кадри. Според Шерлопов проблемът може да бъде решен именно от българските малцинства в Бесарабия и Молдова, които също проявяват интерес към работа у нас.\"Страната ни не е само море и ски. Тук се развива 4-сеозен туризъм, за който са необходими кадри. Инвестиции има - тази година страната бележи 4% скок на брутния вътрешен продукт, пари има, трябва обаче да се намерят работещи и знаещи хора, които да движат този бизнес\", обясни Шарлопов. Той заяви, че се търсят работници както за неквалифицирани длъжности като сервитьори и готвачи, така и специлисти като кинезетерапевти и администратори.\n\n\n                    ", "date": "2017.10.06", "title": " Пускат златните  БГ ленти в канал в Ютуб"}
{"url": "http://www.monitor.bg/a/view/8237-%D0%A1%D0%BE%D1%84%D0%B8%D1%8F-%D1%81%D0%B8-%D0%BF%D1%80%D0%B8%D0%B1%D0%B8%D1%80%D0%B0-%D0%BE%D1%86%D0%B5%D0%BB%D1%8F%D0%BB-%D0%BF%D0%BE-%D1%87%D1%83%D0%B4%D0%BE-%D0%B2%D0%B0%D0%B3%D0%BE%D0%BD-%D0%BE%D1%82-%D0%A6%D0%B0%D1%80%D1%81%D0%BA%D0%B8%D1%8F-%D0%B2%D0%BB%D0%B0%D0%BA/", "text": "\n                    \n\n\n\n\n\n\n\n\n\n\n\n\n                    ", "date": "2017.10.06", "title": "София си прибира оцелял по чудо вагон от Царския влак"}
{"url": "http://www.monitor.bg/a/view/27149-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%B2-%D1%82%D0%BE%D0%BF-10-%D0%B2-%D1%81%D0%B2%D0%B5%D1%82%D0%B0-%D0%BF%D0%BE-%D1%82%D0%BE%D1%80%D0%BC%D0%BE%D0%B7-%D0%B2-%D1%83%D1%87%D0%B8%D0%BB%D0%B8%D1%89%D0%B5/", "text": " 60% от децата не се чувстват сигурни в клас\n                    България е сред първите 10 страни с най-висок процент на тормоз в училище. Това показва изследване на СЗО в 43 държави. Данните бяха изнесени от началника на сектор „Детска престъпност” в МВР Красимира Чобанова, цитирани от БГНЕС. „Това се потвърждава и от онлайн изследване на УНИЦЕФ и Държавна агенция „Закрила на детето” през 2015 г. сред 6000 деца, от което става ясно, че вербалното насилие и физическата саморазправа е сред основните проблеми в училище. Според друго изследване на Института по криминалистика и криминология на МВР около\n\n \n\n60% от децата не се чувстват сигурни в училище\n\n \n\nказа тя. Чобанова обобщи, че от 2000 г. се работи по програма, при която полицейски служители влизат в часа на класа и беседват с децата по различни теми.\n\nВ 201 РПУ-та пък са създадени детски полицейски управления, които се грижат за децата извънучилищно време. От две години съществува и сайт, който информира за безопасността в училище. Причините за появата на насилието в училищата са социално-икономически и са свързани с\n\n \n\nтрудностите на семействата\n\n \n\nот гледна точка на работа, финанси и конфликти в дома, заяви заместник-министърът на образованието Деница Сачева. „Темата за агресията не е само в училище и това показва всяка новинарска емисия. В 30-40% от информационния поток говорим за бити лекари и учители, за войната по пътищата. Караме децата да следват погрешни модели”, каза тя. Сачева обясни, че образователното министерство вече има статистика за инцидентите сред подрастващите миналата година. 122 деца са ранени в пътно-транспортни произшествия, регистрирани са 38 смъртни случаи и са отчетени с 396 повече случая на агресия между деца. Тя допълни още, че от над 4300 училища и детски градини в страната, само в 964 работят психолози или педагогически съветници. Най-остра е липсата на специалисти в области като Ловеч, Силистра, Кюстендил, Перник, Видин и Враца.\n\n \n                    ", "date": "2017.10.06", "title": "България в топ 10 в света по тормоз в училище"}
{"url": "http://www.monitor.bg/a/view/45631-%D0%A1%D1%82%D0%BE%D0%BB%D0%B8%D1%87%D0%B0%D0%BD%D0%B8-%D0%B8%D0%BC%D0%B0%D1%82-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82-%D0%B4%D0%B0-%D0%BF%D0%BE%D0%B8%D1%81%D0%BA%D0%B0%D1%82-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%B2%D0%BA%D0%BB%D1%8E%D1%87%D0%B2%D0%B0%D0%BD%D0%B5-%D0%BD%D0%B0-%D0%BE%D1%82%D0%BE%D0%BF%D0%BB%D0%B5%D0%BD%D0%B8%D0%B5%D1%82%D0%BE/", "text": "\n                    „Топлофикация София” има готовност при изразено желание от страна на клиентите в сграда-етажна собственост парното да бъде пуснато преди общото включване на отоплението в столицата. За целта е необходимо да представят в най-близкия Център за обслужване на клиентите заявление и подписано решение от Общото събрание на етажната собственост за по-ранното включване на отоплението. Прилагането на тази процедура е изцяло в полза на потребителите и чрез нея се избягва възможността за предварително пускане на отоплението в съответната сграда по еднолично решение и без знанието и съгласието на цялата етажна собственост.\n\nПредвид предстоящото временно понижение на температурите детските градини, училищата и здравните заведения също могат предварително да поискат включване на отоплението, като за това е достатъчно директорът да изпрати писмено заявление в обслужващия топлорайон или в Център за обслужване на клиенти.\n\nСпоред нормативната уредба общото включване на отоплението в София може да започне, когато бъдат изпълнени двете изисквания - три последователни дни със средноденонощна температура по-ниска от +12°C и прогноза от НИМХ - БАН за трайно застудяване. Към момента прогнозата за следващата седмица предвижда затопляне и повишение на дневните температури. Дружеството следи промените и тенденциите и ще реагира съобразно климатичните условия и нормативните изисквания.\n\n„Топлофикация София” напомня, че клиенти трябва да приключат всички ремонти по вътрешната отоплителна инсталация и да запълнят източените инсталации. Отоплението няма да бъде включено в сградите, в които тази инсталация не е запълнена, защото това означава, че в някое жилище ремонтът все още не е приключил. Напомняме на клиентите да отворят на максимална степен вентилите на радиаторите си, за да не се налага допълнително обезвъздушаване на отоплителните тела след пускане на отоплението. Необходимо е също така да проверят електронните си уреди за дялово разпределение. В случай, че дисплеят им е угаснал, клиентите трябва незабавно да потърсят съдействие от обслужващата ги фирма – топлинен счетоводител.\n\nЗа допълнителна информация във връзка с началото на отоплителния сезон и други въпроси, свързани с топлоподаването, клиентите могат да се свържат с кол центъра на компанията - тел. 0 700 11 111, както и да прегледат съобщенията в сайта на дружеството - www.toplo.bg или да отправят питания във Фейсбук - www.facebook.com/www.toplo.bg.\n                    ", "date": "2017.10.06", "title": "Столичани имат възможност да поискат предсрочно включване на отоплението"}
{"url": "http://www.monitor.bg/a/view/20683-%D0%A7%D0%B0%D0%BA%D0%B0-%D0%BD%D0%B8-%D0%B7%D0%B8%D0%BC%D0%B0-%D1%81-%D0%BC%D0%BD%D0%BE%D0%B3%D0%BE-%D1%81%D0%BD%D1%8F%D0%B3-%D1%81%D0%BB%D0%B5%D0%B4-%D1%83%D1%80%D0%B0%D0%B3%D0%B0%D0%BD%D0%B8%D1%82%D0%B5-%D0%B8-%D0%B2%D1%83%D0%BB%D0%BA%D0%B0%D0%BD%D0%B8%D1%82%D0%B5/", "text": "\n                    Зима с обилен снеговалеж ни очаква заради вулканите и мощните урагани, които вилняха в последно време в различни части на света, прогнозира д-р Никола Петров, астроном и директор на Националната астрономическа обсерватория на връх Рожен.\n \n\"Очаквам зима със сериозен снеговалеж на базата не само на ураганите и вулканите, а на още няколко съществени фактора. Наблюденията напоследък показват, че на всеки пет-шест години имаме много обилен снеговалеж. Снегът и дъждът по принцип се образуват заради това, че има дребни прахови частици в атмосферата, те са микроскопични, иначе не може да се образуват капки. Когато имаме вулканична дейност и толкова мощни урагани, това показва, че имаме насищания в атмосферата на достатъчно влага, което е предпоставка за добър снеговалеж\", коментира д-р Петров пред \"Дарик\".\n \nТой посочи, че последната зима с голям сняг е била през 2012-2013 г. Д-р Петров е категоричен, че на този етап все още не може да се дават прогнози дали зимата ще е топла или студена.\n\n\"Това зависи, според мен основно от едно топло въздушно течение между Северна и Южна Америка, и се нарича Ел Ниньо. До скоро, доста метеоролози смятаха, че то не може да оказва влияние на държави, каквато е България – вътрешноконтинентална в Европа, но ето, че през последните няколко години започнаха да го споменават\", добави д-р Петров.\n\nСпоред него тази година Ел Ниньо все още не е започнал да се проявява като сила, така че няма да се потвърдят очакванията за много мека и топла зима.\n\n\"По-скоро ще е една нормална зима със сняг, а дали ще бъде топла или студена, това ще може да се каже във втората половина на декември, като тогава се проявява Ел Ниньо\", каза още директорът на НАО \"Рожен\".\n\nТой бе категоричен, че трябва да се очакват не катаклизми, а просто хубава зима със сняг.\n\nОтносно очакванията за снеговалеж по високите места в страната през предстоящите почивни дни, д-р Петров е на мнение, че ще има такъв.\n\n\"Очаквам в района на обсерваторията да натрупа снежна покривка в порядъка на 6 до 10 см\", добави астрономът.\n                    ", "date": "2017.10.06", "title": "Чака ни зима с много сняг след ураганите и вулканите"}
{"url": "http://www.monitor.bg/a/view/25273-12-000-%D0%BB%D0%BE%D0%B2%D1%86%D0%B8-%D0%BD%D0%B0-%D1%82%D1%80%D1%8E%D1%84%D0%B5%D0%BB%D0%B8-%D0%BA%D1%80%D1%8A%D1%81%D1%82%D0%BE%D1%81%D0%B2%D0%B0%D1%82-%D0%B3%D0%BE%D1%80%D0%B8%D1%82%D0%B5/", "text": "Фирми изнасят подземното злато с 30 пъти по-голяма печалба\n                    12 000 ловци на трюфели кръстосват българските гори в търсене на една от най-скъпите гъби, килограм от която се продава за над 4 хил. евро зад граница. Златотърсачите, както са известни тези хора, си вадят специални разрешителни от Държавния горски фонд. Всеки документ се издава от съответното стопанство в началото на годината и цената му е 36 лева за физически лица и 360 лева за фирми. Важи за една календарна година. Въпреки сериозната бройка на ловците на трюфели едва двама са глобени до момента за липса на съответните документи.Двата акта са съставени при проверки на мобилен контролен екип на Североизточно държавно предприятие на територията на ловно стопанство „Тервел”. \n„Хората, които събират този тип гъби, са много изпълнителни, тъй като твърдят, че изкарват по 50 хил. лева годишно, което си е един доста добър доход. Те влагат пари и в породисти кучета, чието обучение отнема доста време, за да могат да започнат да изкарват пари. Затова и повечето от тях са снабдени с всички разрешителни“, обясниха пред „Монитор“ от Държавния горски фонд. От там отчитат, че само във Варна годишната квота е 2 тона. Немалка част от събраните гъби са именно трюфели, които на изкупна цена се оценяват на близо 100 хил. лева. Износната им стойност обаче надхвърля дори няколко милиона лева. Данъците обаче се плащат от фирмите, които прекупуват стоката. Често обаче точните суми не се декларират, а износът се оформял като трансфер на подправки на занижени цени. Така данъчната ставка спадала. Поради тази причина от НАП са се заканили да започнат проверка на приходите на регистрираните в горските стопанства събирачи на трюфели. \n\n\n                    ", "date": "2017.10.06", "title": "12 000 ловци на трюфели  кръстосват горите"}
