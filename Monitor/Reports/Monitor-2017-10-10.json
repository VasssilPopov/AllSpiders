{"url": "http://www.monitor.bg/a/view/30135-%D0%91%D0%BE%D1%80%D0%B8%D1%81%D0%BE%D0%B2-%D0%9D%D0%BE%D0%B2%D0%B8%D0%BD%D0%B0%D1%82%D0%B0-%D0%B7%D0%B0-%D0%B1%D0%BE%D0%B9%D0%BA%D0%BE%D1%82-%D0%BD%D0%B0-%D0%9A%D0%A1%D0%9D%D0%A1-%D0%B5-%D1%84%D0%B0%D0%BB%D1%88%D0%B8%D0%B2%D0%B0/", "text": "\n                    Няма бойкот на президента, това е 100% фалшива новина. Това каза премиерът Бойко Борисов относно обвиненията в някои медии в бойкот на свиканото в понеделник от държавния глава Румен Радев заседание на КСНС за борбата с корупцията.Както писа „Монитор“, от МС вече излязоха с позиция в отговор на твърденията, че управляващите умишлено са провалили срещата, която бе отложена за следващата седмица, поради липса на кворум. От нея стана ясно, че някои от членовете на съвета са отсъствали или са се появили само за известно време на „Дондуков“ 2 заради ангажименти, включително визити в чужбина.„По-приятелски КСНС не съм имал нито с Плевнелиев, нито с Първанов, нито с тези президенти, с които съм работил“, увери Борисов. И уточни: „Закъснях за срещата при президента заради срещата си с работниците на ЕМКО, защото иначе щяха да пресекат улицата и да отидат пред президентството.“. По думите му дори било изпратено съобщение до участниците, че ще закъснее с един час.\n„Като отидох на КСНС, вече има практика в това да се разсекрети стенограмата при президента, всички го бяха уведомили, че имат официални посещения за Интерпол, в Полша и Париж. Снощи с изумление разбирам, че ние бойкотираме президента. Това е 100% фалшива новина. По приятелски, седнахме, пихме кафенце, говорихме по различни теми“, разказа Борисов.Междувременно министърът на икономиката Емил Караниколов обяви, че от от сряда започва работа по възстановяване на договорите на ЕМКО в пълния им размер. „Днес освен работниците на ЕМКО, спечели и Кинтекс от договора, който има с ЕМКО“, заяви Караниколов.По време на брифинг в МС стана ясно още, че няма да има повече протести на работниците на ЕМКО.Борисов припомни, че не е минало много време, когато военните заводи стояха без поръчки и работниците протестираха, защото няма работа, но вече имаме добър пазар навън. „Сега бързо намерихме решение на проблема заедно с ЕМКО и професионалистите от Кинтекс. И сега не само работниците ще вземат заплата, ЕМКО ще вземе печалба, но и държавата ще вземе повече пари“, заяви премиерът. Но и допълни, че се е разбрал с шефа на ЕМКО Емелиян Гебрев „онези дето ходят около слона и се хранят, които се накачулиха на протестите, за да се покажат по телевизиите“ да ги няма на срещите.\n\n\n                    ", "date": "2017.10.10", "title": "Борисов: Новината за бойкот на КСНС е фалшива "}
{"url": "http://www.monitor.bg/a/view/75448-%D0%92%D0%90%D0%A1-%D0%BE%D1%82%D0%BC%D0%B5%D0%BD%D0%B8-%D0%BE%D0%BA%D0%BE%D0%BD%D1%87%D0%B0%D1%82%D0%B5%D0%BB%D0%BD%D0%BE-%D0%BD%D0%B0%D1%80%D0%B5%D0%B4%D0%B1%D0%B0-%D0%BD%D0%B0-%D0%9C%D0%BE%D1%81%D0%BA%D0%BE%D0%B2/", "text": "\n                    Върховният административен съд окончателно отмени наредбата на бившия здравен министър Петър Москов, която определя пакета от здравни дейности, които Националната здравноосигурителна каса плаща.\n\nПредвид случилото се, сега е моментът клиничните пътеки да бъдат преразгледани, смята зам.-председателят на Лекарския съюз д-р Галинка Павлова. Наредбата е обявена за нищожна, защото се оказва, че е изготвена при потъпкване на закона.\n\n\"Сега е моментът - да, много работа е - да преразгледаме клиничните пътеки, да видим кои са задължителните изследвания и дейности, които трябва да се извършат, за да се отчитат тези пътеки. Трябва да говорим за продължителността на тези пътеки, дали е тя е удачна да бъде закована на определен брой дни. А защо да не оставим това на самия лекар, който да прецени какво е състоянието на пациента, дали трябва да бъде лекуван по-дълго или като са минали пет дни, задължително да бъде изписан\", каза Павлова.\n\n\n \n                    ", "date": "2017.10.10", "title": "ВАС отмени окончателно наредба на Москов "}
{"url": "http://www.monitor.bg/a/view/14404-%D0%91%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%92%D1%80%D0%B0%D1%86%D0%B0-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D0%B2-%D0%BF%D1%8A%D0%BB%D0%B5%D0%BD-%D0%BE%D0%B1%D0%B5%D0%BC/", "text": "\n                    Заместник здравният министър Лидия Нейчева дойде във Враца, за да потуши напрежението, което тресе многопрофилната болница от седмица. Пред нея лекарите разкриха, че нямат елементарни неща като игли, памук и медикаменти и на практика са принудени да ги купуват от джоба си, за да не умре пациент по време на дежурствата им.\n\n„Аз съм тук, за да гарантирам, че болницата ви ще работи в пълния си обем“, успокои хората с бели престилки Нейчева. Тя подчерта, че врачанската болница е задача номер едно на ресорното министерство и представи пред персонала спешните мерки, които предприема ведомството. Те целят не спасението на болницата, а връщането й към нормалното съществуване като в периода до далечната 2009 година.\n\n \n\nПо думите й до две седмици персоналът ще получи другата половина от заплата та си за август, а в края на месеца – последното забавено възнаграждение. В същото време в София започнат преговори за разсрочване на задълженията и предоговаряне на кредитите на болницата. Прави се необходимото, за да се изтегли заем с ниска лихва. Лидия Нейчева поиска и пълен списък на лекарствата и консумативите, необходими за нормалната работа на отделенията, като пое ангажимент те да бъдат получени до няколко дни.\n\nЗам.министърът припомни, че се прави пълен анализ на случилото се в болницата през последните години, а прокуратурата ще се заема с нарушения, които също са допринесли за финансовата криза в лечебницата. Сред тях са „интересните” договори с „чужди” здравни заведения, които действат на нейната територия и скенерът, купен на близо три пъти по-висока цена.\n\nСпоред зам.министъра, в момента текат разговори на ниво Министерски съвет и за дългосрочни мерки, които да извадят областните болници от тежката ситуация, в която се намират.\n \n                    ", "date": "2017.10.10", "title": "Болницата във Враца ще работи в пълен обем"}
{"url": "http://www.monitor.bg/a/view/83807-%D0%94%D0%B0%D1%80%D1%8F%D0%B2%D0%B0%D1%82-%D0%BC%D0%BE%D1%89%D0%B8-%D0%BD%D0%B0-%D0%B0%D0%BF%D0%BE%D1%81%D1%82%D0%BE%D0%BB-%D0%92%D0%B0%D1%80%D1%82%D0%BE%D0%BB%D0%BE%D0%BC%D0%B5%D0%B9-%D0%BD%D0%B0-%D0%93%D0%BE%D1%80%D1%83%D0%B1%D0%BB%D1%8F%D0%BD%D0%B5/", "text": "\n                    Православни монаси от манастира „Света Троица“ в Бчуххаген – Германия ще подарят частица от мощите на свети апостол Вартоломей на храма „Св. Георги“ в столичния квартал „Горубляне“. Това съобщиха от Софийската света митрополия и уточниха, че за случая там в неделя Светата Литургия ще бъде отслужена от Западно и Средноевропейснкия митрополит Антоний, като молитвено участие щге вземе и патриарх Неофит.\n\nВ близост до храма в Горубляне е и параклис, носещ името на светият апостол Вартоломей.\n\n \n                    ", "date": "2017.10.10", "title": "Даряват мощи на апостол Вартоломей на Горубляне"}
{"url": "http://www.monitor.bg/a/view/77681-%D0%A1%D0%BE%D1%84%D0%B8%D1%8F-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D1%82%D1%83%D1%80%D0%B8%D1%81%D1%82%D0%B8-%D1%81-%D0%B5%D0%B4%D0%BD%D0%BE%D0%B4%D0%BD%D0%B5%D0%B2%D0%BD%D0%B8-%D1%82%D1%83%D1%80%D0%BE%D0%B2%D0%B5/", "text": "Правят ретро кръчми, прокарват нови екопътеки на Витоша\n                    В София да бъдат разкрити еднодневни турове до близки населени места като Копривщица и Рилския манастир. Това е заложено в стратегия за развитие на града като туристическа дестинация до 2030 година. Документът предстои да бъде гласуван в четвъртък от Столичния общински съвет. Вносителите на доклада зам.-кметът по култура Тодор Чобанов и председателят на транспортната комисия към СОС Екатерина Йорданова предлагат да бъдат открити и популяризирани заведения в които да се пресъздава духът на градската култура от първата половина на ХХ век. „Целта на изпълнението на стратегията е София да се превърне в атрактивна, разпознаваема и модерна дестинация, конкурираща се с другите европейски столици“, обясни за „Монитор“ Йорданова. По думите й в момента София е с най-висок потенциал за развитие на културно-познавателния, събитийния и деловия туризъм, следвани от младежки и развлекателен.За привличане на туристи се обмисля и изграждане на нови екопътеки на Витоша, както и възстановяване на сегашните. За по-малките гости на града пък се предвиждат ежегодни детски програми, инициативи и творчески конкурси.В документа е заложено и развитие на туристически сайт от който посетителите и гостите на града ще получават информация за културни и природни забележителности, както и данни за хотели и заведения за хранене.В стратегията се припомня, че столицата се нарежда след морските градове Бургас и Варна по приходи от нощувки, като за 2016 година те възлизат на 130 млн. лв. Освен от бюджета на общината и събирането на данъци, за да превърнат в реалност идеите си, от „Московска“ 33 ще търсят финансиране и от още източници - европейски програми, дарения, публично-частни партньорства и други. Ако стратегията бъде приета, в 30-дневен срок трябва да бъде представен пред общинарите и годишен план за действие.  \n                    ", "date": "2017.10.10", "title": "София привлича туристи с еднодневни турове "}
{"url": "http://www.monitor.bg/a/view/29925-%D0%A8%D0%B5%D1%81%D1%82%D0%B8%D0%BC%D0%B0-%D0%BF%D0%B8%D1%8F%D0%BD%D0%B8-%D1%81%D0%B2%D0%B8%D1%85%D0%B0-%D1%80%D0%B5%D0%B9%D1%81-%D0%B7%D0%B0-%D0%B7%D0%B0%D0%B1%D0%B0%D0%B2%D0%BB%D0%B5%D0%BD%D0%B8%D0%B5-%D0%B8-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8%D1%80%D0%B0%D1%85%D0%B0/", "text": "\n                    Шестима пияни младежи свиха паркиран автобус от пловдивския градски транспорт, за да се поразходят и позабавляват. Разходката им обаче завършила с няколко катастрофи с возилото и с арести. Случката е от нощта на 7 срещу 8 октомври, а действието от типа „бързи и яростни” се развива в пловдивското село Брестовица.\n\nЗадигнатият автобус карал пътници по линията Пловдив – Брестовица. Тъй като шофьорът живеел в селото, му било по-удобно да паркира рейса близо до дома си. Именно там го намерили шестимата пияни младежи, които разбили предната врата, влезли във возилото и успели да го подкарат. Тръгнали из селото, но успели да се блъснат на няколко пъти. За техен късмет не пострадали сериозно при ударите. Накрая рейсът катастрофирал в ел.стълб и младежите избягали. На сутринта шофьорът на автобуса видял, че возилото му липсва и се обадил на 112. Оттам изпратили в Брестовица полиция и жандармерия, които след обиколка из улиците на селото, открили потрошения рейс. Шестимата били заловени доста бързо, а за техен късмет при среднощните им опити да се правят на шофьори, нямало пострадали минувачи. „Рейсът е задържан от полицията като веществено доказателство. Щетите по него надхвърлят 2000 лева”, коментираха от фирмата превозвач, чийто е рейсът. Това не е първо посегателство срещу автобуси на дружеството. Преди 2 години на паркинг в Стара Загора двама мъже подпалиха два автобуса на транспортната компания. Щетите бяха за повече от 150 000 евро, тъй като рейсовете изгоряха напълно. \n                    ", "date": "2017.10.10", "title": "Шестима пияни свиха рейс за забавление и катастрофираха"}
{"url": "http://www.monitor.bg/a/view/11445-%D0%98%D0%B7%D0%BC%D0%B0%D0%BC%D0%BD%D0%B8%D1%86%D0%B0-%D1%81%D1%8A%D0%B1%D0%B8%D1%80%D0%B0-%D0%BF%D0%B0%D1%80%D0%B8-%D0%B7%D0%B0-%D0%BF%D0%BE%D1%87%D0%B8%D0%BD%D0%B0%D0%BB-%D0%BE%D1%82-%D0%BB%D0%B5%D0%B2%D0%BA%D0%B5%D0%BC%D0%B8%D1%8F-%D0%BF%D0%BE%D0%B6%D0%B0%D1%80%D0%BD%D0%B8%D0%BA%D0%B0%D1%80/", "text": "\n                    Нагла измамница събира пари за починал преди близо два месеца онкоболен пожарникар от Пловдив. Тодор Топлев загуби битката с рака на 15 август и тогава дарителската кампания за него бе прекратена. Вдовицата му Славка дари събраните за лечението му пари на други страдащи и нуждаещи се хора. Въпреки това този понеделник непозната жена е обикаляла из Медицинския колеж, като е искала пари от студентите. За измамата алармира в социалните мрежи Славка Топлева, която иска да предпази състрадателни и добронамерени хора от продължаващите опити за измама, които петнят и името на покойния й съпруг.„Моля ви, не се доверявайте на никого, който дойде да набира средства! DMS-ът е закрит, както и цялата дарителската кампания! Ще ви помоля, ако някъде видите поставена дарителска кутия или пък някой обикаля от името на Тодор Топлев /или семейството ни/, да ме извести или ПУБЛИЧНО ДА ИЗОБЛИЧИ хората, които злоупотребяват!”, написа във Фейсбук Славка Топлева.Вдовицата разбрала за измамницата от студенти в първи курс. Те били събрани в една от залите от непозната за тях жена, която им се представила, че е доцент и че през следващата година ще им преподава. „Същата е носила със себе си комплект документи и снимка на съпруга ми, като така е искала да бъде \"по-достоверна\" в каузата си сред младите хора”, казва вдовицата.Освен документи със снимка на починалия огнеборец, измамницата носила със себе си призив за дарения, напечатан на листчета хартия, в които била написана истинската дарителска сметка на починалия пожарникар. Тя обаче призовавала младежите да даряват в брой кой колкото има. Казала им, че може да дадат и по 2 лева, а който от студент можел да си позволи повече, да го направи. Измамницата специално подчертала, че парите се събират за Тодор Топлев и дала на студентите листчетата, които носела.Това не е първа измама с името на починалия пожарникар. В края на август Славка Топлева разкри фалшив онкоболен в интернет. След смъртта на съпруга си тя решила да дари останалата от даренията на хората сума. Избрала да даде пари на Николай Димитров, който във Фейсбук се представял, че има тумор в стомаха. При по-внимателна проверка Славка установила, че публикуваната във фейсбук експертиза на името на уж онкоболния, е фалшива. Вдовицата проверила, че данните в документа са за дете, а лекарката, която ги е написала, не практикува от 10 г. Случаят с фалшивия онкоболен вече се разследва от полицията и прокуратурата. \n\n\n                    ", "date": "2017.10.10", "title": "Измамница събира пари за починал от левкемия пожарникар"}
{"url": "http://www.monitor.bg/a/view/79432-%D0%92%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D1%82%D1%80%D0%B0%D0%B9%D0%BD%D0%BE-%D0%B1%D0%B5%D0%B7%D1%80%D0%B0%D0%B1%D0%BE%D1%82%D0%B5%D0%BD-%D0%B5-%D0%BF%D1%80%D0%B5%D0%B4-%D0%BF%D0%B5%D0%BD%D1%81%D0%B8%D1%8F/", "text": "Липсата на образование и квалификация ги задържа в бюрото по труда\n                    Всеки втори безработен повече от година е в предпенсионна възраст. Това показват последните данни на Агенцията по заетостта (АЗ). През август близо 84 000 „клиенти“ от бюрата по труда са търсили препитание повече от 12 месеца. Половината от тях са хора, на които им предстои пенсиониране след по-малко от десетилетие. Основната причина за продължителното им застояване в бюрото по труда е липсата на образование и квалификация. Въпреки това от АЗ отчитат ръст на намерилите препитание в предпенсионна възраст. През отпускарския месец 5576 души над 50 години са започнали работа, което е с близо 200 повече спрямо предходния месец.\n\n„Най-лесно\n\n\n\n\n\nобразование, следвани от кадри с опит в сферата на услугите, транспорта и охраната“, обясниха от Агенцията по заетостта.\n\nВ същото време статистиката отчита бум на работещите пенсионери.\n\nПрез второто тримесечие на година 78 800 нашенци над 65 години продължавали да се трудят, показват данни на Националния статистически институт (НСИ). Експерти по подбор на персонала също отчитат, че в последната година интересът към служители в пенсионна възраст се увеличава. „От една страна, това са опитни кадри, а от друга, тези хора са\n\n\n\n\n\nобясни пред „Монитор“ експертът по подбор на персонала Маргарита Николчева. Практиката й показва, че възрастните, които продължават трудовия си живот, обикновено са счетоводители, касиери, преподаватели и бавачки. Данни на Агенцията по заетостта (АЗ) показват, че всеки месец над 1000 пенсионери търсят работа чрез бюрото по труда.\n\nСпоред Кодекса за социално осигуряване, продължавайки да работят и след излизане в заслужена почивка, трудещите се могат да увеличат размера на пенсията си. От тази година хората могат да искат само веднъж в годината преизчисление на пенсията си, а не, както досега, по няколко пъти в годината. От юни от Националния осигурителен институт (НОИ) изпращат писма до всички трудещи се, на които им предстои да навършат пенсионна възраст през 2018 г. От НОИ трябва да напомнят на гражданите, че им остават 6 месеца до навършване на години за излизане в заслужена почивка. Писма ще получават всички, които отговарят на изискването за пенсионна възраст, независимо дали имат нужния осигурителен стаж за прекъсване на работа.\n                    ", "date": "2017.10.10", "title": "Всеки втори трайно безработен е пред пенсия"}
{"url": "http://www.monitor.bg/a/view/48529-%D0%9F%D0%B0%D0%BB%D0%B0%D0%BC%D1%83%D0%B4%D1%8A%D1%82-%D0%B8%D0%B7%D1%87%D0%B5%D0%B7%D0%BD%D0%B0-%D0%B7%D0%B0%D1%80%D0%B0%D0%B4%D0%B8-%D0%BB%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B8-%D1%82%D0%BE%D0%BF%D0%BB%D0%B0%D1%82%D0%B0-%D0%B2%D0%BE%D0%B4%D0%B0/", "text": "Продават само замразен за 10 лв./кг на борсата в Бургас \n                    Паламудът изчезна, а лошото море и все още топлата вода на Черно море спряха от около 10-ина дни риболова. Това съобщи председателят на рибарското сдружение „Черноморски изгрев“ Емил Милев-Лаврака по повод жалбите на негови колеги, че тази година няма паламуд. „Паламуд все още няма в големи количества, както беше през миналата година, заради топлата вода. Няма добър улов и заради лошото време, при което рибарите избягват да излизат с лодки и малки корабчета в бурното открито море“, коментира Милев. Според него заради температурата на морската вода рибата все още не се е групирала в големи пасажи за миграционния си преход.\n\n \n\n\n\n \n\nдокато рибарите с плавателни съдове бяха закотвени на лодкостоянките и останаха занулени и без грам улов. Преди седмица обаче рибарите от Царево и Ахтопол се похвалили, че вадят на ден по 400-500 паламуда, но след това лошото време прекъснало работата им. Сега сме в изчакване на силния сезон, като корабчетата ни вадят мрежите с по малко сафрид, чернокоп и барбуна, каза още Милев.\n\n \n\n\n\n \n\nЗаради спрения улов и бурното море рибарите търпят големи загуби, ащото едно влизане с лодка в морето струва около 50 лева, а в същото време се прибират без улов. Затова и днес всички лодки останаха на кея и почти никой от рибарите не беше влязъл в морето. \"Много лошо, рибарите няма какво да ядем, няма и кой да ни помогне\", оплаква се рибарят Георги пред БНT.\n\n \n\n\n\n \n\nМалцина са тези, които още чакат рибата да се появи. \"Надяваме се, разбира се. Нали затова сме тук. Чакаме я да дойде и да видим, ако хванем ще хванем. Ако имаме късмет, ще хванем\", категорични са рибарите.\n                    ", "date": "2017.10.10", "title": "Паламудът изчезна заради   лошото време и топлата вода "}
{"url": "http://www.monitor.bg/a/view/10270-%D0%93%D0%94%D0%91%D0%9E%D0%9F-612-%D0%B4%D1%83%D1%88%D0%B8-%D1%81%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8-%D1%82%D0%B0%D0%B7%D0%B8-%D0%B3%D0%BE%D0%B4%D0%B8%D0%BD%D0%B0/", "text": "\n                    612 са задържаните тази година, като това се дължи на оптимизацията на състава, по-добрата мотивация и изпращането на кадрите ни на специализация в Западна Европа и САЩ. Това съобщи пред bTV директорът на ГДБОП главен комисар Ивайло Спиридонов. По думите му с 30% е съкратена администрацията на дирекцията вследствие на прехвърлянето на ГДБОП към МВР през 2015 г., а ефективността на работата е увеличена. Спиридонов разказа за случай с фалшив профил във фейсбук, който под името \"Александър Николов\" и чужда снимка си е изградил легенда и е измамил хора с фалшиви самолетни билети. Сред жертвите на престъпника имало и журналисти, които му превели пари, за да им предостави такава услуга.\n                    ", "date": "2017.10.10", "title": "ГДБОП: 612 души са задържани тази година "}
{"url": "http://www.monitor.bg/a/view/63570-15-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%A1%D1%82%D1%80%D0%B0%D1%85%D0%B8%D0%BB-%D0%BA%D0%BE%D0%B9%D1%82%D0%BE-%D0%BF%D1%80%D0%B5%D0%B1%D0%B8-%D0%B1%D0%BB%D1%83%D0%B4%D1%81%D1%82%D0%B2%D0%B0-%D0%B8-%D0%BE%D0%B3%D1%80%D0%B0%D0%B1%D0%B8-80%D0%B3%D0%BE%D0%B4%D0%B8%D1%88%D0%BD%D0%B0/", "text": "\n                    За 15 години зад решетките отива 19-годишният Страхил Симеонов от асеновградското село Ахматово, който миналото лято преби, блудства и ограби 80-годишна старица, реши окръжният съд в Пловдив. Жертвата му била инвалид, която едва ходела и то с помощта на бастуни.\n\nПрестъплението било извършено в нощта на 16 срещу 17 август м.г. Страхил бил вече осъждан за кражби и заради проблемите, които създавал, хората от селото не го уважавали. През деня преди да примами бабата в полето, Страхил видял, че тя носи златни накити и има скъп телефон. Вечерта отишъл  в дома й разплакан и й казал, че майка му е пострадала извън селото. Минка му повярвала, запалила колата си и двамата отишли на пусто място край село Ахматово. Там жената осъзнала, че е подмамена, но нямала никакви шансове да се защити срещу младия и здрав Страхил. Той я повалил с един удар с нейния бастун, след което започнал да я бие и въпреки молбите й да престане, блудствал с нея. Когато приключил, я ограбил. При побоя й счупил пет ребра, взел и парите от портфейла й, запалил колата й и си тръгнал. Оставил безпомощната и пребита жестоко възрастна жена да лежи безпомощна извън селото. Междувременно Страхил блъснал колата й „Мазда 323”, щетите по която са за над 820 лева. Присъдата му не е окончателна и може да бъде обжалвана пред апелативния съд в Пловдив. \n                    ", "date": "2017.10.10", "title": "15 години затвор за Страхил, който преби, блудства и ограби 80-годишна"}
{"url": "http://www.monitor.bg/a/view/12226-%D0%9A%D0%B5%D0%B9%D1%82-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81-%D0%B1%D0%BB%D0%B8%D0%B7%D0%BD%D0%B0%D1%86%D0%B8/", "text": "\n                    Принц Уилям и херцогиня Кейт очакват близнаци, гръмнаха британските сайтове. След като беше обявено публично, че херцогинята е бременна, британците започнаха да правят залози какъв ще е полът на бебето. Сега обаче залозите се удвояват, защото трябва да се познава пола на двете бъдещи рожби.За бременността на Кейт първи се досетиха австралийци през август. От изданието Women’s Day, разкриха, че Кейт е била на преглед за установяване на бременността. Въпреки липсата на официална информация за това, потвърдена от двореца Кенсингтън, всички си спомнят, че такива бяха случаите и с бременностите на Катрин преди ражданията на принц Джордж, който наскоро стана на 4 години и на принцеса Шарлът, която вече е на 2 години.Сега Кейт и Уилям се приготвят за две бебета и търсят още една бавачка, която да помага на сегашната Мария да се справя с домочадието.Клюките на Острова са, че Кейт очаква момче и момиче и че двамата с принц Уилям, втория по наследяването на Британската корона, вече са измислили как ще се казват бебетата и дори простолюдието има шанс да знае имената им.Момиченцето ще е Елизабет, а момченцето ще е Хенри, твърди анонимен запознат източник. Не бива да се забравя, че всъщност Хенри е истинското име на принц Хари и Кейт и Уилям искат да кръстят момчето на чичо му.Самият принц Хари също се носи на крилете на любовта и заедно с приятелката му, актрисата от САЩ Меган Маркъл вече дори се и целунаха пред публика.По-малкият син на британския престолонаследник принц Чарлз и звездата от сериала \"Костюмари\" и преди са забелязвани и фотографирани заедно, но за първи път изгората на принца го придружи на официален ангажимент преди седмица.Хари бе забелязан да забавлява и майката на Меган, което бе възприето като ухажване на тъщата.Що се отнася до Кейт и Уилям – те щастливо очакват бебетата, макар в исторически план на кралските фамилии не им е вървяло, когато става дума за раждане на близнаци. Няма родени близнаци от далечния ХV век.\n\n\n                    ", "date": "2017.10.10", "title": "Кейт бременна с близнаци "}
{"url": "http://www.monitor.bg/a/view/12337-%D0%90%D0%BB%D0%B5%D0%BA%D1%81-%D0%91%D0%BE%D0%B3%D0%B4%D0%B0%D0%BD%D1%81%D0%BA%D0%B0-%D0%B8%D0%B7%D0%BD%D0%B5%D0%B2%D0%B5%D1%80%D0%B8-%D1%81-%D0%9B%D1%83%D0%B4%D0%B8%D1%8F-%D1%80%D0%B5%D0%BF%D0%BE%D1%80%D1%82%D0%B5%D1%80/", "text": "\n                    Манекенката Александра Богданска рестартира отношенията си с Даниел Петканов, по-известен като Лудия репортер. Искрите между двамата пламнаха отново с ред целувки и прегръдки в леглото, след като Големият брат ги приюти в любовното си гнездо. Заявката при влизането на талисмана на националите ни по баскетбол бе тя да изчисти името си, след като Дани я обвини в проституция преди година. Припомняме, че вечно прямият Петканов изстреля изгората си към звездиня небосклон с фотографии, на които Богданска позира с чужд пръст в уста. Красавицата обаче прекрачи прага на „ВИП Брадър“ като обвързана жена и възобновявайки връзката си с Даниел, тя наруши обета си да се издигне в очите на зрителите. През лятото дори се спекулираше, че е готова да предприеме по-сериозна крачка с любимия си – бизнесменът Макс, чийто постоянен адрес е в Монако. Тя го доведе в България за да го запознае с родителите си и да поиска благословията им за евентуална сватба.Междувременно Големият брат предупреди Александра да обмисли добре поведението си, тъй като не е изключен фактът Даниел да търси отмъщение. Земеделският бос Цветелин Маринов – Цуни пък побърза да се включи със съвет към Лудия репортер да кацне аварийно на земята, тъй като знае и за други изневери на Богданска. \n\n\n                    ", "date": "2017.10.10", "title": "Алекс Богданска изневери с Лудия репортер"}
{"url": "http://www.monitor.bg/a/view/76677-%D0%9F%D0%BE%D1%87%D1%82%D0%B8-%D0%B2%D1%81%D0%B5%D0%BA%D0%B8-%D0%B4%D0%B5%D1%81%D0%B5%D1%82%D0%B8-%D1%81%D1%82%D1%80%D0%B0%D0%B4%D0%B0-%D0%BE%D1%82-%D0%B1%D0%B5%D0%B7%D1%81%D1%8A%D0%BD%D0%B8%D0%B5/", "text": "Отбелязваме деня на психичното здраве\n                    Почти всеки десети човек страда от безсъние. Това припомнят от здравното министерство във връзка с деня на психичното здраве.\n\nНад една трета от хората са преживявали психично разстройство през живота си, сочат данните на проучване. А при 14 на сто това е било особено сериозно.\n\n Тази година акцентът в Европа е поставен на стреса на работното място.\n\nНад половината от хората с психичноздравни проблеми не успяват да се върнат на работното място, твърдят експертите. А дори и да успеят да се върнат на работа, две трети вече заемат по-ниски длъжности.\n\nРисковете от стрес на работното място възникват най-често когато възможностите на работника са в конфликт с основните трудови задължения.\n                    ", "date": "2017.10.10", "title": "Почти всеки десети страда от безсъние"}
{"url": "http://www.monitor.bg/a/view/60719-%D0%9C%D0%B5%D1%80%D0%B8-%D0%9F%D0%B8%D1%8A%D1%80%D1%81-%D0%94%D0%B8%D0%BC%D0%B8%D1%82%D1%80%D0%BE%D0%B2-%D1%89%D0%B5-%D1%81%D1%82%D0%B8%D0%B3%D0%BD%D0%B5-%D0%B4%D0%BE-%D1%82%D0%B8%D1%82%D0%BB%D0%B0-%D0%BE%D1%82-%D0%A8%D0%BB%D0%B5%D0%BC%D0%B0/", "text": "\n                    Бившата номер 3 в женския тенис Мери Пиърс (Фр) вярва, че Григор Димитров ще спечели титла от Големия шлем. Това обяви самата тя при първото си стъпване на българска земя днес. Пиърс, шампионка от откритите първенства на Австралия и Франция, пристигна в София за Световната треньорска конференция на международната федерация (ITF), която започва утре с участието на над 650 специалисти от 90 страни.Запитана каква е тайната да не си номер 1 в света, а да печелиш турнири от Шлема, Пиърс обяви: „Няма тайна. Всичко е много работа, инат и саможертва. Григор е страхотен млад тенисист. Има лошия късмет да играе във времето на най-добрите – Надал, Федерер и Вавринка, но те един ден ще се оттеглят, а той ще продължи. Вярвам, че ще спечели титла от Шлема“, обяви французойката, която в момента работи с млади таланти в своята родина, помощник капитан е за „Фед къп“ и е член на Борда на директорите на ITF като представител на атлетите.Нейната лекция по време на треньорката конференция ще бъде разказ за живота и пътя й в тениса.За конференцията пристигна и президентът на ITF Дейвид Хагерти, който определи България като важна за световния тенис страна. „Никога не съм посещавам една държава два пъти в година, а в София съм за втори път само за няколко месеца. Това трябва да ви говори много“, заяви той.\n\n\n                    ", "date": "2017.10.10", "title": "Мери Пиърс: Димитров ще стигне до титла от Шлема"}
{"url": "http://www.monitor.bg/a/view/36672-%D0%A1%D0%BB%D0%B0%D0%B3%D0%B0%D1%82-%D0%B7%D0%BD%D0%B0%D0%BA%D0%BE%D0%B2%D0%B8-%D1%81%D0%B3%D1%80%D0%B0%D0%B4%D0%B8-%D0%BD%D0%B0-%D0%BC%D0%B5%D0%B4%D0%B0%D0%BB%D0%B8%D1%82%D0%B5-%D0%B7%D0%B0-%D0%BC%D0%B0%D1%80%D0%B0%D1%82%D0%BE%D0%BD%D0%B0/", "text": "\n                    Знакови за столицата ни сгради ще красят медалите, които ще бъдат връчвани на всички участници в маратона на София. 34-тото му издание ще се проведе тази неделя (15 октомври) със старт-финал пред националния стадион „Васил Левски“. В него пробягалите класическите 42,195 км, както и 21, и 10 км, ще получат медал с изображение на Народния театър. В следващите години на отличията ще бъдат поставени храм-паметника „Александър Невски“, СУ „Климент Охридски“ и други сгради, обявиха организаторите.Рекордните над 4000 участници се окачва да застанат на старт в четирите дистанции, като най-масова ще е тази на 3 км. Надпреварата започва в 9,30 ч., а от 7 ч. ще бъдат затворени за автомобили бул. „Евлоги Георгиев“ до НДК и обратно.Общият награден фонд е над 60 000 лв., като победителите при мъжете и жените на 42 км ще получат по 8000 лв. Двама от участниците пък имат шанс да спечелят и допълнителния бонус от 20 000 лв. Това са мароканецът Абделади Тиар, който стечели маратоните на Стара Загора и Варна и сега се нуждае от влизане в тройката, и кенийката Рут Матебо, която победи във Варна и бе трета в Стара Загора, а сега я устройва единствено победата. Те ще бягат в конкуренцията на 22-ма елитни маратонци от 5 африкански държави. Сред тях са миналогодишните победители от Етиопия Гудета Бирату при мъжете и Белайнеш Югезу при жените. За първи път ще има и бонус от 500 евро за нов рекорд на трасето.За втора поредна година маратонът е включен в програмата „София – Европейска столица на спорта 2018“, а стартът му ще бъде даден от спортния министър Красен Кралев и столичния кмет Йорданка Фандъкова. \n\n\n                    ", "date": "2017.10.10", "title": "Слагат знакови сгради на медалите за маратона"}
{"url": "http://www.monitor.bg/a/view/13305-%D0%9D%D0%B5%D0%B9%D0%BC%D0%B0%D1%80-%D0%B7%D0%B0%D1%80%D0%B0%D0%B4%D0%B2%D0%B0-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5-%D0%BF%D0%BE%D1%80%D0%B0%D0%B7%D0%B5%D0%BD%D0%BE-%D0%BE%D1%82-%D1%80%D1%8F%D0%B4%D0%BA%D0%B0-%D0%B1%D0%BE%D0%BB%D0%B5%D1%81%D1%82/", "text": "\n                    Бразилският футболен ас на ПСЖ Неймар успя да зарадва 8-годишно момиченце, страдащо от рядка и нелечима болест. Той отиде лично при малката Ана Клара, снима се с нея и публикува снимките в социалните мрежи. Това стана, след като родителите на Ана пуснаха клип, в който тя споделя, че най-голямата й мечта е била да постигне именно това.\"Мечтайте колкото можете, винаги го правете, не се отказвайте”, написа Неймар в Инстаграм под своята снимка с Ана Клара.Момичето страда от заболяване, известно като синдрома на Хътчинсън-Гилфорд, или прогерия. Среща се изключително рядко, наследствено е и засяга кожата, мускулатурата и кръвоносната система. Известно е още като болестта на \"децата старци\" и се характеризира с преждевременно остаряване на организма още в най-ранна възраст. Често то води и до преждевременна смърт, която настъпва преди навършването на 20 години.\n\n\n                    ", "date": "2017.10.10", "title": "Неймар зарадва момиченце, поразено от рядка болест"}
{"url": "http://www.monitor.bg/a/view/43367-%D0%A1%D1%8A%D1%80%D0%B1%D0%B8%D1%8F-%D0%B8%D0%B7%D0%B4%D1%80%D0%B0%D0%BF%D0%B0-%D0%B4%D0%BE-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE-%D1%81-%D0%B4%D1%80%D0%B0%D0%BC%D0%B0-%D0%A6%D0%B5%D1%86%D0%B0-%D0%BF%D0%BE%D0%B7%D0%B4%D1%80%D0%B0%D0%B2%D0%B8-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5/", "text": "Ейре изхвърли Уелс от баражите, британците плачат в съблекалнята\n                    По изключително драматичен начин Сърбия се класира за световното първенство по футбол в Русия догодина. Западните ни съседи бяха домакини на Грузия и имаха нужда от задължителна победа, за да удържат първото място в класирането. На стадион „Райко Митич“ обаче резултатът бе 0:0 чак до 74-тата минута, когато влезлият като резерва Александър Прийович отбеляза скъпоценния гол и хвърли 40 000 фенове по трибуните в екстаз. Любопитното е, че заради слабата игра през първото полувреме запалянковците освиркаха бурно играчите, които обаче все пак се спасиха от резил. Припомняме, че Сърбия можеше още в миналия си мач да се класира за световното, но падна с 2:3 от Австрия.Класирането за мондиал пък е първо за „плавите“ от 8 години насам, като определено бе приветствано бурно от селекционера Славолюб Муслин. \"Последната крачка винаги е най-трудна - коментира селекционерът. - Очаквах мачът да бъде труден, но не чак толкова. Грузинците бяха по-добрият отбор през първото полувреме, а на почивката казах на играчите ни да вдигнат предавка в атака, но и да играят умно в защита. Малко хора вярваха в отбора ни след този 8-годишен период без участие на голямо първенство, но футболистите ни се справиха. Те се раздадоха във всички мачове. Привържениците ни имат голям принос за това и им благодаря\", добави бившият треньор на „Левски“. Успехът хвърли в луда радост всички в Сърбия, а честитка имаше дори от местната суперзвезда Цеца Величкович. „Орли, честито! Успех на световното първенство“, написа певицата в профила си във Фейсбук.Драма в група D имаше и в борбата за второто място, даващо право на бараж. В директен двубой Уелс, който е полуфиналист от последното европейско първенство, се изправи срещу Ейре. В отсъствието на голямата си звезда Гарет Бейл обаче домакините допуснаха загуба с 0:1, която ги прати на трето място в класирането. След провала пък селекционерът на „драконите“ Крис Коулман заяви, че няма да бърза с оставка и разкри, че в съблекалнята всички играчи са плакали. \"В главата ми са само физиономиите на играчите в съблекалнята и огромното разочарование, което изпитахме. Утеха няма как да има, но пък можем да се гордеем със свършената работа по време на квалификациите. Това беше първата ни домакинска загуба от четири години насам“, коментира Коулман.В мач без значение пък Австрия завърши с успех квалификационния цикъл, побеждавайки Молдова с 1:0 като гост. Молдова – Австрия 0:1, Сърбия – Грузия 1:0, Уелс – Ейре 0:1Отбор м. п. р. з. г.р. т.\n\n\n                    ", "date": "2017.10.10", "title": "Сърбия издрапа до световното с драма, Цеца поздрави националите"}
{"url": "http://www.monitor.bg/a/view/33743-%D0%93%D1%80%D0%B8%D1%88%D0%BE-%D1%81%D1%80%D0%B5%D1%89%D1%83-%D0%A5%D0%B0%D1%80%D0%B8%D1%81%D1%8A%D0%BD-%D0%BD%D0%B0-%D0%9C%D0%B0%D1%81%D1%82%D1%8A%D1%80%D1%81%D0%B0-%D0%B2-%D0%A8%D0%B0%D0%BD%D1%85%D0%B0%D0%B9/", "text": "Опашки за автографи и снимки с първата ни тенис ракета\n                    Григор Димитров започва участието си във втория кръг на тенис турнира \"Мастърс\" в Шанхай с общ награден фонд $8,092 млн. срещу американеца Райън Харисън. 25-годишният Харисън, 46-и в световната ранглиста на АТР, надигра без проблеми с 6:2, 6:3 участващия с \"уайлд кард\" китаец Дзе Джън.Мачът между Димитров и американеца ев сряда от 8 ч. сутринта и ще бъде излъчен на живо по Mtel Sport 1 и на Facebook страницата на Mtel Sport. Той ще е петият между двамата. В останалите 4 резултатът е 3-1 победи за първата ни ракета. Този сезон в Куинс българинът спечели с 2:0 сета, а последният им двубой на хард беше през 2015 г. в Акапулко, когато Харисън постигна единствения си успех срещу него.Най-добрият ни тенисист започна с малък инцидент изявите си на корта в Шанхай. На една от тренировките той удари без да иска своя фенка с топката на трибуните. После обаче намери отличен начин да й се извини, като я прегърна и целуна. Жената се разплака от вълнение, а моментът беше заснет на видео от камерата на друг фен, който го пусна веднага в социалните мрежи.Интересът към Григор Димитров, който е поставен под №6 в основната схема и е 9-и в ранглистата, е огромен сред неговите китайски почитатели. Те го спират непрекъснато за автографи и снимки. Така беше и в Пекин на Откритото първенство на Китай, където в негова чест бяха подготвени дори специални тениски.В свое изказване преди старта си в Шанхай хасковлията напомни и за голямата си цел през сезона. “Нормално е да започна да следя какво се случва в годишната ранглиста, каза той по повод 5-ото си място в класацията \"Пътят към Лондон\". „Да стигна до финалния “Мастърс” е голямата ми цел. Това ще е наградата за добрия ми сезон. Дано нещата се развият положително в оставащите няколко турнира. За момента мога да кажа само това. Ако се представя добре в тях, ще играя в Лондон.”Григор Димитров, който досега не е минавал втори кръг на турнира в Шанхай, загатна и за намеренията си да промени нещата. \"Обичам да играя в Азия, уточни той. С моя щаб обсъдихме причините защо досега не се представям добре в Шанхай. Сега предстои ново участие тук и се чувствам в добра форма. Така че във всеки мач ще играя за победа.”\n\n\n                    ", "date": "2017.10.10", "title": "Гришо срещу Харисън на \"Мастърса\" в Шанхай"}
{"url": "http://www.monitor.bg/a/view/24805-%D0%95%D0%BA%D0%B8%D0%BF%D1%8A%D1%82-%D0%BD%D0%B0-%D0%9A%D0%BE%D0%B1%D1%80%D0%B0%D1%82%D0%B0-%D0%BE%D0%B1%D1%80%D0%B0-%D0%BF%D1%80%D0%B8%D0%B7%D0%BE%D0%B2%D0%B5%D1%82%D0%B5-%D0%95%D1%80%D0%BA%D1%8E%D0%BB/", "text": "Владимир Кличко с награда за цялостен принос\n                    Екипът на Кубрат Пулев от мениджърската компания „Зауерлад” обра престижните награди „Еркюл” в германски професионален бокс. Те бяха раздадени на тържествена церемония в Хамбург. Точно 800 спортни журналисти гласуваха за разпределението на призовете в 12 категории. „Зауерланд” спечели отличията за „Промоутър на годината” (Кале Зауерланд), „Треньор на годината” (треньорът на Кобрата – Ули Вегнер), „Новобранец на годината” (Леон Бауер) и „Боксьор на годината” (Тайрон Цойге). Кристина Хамер пък беше отличена за №1 при жените. Призовете бяха 17-сантиметрови пластики на момчета, изработени от 18-каратово злато.Точно в три категории пък безапелационен победител стана големият съперник на Кобрата и бивш „кадър” на „Зауерланд” Владимир Кличко. Той взе наградите Еркюл” за „Двубой на годината”, „Завръщане на годината” и за цялостната си кариера.„Още съм толкова млад, а вече ме награждават за всичко, което съм постигнал в живота си”, пошегува се Кличко, докато получаваше отличията си и предизвика усмивките на присъстващите над 200 отбрани гости на събитието. „Съжалявам, че брат ми не можа да присъства на тази преквасна вечер, продължи украинският гигант. – За съжаление обаче Виталий вече не принадлежи на себе си, а на политиката. Той със сигурност винаги бил не само най-големият ми критик, а и най-големият ми мотиватор. Искам да благодаря и на Клаус-Петер Кол, с когото през 1996 г. в Хамбург подписах първия си професионален договор. Благодаря и на треньорите си Фриц Сдунек и Еманюел Стюард, които за съжаление, твърде рано си отидоха от този свят.”А спра с бокса беше най-тежкото решение в живота ми, каза още Кличко. – Мога да кажа на всичките си колеги от ринга само следното: който не си пожелае най-хубавото от днес за утре, в края на кариерата си попада в невероятно дълбока дупка, от която трудно би могъл да се измъкне.”\n\n\n                    ", "date": "2017.10.10", "title": "Екипът на Кобрата обра призовете „Еркюл”"}
{"url": "http://www.monitor.bg/a/view/81917-%D0%91%D0%BE%D1%8F%D0%BD-%D0%9F%D0%B5%D1%82%D1%80%D0%BE%D0%B2-%D0%A0%D0%B5%D0%B4-%D0%B5-%D0%BD%D0%B0-%D0%A8%D0%B8%D1%88%D0%B0-%D0%9F%D0%B0%D0%B3%D0%BC%D0%B0-%D0%B8-%D0%95%D0%B2%D0%B5%D1%80%D0%B5%D1%81%D1%82/", "text": "\n                    Най-успешният български алпинистът Боян Петров се завърна у нас след като изкачи своя 10-и осемхилядник - Даулагири (8167 м). При пристигането си той обяви, че следваща му цел са Шиша Пангма, известен като Джуджето, защото е най-нисък от 14-те (само 8013 м) и най-високият - Еверест (8848 м). Атаката към тях е планирана за март 2018 г.„Вече забравям дори неволите, които имах на тази експедиция, каза той пред посрещащите го репортери. - Станаха общо 10, това вече е точка, в която чувствам, че няма случайни неща, че няма отказване, и че оттук четирите (останали осемхилядници – б.р.) трябва да ги глътна с две експедиции и да свършва цялата драма. Следващата цел? Шиша Пангма, който е джуджето, а след това и Еверест, където се надявам да направя безкислородно качване. Не със страх, а с огромно уважение ще подходя към Еверест, защото все пак на 8800 м не съм бил. Най-високото ми е 8600 - на К2. Но трябва да го направя.\"Шиша Пангма е най-малко изкачваният осемхилядник, защото е изключително опасен заради целогодишната покривка от натрупан лед и сняг. Еверест пък е най-посещаваният и най-комерсиалният. По пътя към него всеки сезон има истински опашки от желаещи да стъпят на Покрива на света, но и жертвите са много.\n\n\n                    ", "date": "2017.10.10", "title": "Боян Петров: Ред е на Шиша Пангма и Еверест"}
{"url": "http://www.monitor.bg/a/view/79188-%D0%98%D1%81%D0%BB%D0%B0%D0%BD%D0%B4%D0%B8%D1%8F-%D1%81-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%BE-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%A5%D1%8A%D1%80%D0%B2%D0%B0%D1%82%D0%B8%D1%8F-%D0%BE%D1%86%D0%B5%D0%BB%D1%8F-%D0%B2-%D0%9A%D0%B8%D0%B5%D0%B2/", "text": "\n                    Националният отбор на Исландия продължава да пише златни страници в своята футболна история. Попадения на Гилфи Сигурдсон и Йохан Гудмундсон в мрежата на Косово пратиха северния тим на световното първенство в Русия догодина. Това е историческо, защото никога до този момент Исландия не се бе класирала за мондиал. През лятото на 2016 година исландците достигнаха до четвъртфиналите на европейското във Франция, а сега продължават да радват своите почитатели.В битката за второто място в групата Хърватия показа класа и спечели с 2:0 директния сблъсък с Украйна. На стадиона в Киев в герой за „шахматистите“ се превърна Андрей Крамарич, който вкара и двете попадения през втората част. Така хърватите ще трябва да изчакат съперника си за баражите, а жребият ще се тегли на 17 октомври. Финландия – Турция 2:2, Исландия – Косово 2:0, Украйна – Хърватия 0:2Отбор м. п. р. з. г.р. т.\n1. ИСЛАНДИЯ 10 7 1 2 16:7 22\n2. Хърватия 10 6 2 2 15:4 20\n3. Украйна 10 5 2 3 13:9 17\n4. Турция 10 4 3 3 14:13 15\n5. Финландия 10 2 3 5 9:13 9\n6. Косово 10 0 1 9 3:24 1\n\n\n                    ", "date": "2017.10.10", "title": "Исландия с историческо класиране, Хърватия оцеля в Киев"}
{"url": "http://www.monitor.bg/a/view/21647-%D0%98%D1%81%D0%BF%D0%B0%D0%BD%D0%B8%D1%8F-%D0%B8-%D0%98%D1%82%D0%B0%D0%BB%D0%B8%D1%8F-%D0%B7%D0%B0%D0%B2%D1%8A%D1%80%D1%88%D0%B8%D1%85%D0%B0-%D1%81-%D0%BF%D0%B5%D1%81%D1%82%D0%B5%D0%BB%D0%B8%D0%B2%D0%BE-10/", "text": "Израелски ултраси нахлуха с нож към Иско\n                    Европейските колоси Испания и Италия не допуснаха изненада в последните си мачове от група G на квалификациите. И двата тима завършиха с минимални победи от по 1:0 като гости, като „Ла Фурия“ се класира директно за мондиала, а „Скуадра адзура“ ще трябва да мине през баражите.Играчите на Хулен Лопетеги успяха трудно да спечелят трите точки във визитата на Израел. Единственото попадение бе дело на Асиер Ияраменди в 76-ата минута, а това бе негов дебютен гол с националния екип. След мача треньорът на испанците поздрави тима за класирането и призна, че Испания ще бъде един от фаворитите за световната титла в Русия догодина. Междувременно неприятен инцидент беляза края на мача в Йерусалим. След последния съдийски сигнал шестима фенове нахлуха на терена, а един от тях носеше нож. Оръжието обаче изпадна по пътя, а запалянкото бе арестуван само метри, преди да стигне до Иско. От полицията отказаха информация дали е имало опасност за испанския национал. Самият Иско пък коментира, че не е бил притеснен за живота си.В мач без значение италианците спечелиха с 1:0 визитата си на Албания. Единственото попадение бе на Антонио Кандрева в 73-тата минута. След двубоя треньорът на Италия Джанпиеро Вентура заяви, че всички в тима очакват спокойни жребия за баражите. „Не се притеснявам, че може да пропуснем световното първенство“, заяви спецът. От 1958 година Италия не е пропускала мондиал.В последния мач от групата Македония завърши с домакинско 4:0 срещу аутсайдера Лихтенщайн.Македония – Лихтенщайн 4:0, Израел – Испания 0:1, Албания – Италия 0:1Отбор м. п. р. з. г.р. т.\n1. ИСПАНИЯ 10 9 1 0 36:3 28\n2. Италия 10 7 2 1 21:8 23\n3. Албания 10 4 1 5 10:13 13\n4. Израел 10 4 0 6 10:15 12\n5. Македония 10 3 2 5 15:15 11\n6. Лихтенщайн 10 0 0 10 1:39 0 \n\n\n                    ", "date": "2017.10.10", "title": "Испания и Италия завършиха с пестеливо 1:0"}
{"url": "http://www.monitor.bg/a/view/62726-%D0%91%D0%B5%D0%B7-%D0%98%D0%BD%D0%B8%D0%B5%D1%81%D1%82%D0%B0-%D0%98%D0%B1%D1%80%D0%B0%D1%85%D0%B8%D0%BC%D0%BE%D0%B2%D0%B8%D1%87-%D0%B8-%D0%91%D0%B5%D0%B9%D0%BB-%D0%B7%D0%B0-%D0%97%D0%BB%D0%B0%D1%82%D0%BD%D0%B0%D1%82%D0%B0-%D1%82%D0%BE%D0%BF%D0%BA%D0%B0/", "text": "\n                    Френското списание \"Франс футбол\" разкри официално всички 30 номинирани футболисти за \"Златната топка\". Престижната награда ще се връчи на най-добрия играч за 2017 година. През целия ден в понеделник от френската медия обявяваха списъка на порции от по пет играчи, а в последната от тях бе и името на големия фаворит и миналогодишен победител Кристиано Роналдо („Реал“, Мадрид), който може да спечели отличието за пети път. Като основни негови конкуренти се сочат Лео Меси и Неймар. Интересното е, че сред номинирани липсват имена като Гарет Бейл, Андрес Иниеста. Златан Ибрахимович, Жерар Пике, Серхио Агуеро, Гонсало Игуаин, Алексис Санчес, Деле Али и Ромелу Лукаку.Леонардо Бонучи (Милан), Иско (Реал М) и Еден Азар (Челси), Килиан Мбапе (ПСЖ), Кристиано Роналдо (Реал М)Лионел Меси (Барселона), Матс Хумелс (Байерн), Карим Бензема (Реал М), Пиер-Емерик Обамеянг (Борусия Д), Единсон Кавани (ПСЖ), Неймар (Барселона), Лука Модрич (Реал М), Марсело (Реал), Пауло Дибала (Ювентус), Н'Голо Канте (Челси), Ян Облак (Атлетико М), Серхио Рамос (Реал М), Филипе Коутиньо (Ливърпул), Дрис Мертенс (Наполи), Луис Суарес (Барселона), Роберт Левандовски (Байерн), Давид Де Хеа (Манчестър Юн), Кевин Де Бройне (Манчестър С), Хари Кейн (Тотнъм), Един Джеко (Рома), Антоан Гризман (Атлетико М), Джанлуиджи Буфон (Ювентус), Тони Кроос (Реал М), Садио Мане (Ливърпул) и Радамел Фалкао (Монако).\n \n\n\n                    ", "date": "2017.10.10", "title": "Без Иниеста, Ибрахимович и Бейл за „Златната топка“"}
{"url": "http://www.monitor.bg/a/view/53369-%D0%A1%D0%BC%D0%B5%D0%BD%D1%8F%D1%82-%D0%B8%D0%BC%D0%B5%D1%82%D0%BE-%D0%BD%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F%D1%82%D0%B0-%D0%BD%D0%B0-%D0%A3%D0%B0%D0%B9%D0%BD%D1%81%D1%82%D0%B8%D0%B9%D0%BD/", "text": "\n                    Продуцентската компания, чийто съосновател е скандалният холивудски ас Харви Уайнстийн, ще смени своето име. Това посочиха от борда на директрите на The Weinstein Company броени дни, след като взеха решението да освободят от длъжност партньора си. От кино империята не посочват какво ще бъде новото им название, но признават, че ще им е нужно известно време, за да осъществят ребрандирането. Междувременно Уайнстийн ще бъде премахнат и от списъка с продуценти на няколко телевизионни проекта.\n\nДо това се стигна след публикация на New York Times от миналата седмица, в която бяха разкрити подробности от сексуалните перверзии на Уайнстийн, чието име доскоро се свързваше основно с ленти от ранга на „Влюбеният Шекспир“ и „Криминале“. Сред жените, осмелили се да разкажат за извратените си срещи с него, е и актрисата Ашли Джъд. Пред изданието звездата от „Целуни момичетата“ обяснява как отишла на работна закуска с кино магната в хотел в Бевърли Хилс, а той се появил по халат и я помолил да му направи масаж.\n\nНосителката на три награди „Оскар“ Мерил Стрийп пък беше сред звездите, които разкритикуваха деянията на продуцента. Актрисата коментира поведението на Уайнстийн като недопустимо и признава, че до този момент не е била запозната с издевателствата му. Двамата са работили заедно по няколко филма, като в речта си за спечеления „Златен глобус“ от 2012 г. Стрийп го определя като „Бог“.\n                    ", "date": "2017.10.10", "title": "Сменят името на компанията на Уайнстийн"}
{"url": "http://www.monitor.bg/a/view/11721-%D0%94%D0%B5%D0%B9%D0%BC%D0%B8%D1%8A%D0%BD-%D0%A8%D0%B0%D0%B7%D0%B5%D0%BB-%D1%81%D0%B5-%D1%81%D0%B3%D0%BE%D0%B4%D0%B8/", "text": "\n                    Режисьорът Деймиън Шазел, който тази година грабна „Оскар“ с романтичния си мюзикъл La La Land се сгоди за актрисата Оливия Хамилтън. Това съобщи чрез кадър в Инстаграм самата влюбена двойка. Разписалият се като най-младия носител на награда на Американската филмова академия в категорията „режисьор“ творец обяви връзката си с Хамилтън в края на миналата година. На церемонията на наградите „Изборът на критиците“ Шазел нарече половинката си „любовта на живота ми“. Малко известен факт е, че Оливия има кратка роля в La La Land. Във филма тя играе раздразнена клиентка в кафенето, в което работи Миа (Ема Стоун). Освен като актриса Хамилтън се подвизава и като сценаристка. Неотдавна тя завърши две късометражки, като работи и върху новата продукция на Гюс Ван Сант - Don't Worry, He Won't Get Far on Foot.\n\nТова ще бъде втори брак за 32-годишния Шазел. През 2010 г. той се венча с Джасмин Макглейд, която е и изпълнителен продуцент на La La Land. Двамата официално поеха по различни пътища четири години след като си казаха заветното „да“.\n                    ", "date": "2017.10.10", "title": "Деймиън Шазел се сгоди"}
{"url": "http://www.monitor.bg/a/view/45248-%D0%9C%D0%B0%D0%B3%D0%B8-%D0%A1%D0%B8%D0%B4%D0%B5%D1%80%D0%BE%D0%B2%D0%B0-%D1%81%D0%B5-%D0%BC%D0%B5%D1%81%D1%82%D0%B8-%D1%81-%D0%BC%D1%8A%D0%B6%D0%B0-%D1%81%D0%B8-%D0%B2-%D0%90%D1%84%D1%80%D0%B8%D0%BA%D0%B0/", "text": "\n                     \n\nНосителката на титлата Мисис България Маги Сидерова призна, че с любимия й Георги планират да живеят в чужбина в близко бъдеще. „Бихме искали да е в Африка, където Жоро е работил седем години. Трябва ми още малко време, за да узрея за идеята и да стегнем куфарите, и знам че рано или късно и това ще се случи”, споделя пред сп. LoveStyle моделката. По Коледа със съпруга й ще си подарят и дългоочакваното сватбено пътешествие, подарък от кумовете им, като желаните дестинации са Бали или Малдивите.\n\nСватбата на Маги, която доскоро се подвизаваше с фамилията на първия си партньор – Желязкова, бе на 30 септември в столичен хотел. За избора на дата хубавицата се консултирала с астролог, а в най-важния си ден младоженците бяха уважени от знаменитости като Кали, Азис и Рени. Фолк идолът им подарил жив норвежки мъх, който вече краси масата в дома на семейството, а изпълнителката на „4-4-2“ ги изненадала с техен портрет с маслени бои.\n\nПриказката на Маги и Жоро започва преди четири години и половина, когато случайно се засекли в Поморие. Познавали се от доста време, но точно тогава успели да се погледнат с други очи. „Заговорихме се с Жоро и любовта ни беше от пръв поглед. Още първата вечер се целунахме и аз нямах никакво колебание, че това е моят мъж. Цял живот съм искала да имам връзка като тази и съпруг като Жоро. Сякаш се преоткриваме с всеки следващ ден, а чувствата ни се засилват”, сияе щастливата булка. С Георги не планират да имат общо дете, защото вече имат три от предишните си връзки. \n                    ", "date": "2017.10.10", "title": "Маги Сидерова се мести с мъжа си в Африка "}
{"url": "http://www.monitor.bg/a/view/61813-%D0%A3%D1%81%D1%82%D0%B0%D1%82%D0%B0-%D0%BF%D1%80%D0%B0%D0%B7%D0%BD%D1%83%D0%B2%D0%B0-40-%D0%B2-%D0%94%D0%B8%D1%81%D0%BD%D0%B8%D0%BB%D0%B5%D0%BD%D0%B4/", "text": "Дъщеря му Ема е влюбена в Париж, а той се страхува от скоростни влакчета и люлки\n                     \n\nТест драйв на атракционите в „Дисниленд“ ще си подари Иван Динев-Устата за рождения ден. В унисон с поверието, че 40 не се празнуват, довечера рапърът ще се събере само със семейството си. „Днес само приемам поздравления и ще си купя една бутилка хубаво уиски, но другата седмица имаме рожденичка – голямата ни дъщеря Ема става на 10 и отиваме в „Дисниленд“. Тя е влюбена в Париж, знае много неща за Франция като цяло и отдавна й е мечта да я посети. Виж, мен ме е страх от люлки и скоростни влакчета, а там чувам, че има такива забавления, че можеш само да се смееш и сополи да пускаш – нямаш време дори да се уплашиш“, сподели с усмивка за „Монитор“ изпълнителят на Leila Palatute. С намигване той добави, че докато момичето му играе и гледа парада на принцесите от култовите анимации на „Дисни“,\n\n\n\n\n\nкоито плавно се вдигат и спускат.\n\nСъвсем скоро той ще извади дует с не толкова популярен изпълнител, на чиято кариера е решил да даде рамо. Големите си солови проекти на музикалния фронт е оставил за след Коледа. По това време Иван имаше идеята и да лансира стендъп комеди шоу, в който сценарият и актьорската част да бъдат изнесени изцяло от него. Вдъхнови се за идеята след като гледа спектакъла на Тери Фейтър в Лас Вегас тази пролет по време на турнето си в САЩ. Той е вентрилоквист, излиза с бенд на сцената, но гвоздеят в целия пърформанс са куклите му – персонажите варират от Елвис до стара мома с дузина пластични корекции. „Нахвърлял съм основния сюжет, той е базиран на ситуации от моя живот. Мислех, че ще съм готов до края на годината, но е много важно човек като прави нещо подобно, то хем да е забавно,\n\n\n\nМалко от тукашните комедианти имат такъв нюх, културата на българина за стендъп комедито се свежда до човек, който излиза и ти разказва вицове. А то е сатира, наблюдение на живота, дисекция на абсурдната му страна. Имам точния сюжет, чака ме още работа по него“, обясни Иван.  \n                    ", "date": "2017.10.10", "title": "  Устата празнува 40 в „Дисниленд“"}
{"url": "http://www.monitor.bg/a/view/43024-scorpions-%D0%BE%D1%82%D0%BB%D0%BE%D0%B6%D0%B8%D1%85%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B8-%D0%B2-%D0%A1%D0%90%D0%A9/", "text": "\n                    Рок ветераните Scorpions отмениха шоутата си в САЩ заради влошеното здравословно състояние на фронтмена Клаус Майне. \"С огромно съжаление обявяваме, че заради сериозен ларингит оставащите концерти от турнето ни в САЩ ще бъдат отменени. Престижни лекари от Лос Анджелис посъветваха Клаус Майне да си пази гласа. Ако той продължи обиколката ще бъде изправен пред необратима загуба на глас\", съобщават от мениджмънта на групата.  \n\nЗа момента не се съобщава дали ще бъдат отменени гиговете, запланирани извън границите на Америка. Scorpions посетиха България за шести път миналото лято в „Арена Армеец“, за да отпразнуват 50-годишния си юбилей, и по традиция изпяха своята Wind of Change под вокалния съпровод на над 12 000 души.\n                    ", "date": "2017.10.10", "title": "Scorpions отложиха концерти в САЩ"}
{"url": "http://www.monitor.bg/a/view/77856-%D0%94%D0%B5%D0%BE-%D0%B2%D0%B4%D0%B8%D0%B3%D0%B0-%D1%81%D0%B2%D0%B0%D1%82%D0%B1%D0%B5%D0%BD-%D0%BA%D1%83%D0%BF%D0%BE%D0%BD/", "text": "\n                    Две седмици след като сключиха граждански брак тв водещият Деян Славчев-Део и нежната му половинка Мариана ще отпразнуват сватбата си с по-широк кръг от приятели. Тържеството е запланувано за този петък, 13-и октомври. Въпреки суеверията, обвързващи датата с несполука, изпълнителят на „Дай газ“ е категоричен, че много пъти тя е била съдбовна за него и той не се притеснява от прокобата й.\n\nИскрата между Део и Мариана пламна преди повече от 3 години и почти веднага двамата заживяха под един покрив. Те са горди родители имат един наследник – Борислав, който се появи на бял свят миналата година. „Какъв баща съм ще каже Борислав след време. Прави ми впечатление как си задържа погледа върху нас и ни изучава. Нещо, което ние, възрастните, трябва да правим по-често. Страхувам се в какъв свят ще живее един ден, но тези тревоги се прокрадват за секунди. Когато човек е без дете, в един момент се блъска в стена. Преживяванията на познатите места като че ли се изчерпват. Трябва да се появи дете, на което да му покажеш света. Да преоткриеш света през неговите очи“, коментира неотдавна певецът. Наскоро вечно усмихнатият блондин загатна, че с жената до него вече обмислят опцията за втора рожба.\n                    ", "date": "2017.10.10", "title": "Део вдига сватбен купон"}
{"url": "http://www.monitor.bg/a/view/46598-%D0%9C%D0%B0%D1%80%D0%B8%D1%8F-%D0%BF%D0%BE%D0%BB%D1%8F-%D0%92%D1%81%D0%B8%D1%87%D0%BA%D0%BE-%D0%B7%D0%B0%D0%B1%D1%80%D0%B0%D0%BD%D0%B5%D0%BD%D0%BE-%D0%B2-%D0%94%D1%83%D0%B1%D0%B0%D0%B9/", "text": "\n                    Фолк дивата Мария поля премиерата на новата си песен „Всичко забранено“ в нощен клуб в Дубай. Чаровното миньонче зарадва последователите си в Инстаграм с поредица от клипчета от партито. Феновете на лекия жанр прегърнаха топло втората колаборация на 35-годишната красавица с хитмейкъра Криско, след като двамата вдигнаха „Червения картон“. „Този стил подхожда най-много на Мария!“ и „Това е нещо различно. Най-хубавата песен на Мария до момента!“ са само част от коментарите към новата песен, която дава зявка да стане хит.Междувременно звездата на „Пайнер“ се радва на лукс в един от най-скъпите хотели в света - „Бурдж ал Араб“. Певицата отмаря на екзотичната дестинация заедно с дъщеричката си Марая и новия си любим. Наскоро Мария призна, че чака да финализира развода си с милиардерския син Християн Гущеров, за да се разходи до олтара за трети път и да гушне втора рожба. \n\n\n                    ", "date": "2017.10.10", "title": "Мария поля „Всичко забранено“ в Дубай"}
{"url": "http://www.monitor.bg/a/view/2998-%D0%9B%D0%B8%D0%BB-%D0%A0%D0%BE%D0%BA-%D0%BF%D1%80%D0%BE%D0%B2%D0%B5%D0%B4%D0%B5-%D1%83%D1%8A%D1%80%D0%BA%D1%88%D0%BE%D0%BF-%D0%BF%D0%BE-%D1%85%D0%B8%D0%BF%D1%85%D0%BE%D0%BF-%D0%B2-%D0%9D%D0%94%D0%9A/", "text": "\n                    Ниранх Шантабуаси, по-известен още като Лил Рок от The Flying Steps, даде двучасов урок по по танци на напреднали в хип-хоп стиловете вчера в НДК. Азиатецът е сред основните фигури в спектакъла „Летящият Бах“, чиито микс от класическа музика и брейк денс ще кацнат в зала 1 на 21 октомври. След предварителна селекция 20 ентусиаста запълниха местата за обучение при Лил Рок, който ги преведе през основите на хаус танците, локинг, поппинг и крумпинг. „За мен като ърбън танцьор, поппингът е основата, един от най-важните стилове. Там има много техника в унисон с ритъма и показва как да изолираме и контролираме включването на различни части от тялото и на всички части едновременно, под формата на танц и музикална интерпретация. Показах и някои основи на хаус танците, защото имаше интерес в залата и към това.“, обясни хореографът.\n\n„Летящият Бах“ е обиколил над 30 държави по света и е заразил с енергията си над половин милион зрители. Основни двигатели на проекта са немският оперен режисьор Кристоф Хагел, хореографът Юи Кавагучи и берлинските брейкденс танцьори и четирикратни световни шампиони Flying Steps, ръководени от легендарния Вартан Басил. „Комбинирането на елементи от градската култура с естетиката на класическата музика е невероятно ефективен начин да създадем нещо съвсем ново и изключително подходящо за голямата сцена. Хората от Flying Steps са истински творци, имат увереността на театрални актьори, а прецизността им конкурира тази на олимпийските атлети.“, коментира Басил. Билети за шоуто се продават в мрежите на eventim.bg и ticketpro.bg на цени от 30 до 80 лв.\n                    ", "date": "2017.10.10", "title": "Лил Рок проведе уъркшоп по хип-хоп в НДК"}
{"url": "http://www.monitor.bg/a/view/1379-%D0%98%D0%B7%D0%B3%D1%80%D0%B0%D0%B4%D0%B8%D1%85%D0%B0-%D1%81%D1%82%D0%B0%D1%82%D1%83%D1%8F-%D0%BD%D0%B0-%D0%90%D0%BD%D1%82%D0%BE%D0%BD-%D0%99%D0%B5%D0%BB%D1%87%D0%B8%D0%BD/", "text": "\n                    Близки и приятели на покойния актьор Антон Йелчин откриха статуя в негова чест. Събитието, на което присъстваха звезди като Зоуи Салдана, Дженифър Лорънс, Деми Мур и Саймън Пег, се проведе в гробищния парк на Холивуд. Повече от година, след като актьорът от „Стар Трек“ загина при нелеп инцидент в дома си, приближените му отново споделиха най-ярките си спомени, свързани с него. Автори на статуята му са Ник Мара и Грег Никотеро.Припомняме, че едва 27-годишният актьор почина през месец юни миналата година, като тялото му бе открито, притиснато между автомобил и тухлената стойка на пощенската кутия, прикрепена към вратата на дома му. Йелчин е син на известните руски фигуристи Ирина Корина и Виктор Йелчин, а в САЩ семейството се мести, когато той е едва на 6 месеца.\n\n\n                    ", "date": "2017.10.10", "title": "Изградиха статуя на Антон Йелчин"}
{"url": "http://www.monitor.bg/a/view/46736-%D0%92%D0%B5%D1%81%D0%B5%D0%BB%D0%B8%D0%BD-%D0%9F%D0%BB%D0%B0%D1%87%D0%BA%D0%BE%D0%B2-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%81%D0%B0%D0%BC%D0%BE%D1%82%D0%BD%D0%B8%D1%86%D0%B8-%D0%BA%D0%B0%D1%82%D0%BE-%D0%94%D1%8F%D0%B4%D0%BE-%D0%9A%D0%BE%D0%BB%D0%B5%D0%B4%D0%B0/", "text": "\n                    Броени дни след кино премиерата на „Дамасцена“ Веселин Плачков ще атакува и откритата сцена на „Сълза и смях“ с „Дядо Коледа е боклук“. В режисирания от Емил Марков спектакъл актьорът слага брадата на добрия старец, но като част от дружество „Отчаяние и приятелство“. В него членуват шепа невротици, амбицирани да помогнат на нещастните самотници в нощта на Рождество Христово. „В тази комедия всичко е толкова вихрено заплетено, смешно и тъжно едновременно, че изненадите падат като от небето и нищо не е такова, каквото изглежда. Никой няма право да съди никого. Няма личност без грехове. Нашите герои са изтъкани от невероятни слабости, но нямат вина за това, защото са без опора в реалността. И тъкмо в това е голямата им трагедия.“, коментира Плачков.\n\nПоловинкатана Мариана Попова преживява като личен празник и „Дамасцена“, където преследва мечтата си да отвори частна розоварна като Течо. Весо е натоварен с отговорната задача да пресъздаде историята на героя си от 30 до 60 годишна възраст. Действието на филма се развива изцяло в Розовата долина и обхваща период от половин век. С участието на 1300 души в масовите сцени продукцията е сред най-мащабните, снимани у нас през последните 25 години. „В продължение на два часа зрителят ще премине през четири стихии на човешкия живот: от мечтата за малкия рай в любимото място на розите, през сблъсъка с демагогията и лъжата до утаяването на болката и решението да реализираш мечтата си, но не другаде, а в България“, казва сценаристката Мария Лалева.\n\nКато жест към хората от региона, взели участие в лентата, първата премиера на „Дамасцена“ ще на 29 октомври в операта в Стара Загора. В София ще можем да го гледаме в аванс на 30 октомври в „Лимиер“, а по кината тръгва от 3 ноември.\n                    ", "date": "2017.10.10", "title": "Веселин Плачков помага на самотници като Дядо Коледа"}
{"url": "http://www.monitor.bg/a/view/84270-%D0%9A%D0%BB%D0%BE%D0%BD%D0%B8%D1%80%D0%B0%D1%82-%D0%B0%D0%BA%D1%82%D1%8C%D0%BE%D1%80%D0%B8-%D0%B7%D0%B0-%D0%B4%D0%B2%D0%BE%D0%B9%D0%BD%D0%B0%D1%82%D0%B0-%D0%9D%D0%BE%D1%89-%D0%BD%D0%B0-%D1%82%D0%B5%D0%B0%D1%82%D1%80%D0%B8%D1%82%D0%B5/", "text": "1200 творци представят своите продукции в повече от 60 локации\n                    Петото (почти) юбилейно издание на Нощта на театрите ще се състои на 4 и 5 ноември и ще включва двойно повече събития от обикновено с участието на над 1200 творци от различни театрални стилове. Те ще представят своите продукции в близо 60 локации (театрални зали, галерии, кина, клубове) в 15 града.Двойна ще е не само Нощта, „двойни“ са и нейните посланици. Проектът „Нощни персонажи” ще покаже двойствената актьорска същност чрез образите на Владимир Пенев, Юлиан Вергов, Владимир Карамазов, Деян Донков, Иван Бърнев, Ованес Торосян, Дарин Ангелов, Деян Ангелов, Максим Ешкенази, Силвия Петкова, Теодора Духовникова, Луиза Григорова, Ана Пападопулу, Весела Бабинова и Елена Телбис. Кадрите, дело на топ фотографa Диляна Флорентин, ще могат да се видят в изложба в Народния театър, Националната библиотека и в Mall Plovdiv.„И утре ще има Театър. (Р)еволюцията на театралната публика“ е темата на дискусията, която ще е подгрява събитието на 1 ноември в Народния. театър. В разгара сме на„- тенденция, която се наблюдава в световен мащаб, твърдят организаторите на проявата. Все по-настоятелно става изместването на фокуса от спокойното съзерцаване и наблюдаване (т.нар. „култура на спокойствието“) към активното правене на култура. Тези промени изискват ново равновесие и създават ново поколение културни лидери, готови да приемат и интегрират всички форми на културни практики. Именно това е определящото предизвикателство на театралното „утре“ – правилно да се идентифицират възможностите, които технологиите предлагат и да се използват за постигане на по-голяма ангажираност на аудитoрията към културното съдържание.“Пет“ е ключова дума-цифра в това издание на Pecha Kucha. В нея ще участват любими актьори и творци, които ще разкажат за нещата, които можем да преброим на пръстите на едната си ръка: личните принципи, добри и лоши моменти, опити за реализация на нещо, приятелите, каузите... Pecha Kucha Night се ражда в Япония през 2003 г. и в превод означава „свободен разговор”. Става толкова популярна, че над 900 града в цял свят вече са домакини на този форум - микс от шоу и приятелски разговор. Негов домакин у нас на 2 ноември от 19.30 ч. ще е клуб „Ялта“.подготвен специално за Нощта на театрите, който ще бъде представен премиерно на 5 ноември (15 и 17 ч.) в Голямата читалня на Национална библиотека „Св. св.Кирил и Методий“. Той ще говори за изгубената духовност, за това кой днес пише нашата история, какви са били надеждите ни и в какво са се превърнали...Цялата програма на инициативата може да следите в сайта http://theatresnight.org/events, Фейсбук страницата на събитието и безплатното мобилно приложение на Нощта на театрите. \n\n\n                    ", "date": "2017.10.10", "title": "\"Клонират“ актьори за двойната Нощ на театрите"}
{"url": "http://www.monitor.bg/a/view/46385-%D0%9A%D0%B0%D1%80%D0%B8%D0%BA%D0%B0%D1%82%D1%83%D1%80%D0%B8%D1%81%D1%82%D0%B8-%D1%81%D0%B5-%D0%B7%D0%B0%D0%B8%D0%B3%D1%80%D0%B0%D1%85%D0%B0-%D1%81-%D0%9C%D0%B5%D0%BB%D0%BF%D0%BE%D0%BC%D0%B5%D0%BD%D0%B0/", "text": "\n                    Театърът и другите сценични изкуства – цирк, опера, балет, през погледа на 28 известни карикатуристи представи Сатирата в началото на новия си творчески сезон. Вернисажът съвпадна с премиерата на спектакъла „Кради по-малко“ по известната пиеса на Дарио Фо с режисьор Ивайло Христов, а самата експозиция ще остане в „карикатурното“ фоайе поне месец и ще може да бъде разглеждана от 18.30 ч. до 19.30 ч. всеки ден, когато има представление.Вече трета година Сатиричният театър дава начало на сезона с двоен празник за своите зрители – откриване на изложба и премиера, а „Карикатурно фоайе „Театър” е общо шестата изложба, която намира покрив в храма на комедията. Тя е съвместна инициатива със секция „Карикатура” към Съюза на художниците, Сдружение „Картунарт“ и Feco - България.Общо 83 карикатури, тематично свързани с Мелпомена и нейните жреци, са показани в Сатирата. Сред авторите в селекцията е и карикатуристът на „Монитор“ Ивайло Цветков, който е сред най-изявените майстори на шаржа. Компания му правят доайенът Генчо Симеонов, Валери Александров-Валекс, Никола Георгиев-Кайо, Алла и Чавдар Георгиеви, Милко Диков, Йовчо Савов, Иван Кутузов, Любомир Михайлов, Диляна Николова, Ириен Трендафилов, Светла Христова, Майя Чолакова и др. Впечатляващи са и сатиричните портрети на български актьори, създадени от госта от Турция Халит Куртулмуш.\n\n\n                    ", "date": "2017.10.10", "title": "Карикатуристи се заиграха с Мелпомена"}
{"url": "http://www.monitor.bg/a/view/26511-%D0%94%D0%B5%D0%B9%D0%B7%D0%B8-%D0%A0%D0%B8%D0%B4%D0%BB%D0%B8-%D0%B5-%D0%B8%D0%B7%D0%BA%D1%83%D1%88%D0%B5%D0%BD%D0%B0-%D0%BE%D1%82-%D0%A2%D1%8A%D0%BC%D0%BD%D0%B0%D1%82%D0%B0-%D1%81%D1%82%D1%80%D0%B0%D0%BD%D0%B0/", "text": "\n                    На чия страна ще застане Рей в „Междузвездни войни: Последните джедаи“? Този въпрос поставя първият трейлър към лентата, който се появи на бял свят преди броени часове. Краткият промо клип поставя акцент върху дилемата дали героинята, в чиято кожа скача британската актриса Дейзи Ридли, ще последва своя учител Люк Скайуокър (Марк Хамил), или ще бъде изкушена от Кайло Рен.\n\n„Последните джедаи“ ще се завърти на големия екран от 15 декември, като специарлни предпремиери ще зарадват феновете ден по-рано. Събитието ще служи като маратон на „Междузвездни войни“, като киноманите ще могат да се насладят и на последния филм от поредицата - „Силата се пробужда“. Билетите за „Последните джедаи“ са вече налични.\n\nФилмът ще зарадва почитателите на галактическата сага и с участието на Кари Фишър в ролята на принцеса Лея. В първите кадри от излъчения трейлър пък се забелязват и редица нови елементи във вселената на „Междузвездни войни“. Сред тях са новите АТ-АТ машини с четири крака и меча на Рей, който свети в бяла светлина.\n                    ", "date": "2017.10.10", "title": "Дейзи Ридли е изкушена от Тъмната страна"}
{"url": "http://www.monitor.bg/a/view/62987-%D0%A1%D0%B2%D0%B0%D1%82%D0%B1%D0%B5%D0%BD-%D0%B0%D0%B3%D0%B5%D0%BD%D1%82-%D1%87%D0%B0%D0%BA%D0%B0-%D0%B4%D0%B0-%D0%B2-masterchef/", "text": "\n                    Сватбен агент се надява да чуе три пъти „да“ от шеф-готвачите Виктор Ангелов, Андре Токев и Петър Михалчев за да се разпише с участие в четвъртия сезон на MasterChef. Той ще се бори за престилка и място в кухнята редом до фитнес инструктор, ландшафтен архитект, онлайн търговец, бодибилдър, докторант по химия и счетоводител. На кастингите за предаването се появиха ентусиасти със сериозни заявки за успех. Един от кандидатите е категоричен, че не е готвил „само слон“, а друг е кулинарен гуру от 3-годишен, по думи на родителите му. За участие в борбата за голямата награда от 100 000 лева сили мериха още екскурзовод, намерил семейства и щастлив живот за 36 деца и хоби-готвач, който мечтае да издаде книга за сходството между тракийската и етруската кухня.  \n\n\n                    ", "date": "2017.10.10", "title": "Сватбен агент чака „да“ в MasterChef "}
{"url": "http://www.monitor.bg/a/view/42786-%D0%A1%D1%82%D1%83%D0%B4%D0%B5%D0%BD%D1%82-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%BF%D0%BE%D0%BB%D0%B8%D1%86%D0%B0%D0%B9-%D0%B2-%D0%A1%D0%90%D0%A9-%D0%BF%D1%80%D0%B5%D0%B4%D0%B8-%D0%B4%D0%B0-%D1%83%D1%81%D1%82%D1%80%D0%BE%D0%B8-%D0%BC%D0%B0%D1%81%D0%BE%D0%B2%D0%BE-%D0%BA%D0%BB%D0%B0%D0%BD%D0%B5/", "text": "\n                    Полицията в американския щат Тексас задържа студент, който устрои стрелба в полицейския отдел в Тексаския технически университет, съобщава Dallas Morning News. Ръководството на учебното заведение информира, че 19-годишният студент Холис Дениълс е отишъл за проверка в полицейския участък. Влизайки в кабинета, той извадил пистолет и прострелял полицай, който загинал на място. След това студентът избягал от мястото на инцидента.Предполага се, че младежът е искал да устрои масово клане. \n\n\n                    ", "date": "2017.10.10", "title": "Студент застреля полицай в САЩ преди да устрои масово клане"}
{"url": "http://www.monitor.bg/a/view/22655-%D0%9D%D0%B0%D0%BF%D1%80%D0%B5%D0%B6%D0%B5%D0%BD%D0%B8%D0%B5-%D0%B2-%D0%9A%D0%B0%D1%82%D0%B0%D0%BB%D1%83%D0%BD%D0%B8%D1%8F-%D1%89%D0%B5-%D0%BE%D0%B1%D1%8F%D0%B2%D0%B8-%D0%BB%D0%B8-%D0%9F%D1%83%D1%87%D0%B4%D0%B5%D0%BC%D0%BE%D0%BD-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82-%D0%B4%D0%BD%D0%B5%D1%81/", "text": "\n                    Напрежението в Каталуния се покачва часове преди развръзката след референдума на 1 октомври. Очаква се днес местният лидер Карлес Пучдемон да обяви независимост на областта.\n\nГоворителят на управляващата испанска Народна Партия Пабло Касадо заяви по време на пресконференция, че Карлес Пучдемон, настоящият първи министър на Каталония „може да приключи“ като своя предшественик на поста Луис Компанис, който също обявява независимостта на региона на 6 октомври 1934 г., предаде The Spain Report, цитиран от \"Фокус\". „Нека се надяваме, че нищо няма да бъде обявено утре, защото може би личността, която ще обяви това, ще приключи като личността, обявила същото преди 83 години“, заяви Касадо. Касадо не уточни дали има предвид случилото се месеци след 6 октомври 1934 г., когато Компанис е арестуван и осъден на 30 години затвор за въстание от тогавашните испански централни власти или за случилото се с него след това. След като успява да избяга във Франция след Испанската гражданска война, Компанис е предаден от нацистите на режима на Франсиско Франко, съден пред военен съд и разстрелян на 15 октомври 1940 г. Каталонските сепаратисти и редица представители на опозицията в Испания незабавно реагираха гневно на думите на Касадо. „Да, Пабло Касадо, ние знаем как нашият президент Компанис приключва – разстрелян от армията. Хубаво ли ви е да напомняте това на беззащитни хора?“, коментира депутатът от каталонския парламент Жоан Тарда. „Касадо казва, че Пучдемон може да приключи като Компанис, който е изтезаван и разстрелян. Или е глупав или безотговорно провокативен“, смята председателят на испанската партия „Подемос“ Пабло Иглесиас. Неговият съпартиец Иниго Ерехон призова Касадо „или незабавно да се извини, или да подаде оставка“. „Той е подпалвач“, добави политикът.\n                    ", "date": "2017.10.10", "title": "Напрежение в Каталуния - ще обяви ли Пучдемон независимост днес"}
{"url": "http://www.monitor.bg/a/view/47708-%D0%9E%D0%B3%D0%BD%D0%B5%D0%BD-%D0%B0%D0%B4-%D0%B2-%D0%9A%D0%B0%D0%BB%D0%B8%D1%84%D0%BE%D1%80%D0%BD%D0%B8%D1%8F/", "text": "\n                    Поне 10 души загинаха, стотици са ранени, а над 20 000 се евакуираха след като пожари обхванаха повече от 230 квадратни километра в долините Напа, Мендосино и Сонома в Калифорния. Огънят изпепели повече от 1500 къщи и търговски обекти.\n\nМного от хората бяха принудени да избягат в средата на нощта от домовете си и нямат нищо освен дрехите, които носят.\n\nВ гасенето на пожарите са мобилизирани Националната гвардия и Военната полиция. В няколко общини е обявено извънредно положение.\n\nОгънят пламна в неделя вечерта, при силни ветрове и високи температури. Районът е известен с лозята си. Предполага се, че искри от машините за прибиране на реколтата от грозде са причинили повечето от пожарите.\nОсвен лозя, пожарите изпепелиха и площи с канабис. Силно засегната е туристическата индустрия, като сред изгорелите сгради има и хотели, включително и един от веригата „Хилтън”. Щетите са за милиарди долари.\n                    ", "date": "2017.10.10", "title": "Огнен ад в Калифорния"}
{"url": "http://www.monitor.bg/a/view/73010-%D0%A1%D0%BA%D0%B0%D0%BD%D0%B4%D0%B0%D0%BB-%D0%BC%D0%B5%D0%B6%D0%B4%D1%83-%D0%BF%D1%8A%D1%80%D0%B2%D0%B0%D1%82%D0%B0-%D1%81%D1%8A%D0%BF%D1%80%D1%83%D0%B3%D0%B0-%D0%BD%D0%B0-%D0%A2%D1%80%D1%8A%D0%BC%D0%BF-%D0%B8-%D0%9C%D0%B5%D0%BB%D0%B0%D0%BD%D0%B8%D1%8F/", "text": "\n                    Ивана Тръмп, първата съпруга на американския президент, на шега се нарече \"първа дама\", а сегашната му съпруга - Мелания Тръмп я обвини, че се опитва да привлече вниманието на медиите към себе си.\nВ интервю за телевизия Ей Би Си Ивана Тръмп, която рекламира книгата си за живота си с Тръмп, каза, че веднъж на две седмици се обажда по телефона на бившия си съпруг и има номера на прекия му телефон в Белия дом, съобщиха осведомителните агенции. \"Всъщност не искам да му се обаждам там, защото там е Мелания\", каза тя.\n \n\"И не искам да предизвиквам някаква ревност или нещо подобно, понеже всъщност аз съм първата жена на Тръмп. Нали така? Аз съм първата дама\", добави Ивана Тръмп, смеейки се.След това тя заяви, че според нея на Мелания й е много трудно да бъде в Белия дом и даде да се разбере, че тя самата отлично би се справила с всичко, което се очаква от една президентска съпруга, но каза, че тя не желае такъв живот, защото иска да е свободна. \n \nМелания Тръмп не се поколеба да реагира бързо чрез говорителката си Стефани Гришам. Тя заяви, че Мелания много харесва живота си във Вашингтон и за нея е чест да бъде първа дама. \"Тя смята да използва титлата и положението си, за да помага на децата, а не да продава книги\", заяви говорителката. В изявлението на бившата съпруга явно няма никакъв смисъл, то за съжаление цели само да привлече вниманието и да се вдигне шум около нея, добави Гришам.\n \nИвана Тръмп, която е чехкиня по рождение, се жени за Тръмп през 1977 година и е майка на трите му по-големи деца: Доналд младши, Иванка и Ерик. Развеждат се през 1992 г. Тръмп има още две деца: Тифани от втората му съпруга Марла Мейпъл и Барън от Мелания Тръмп, родена в Словения. \n\n\n                    ", "date": "2017.10.10", "title": "Скандал между първата съпруга на Тръмп и Мелания"}
{"url": "http://www.monitor.bg/a/view/27404-%D0%A2%D1%80%D1%8A%D0%BC%D0%BF-%D0%BE%D1%82%D0%B8%D0%B2%D0%B0-%D0%B2-%D0%AE%D0%B6%D0%BD%D0%B0-%D0%9A%D0%BE%D1%80%D0%B5%D1%8F/", "text": "\n                    Американският президент Доналд Тръмп може да посети демилитаризираната зона между двете Корея, когато в началото на ноември направи визита в Южна Корея. Това съобщи южнокорейската агенция Йонхап, позовавайки се на военен източник.\nВ края на септември Белият дом изпратил в Южна Корея екип, който да направи проверка на местата, избрани за \"специална проява\" на Тръмп. Американците огледали селището Панминчжон и наблюдателния пункт \"Уелет\" на границата, казал източник, пожелал да остане анонимен. Възможно е президентът да отиде и на някои от граничните острови в Жълто море.\nОчаква се Тръмп да изпрати важно послание на Северна Корея по време на посещението си в южната й съседка.\nПланира се той, започвайки от 2 ноември, да посети Япония, Южна Корея, Китай, Виетнам и Филипините. Точни дати още не са съобщени.\nПрез 2012 г. президентът Барак Обама посети граничния наблюдателен пункт \"Уелет\" в демилитаризираната зона на Корейския полуостров. Две години преди това в Панминчжон заедно бяха Хилари Клинтън и Робърт Гейтс, които тогава бяха съответно държавен секретар и министър на отбраната. Ако Тръмп реши да отиде в Панминчжон, където на един хвърлей камък стои въоръжен севернокорейски граничар, това ще създаде големи проблеми за сигурността на американския лидер, отбелязва Йонхап.\n                    ", "date": "2017.10.10", "title": "Тръмп отива в Южна Корея"}
{"url": "http://www.monitor.bg/a/view/62865-%D0%A4%D1%80%D0%B0%D0%BD%D1%86%D1%83%D0%B7%D0%B8%D0%BD-%D0%BF%D1%80%D0%B0%D0%B2%D0%B8-%D0%BE%D0%BA%D0%BE%D0%BB%D0%BE%D1%81%D0%B2%D0%B5%D1%82%D1%81%D0%BA%D0%BE-%D1%81-%D0%BA%D0%BE%D0%BB%D0%B5%D0%BB%D0%BE-%D0%BA%D1%80%D0%B0%D0%B4%D0%B0%D1%82-%D0%BC%D1%83-%D0%B3%D0%BE-%D0%B2-%D0%AE%D0%B6%D0%BD%D0%B0-%D0%98%D1%82%D0%B0%D0%BB%D0%B8%D1%8F/", "text": "\n                    Докторът Етиен Годар остана в Южна Италия без верния си велосипед след като извъртя за 11 месеца 15 хиляди километра из куп страни и броени дни преди да се завърне триумфално в родната си Франция. Спешиха го крадци от калабрийското градче Кастел Волтурно, които задигнаха колелото барабар с окачените на него две раници с дрехи, очила, резервни гуми, фотоапарат и айфон. Съобщавайки на стената си във фейсбук за отнетото му незаконно имущество, трийсетгодишният лекар обяви, че не му е жал толкова за велосипеда, колкото за фотокамерата, телефона и бележника, тъй като в тях било запечатано цялото му незабравимо пътешествие.\n\nПостът е от 30-ти септември, но той разбуни вчера духовете из Апенините след като местните медии повториха разпространената отвъд Алпите информация за кражбата в Калабрия. Д-р Годар тръгнал заедно със съпругата си – също лекар, на околосветско пътешествие от Хонг Конг и през 11-те месеца на педали двамата преминали през държави, където бедността е очебийна, и през други, където стрелбата с огнестрелно оръжие е част от аудио-пейзажа. Никъде обаче на двамата не им се било случило нищо лошо, дори навсякъде местните хора ги ограждали с внимание и им помагали според възможностите си. А когато в края на септември стъпили на „Ботуша“ и по точно в Калабрия, Етиен и жена му подкарали в посока север. Ама на трийсетия ден от деветия месец маршрутът им минавал покрай красивия плаж на Кастел Волтурно, времето било топло и двамата решили да се хвърлят за кратко в кристалните морски води. Гмуркането им траяло не повече от 5 минути, но когато се върнали на брега там бил само велосипедът на съпругата…\n\nРазбира се, случката помрачила настроението на двамата пътешественици, но те не унили, а продължили да се придвижват на север с влакове и рейсове. И вчера бяха в приказния град Сиена, където ги настигна приятна новина – жителите на Кастел Волтурно започнали да събират пари за нов велосипед на Етиен, като лично кметът Дмитри Русо се бил включил в акцията с 5 евро. След като благодари пред журналисти на хората от калабрийското градче, доктор Годар подчерта, че ще им бъде особено признателен, ако те все пак намерят фотоапарата му, телефона и бележника…\n                    ", "date": "2017.10.10", "title": "Французин прави околосветско с колело, крадат му го в Южна Италия"}
{"url": "http://www.monitor.bg/a/view/28663-%D0%A1%D1%82%D1%80%D0%B0%D1%88%D0%BD%D0%B8-%D0%BA%D0%BB%D0%BE%D1%83%D0%BD%D0%B8-%D1%81%D0%B5-%D0%BF%D0%BE%D1%8F%D0%B2%D0%B8%D1%85%D0%B0-%D0%B2-%D0%98%D0%B7%D1%80%D0%B0%D0%B5%D0%BB/", "text": "\n                    Феноменът на страховитите клоуни, тръгнал от САЩ, стигна и до Израел. Полицията съобщи, че неотдавна е арестувала десетина младежи, които носели маски, за да плашат минувачите, предаде Франс прес.\nВ различни части на Израел се увеличиха случаите на хора с клоунски маски, които тероризират минувачите по улиците или парковете. Понякога те размахват играчки, приличащи на хладни оръжия. Медиите съобщиха за 10-годишно момиченце, нападнато миналата седмица в град Беер шева. Младежи, облечени като клоуни, я напръскали с лютив спрей.\nПолицията съобщи преди няколко дни, че е арестувала десетки такива лоши шегаджии. Силите на реда увериха, че ще има нулева толерантност към подобни практики. Предупреждението обаче изглежда нямаше очаквания ефект. През последните дни бяха арестувани десетина младежи, включително двама 14-годишни години, съобщи полицейският говорител Мики Розенфелд.\n\"Полицията продължава да взема мерки за защита на обществените места и за избягване на други инциденти\", каза той. Розенфелд подчерта, че извършителите се опитват да плашат, а не да причиняват вреди. Силите на реда обаче се опасяват, че шегите им може да свършат зле. Палестинци често извършват нападения с нож в Израел и много граждани носят оръжия, затова има опасност минувачите да повярват, че наистина са обект на атентат и да отвърнат на нападението.\n\"Саморазправата е категорично забранена\", се подчертава в комюнике на полицията.\nВ град Беер шева клоун е получил удар с нож от гражданин, когото се опитал да изплаши, съобщават медиите. Кметът Рувик Данилович призова младежите да не се занимават с подобни забавления, предупреждавайки, че те могат да бъдат много опасни.\nМинистерството на образованието призова учителите да изслушват ученици, които станат жертви на злонамерени клоуни.\nЗа феномена на зловещите клоуни беше съобщено през август миналата година в американския щат Южна Каролина. По-късно подобни случаи се появиха и в други щати на САЩ, както и в Канада, Европа, Южна Америка и Австралия.\n                    ", "date": "2017.10.10", "title": "Страшни клоуни се появиха в Израел"}
{"url": "http://www.monitor.bg/a/view/66680-%D0%97%D0%B0%D1%80%D0%B0%D0%B4%D0%B8-%D0%BF%D0%BE%D0%BB%D0%B8%D1%82%D0%B8%D1%87%D0%B5%D1%81%D0%BA%D0%BE%D1%82%D0%BE-%D1%80%D0%B0%D0%B7%D0%B4%D0%B5%D0%BB%D0%B5%D0%BD%D0%B8%D0%B5-%D0%BB%D0%B5%D1%82%D0%B5%D0%BD%D0%B5%D1%82%D0%BE-%D0%BD%D0%B0%D0%B4-%D0%9A%D0%B8%D0%BF%D1%8A%D1%80-%D0%BE%D0%BF%D0%B0%D1%81%D0%BD%D0%BE/", "text": "\n                    етенето над района на Кипър става по-опасно поради факта, че различните центрове за контрол на въздушния трафик на етнически разделения остров дават инструкции на самолетите, създавайки \"объркване и грешно разбиране сред пилотите\". За това предупреждава в доклад Европейската агенция за въздушна безопасност, предаде Асошиейтед прес.\nСтатистическият анализ сочи, че като цяло рисковете са приемливи, тъй като възможността за катастрофален инцидент е много малка, пише във вътрешен доклад на Европейската агенция за въздушна безопасност за 2015 г., с който агенцията се е запознала.\nВ доклада се препоръчва Европейският съюз и главната организация на ООН за авиацията - Международната организация за гражданска авиация, да накарат Кипър и Турция да работят заедно, за да решат проблема.\nКипър е разделен от 1974 г., когато северната му част бе окупирана от Турция в отговор на националистически държавен преврат, целящ да присъедини острова към Гърция. През 1983 г. бе провъзгласена Севернокипърската турска република (СКТР), която досега е призната единствено от Анкара. Международно признатата Република Кипър е член на Европейския съюз от 2004 г.\n                    ", "date": "2017.10.10", "title": "Заради политическото разделение - летенето над Кипър опасно"}
{"url": "http://www.monitor.bg/a/view/30106-%D0%9A%D1%80%D0%B0%D0%B9%D0%BD%D0%BE%D0%B4%D0%B5%D1%81%D0%BD%D0%B8%D1%82%D0%B5-%D0%B2-%D0%90%D0%B2%D1%81%D1%82%D1%80%D0%B8%D1%8F-%D0%BD%D0%B5-%D0%B8%D1%81%D0%BA%D0%B0%D1%82-%D0%B8%D0%BC%D0%B8%D0%B3%D1%80%D0%B0%D0%BD%D1%82%D0%B8/", "text": "\n                    Крайнодясната Австрийска партия на свободата (АПС), която се очаква да играе важна роля след изборите на 15 октомври, иска Австрия да се присъедини към Вишеградската група на централно и източноевропейски страни, които са против имиграцията, предаде Ройтерс.\nЕвроскептични лидери в Полша, Унгария, Чехия и Словакия отхвърлиха мигрантските квоти, одобрени от мнозинството в Европейския съюз, начело със западните държави. Четирите страни не приемат и предложените от ЕС реформи, които ще доведат до делегиране на повече власт от националните правителства на институциите в Брюксел.\nАПС, която вероятно ще влезе в бъдещата управляваща коалиция, също иска ЕС да е по-децентрализиран.\n\"Това ще . . . укрепи връзките с Вишеградските държави и ще е хубаво и полезно, ако можем дори да станем член на Вишеградската група\", каза председателят на АНС Хайнц-Кристиан Щрахе на предизборен дебат с канцлера социалдемократ Кристиан Керн. Основна тема на диспута бе намаляването на мигрантските потоци и правомощията на Брюксел.\nАвстрийската партия на свободата и лявоцентристките социалдемократи се борят за второто място на изборите в неделя. Според последни допитвания и двете партии имат подкрепата на около 25 на сто от избирателите. Водещите в анкетите - консерваторите от Австрийската народна партия, едва ли ще получат на изборите толкова повече от 33 на сто, че да имат абсолютно мнозинство. Имайки предвид сериозните разногласия между двете центристки партии, АНС явно ще влезе в следващото коалиционно правителство.\nКонсервативният лидер Себастиан Курц също като Щрахе похвали унгарския премиер Виктор Орбан затова, че построи ограда по границата, за да не пуска мигрантите в ЕС. За да не губят гласове, австрийските консерватори напоследък се доближиха до антиимигрантските позиции на АНС и се присъединиха към призивите за ограничаване и променяне на правата на ЕС.\nПредседателят на ЕК Жан-Клод Юнкер предложи на лидерите на страните от Вишеградската четворка да се срещнат на 18 октомври, за да се опита да намали напрежението между тях и по-богатата Западна Европа.\n                    ", "date": "2017.10.10", "title": "Крайнодесните в Австрия не искат имигранти "}
{"url": "http://www.monitor.bg/a/view/21787-%D0%A0%D0%BE%D0%B1%D0%BE%D1%82-%D0%BC%D0%B0%D1%81%D0%B0%D0%B6%D0%B8%D1%80%D0%B0-%D0%B2-%D0%A1%D0%B8%D0%BD%D0%B3%D0%B0%D0%BF%D1%83%D1%80/", "text": "\n                    Емма - първият робот, който прави масажи на гърба и коленете, започна работа в сингапурска клиника, съобщи в. \"Дейли мейл\".\nИмето на робота е съкращение от \"Експертен манипулиращ масажен автомат\". Емма имитира движенията на човешката длан и палец, за да прави терапевтични масажи като шиацу и физиотерапия.\nКлиниката за традиционна китайска медицина \"Нова хелт\" в Сингапур се надява с помощта на робота да подобри продуктивността и да се справи с недостига на персонал. Емма работи колкото двама масажисти, като със сензорите си измерва сковаността на мускулите и сухожилията, а изкуственият интелект изчислява оптималната техника за масаж и проследява възстановяването на пациента с натрупването на сеансите.\nРоботизирана ръка се движи напред, назад, нагоре, надолу, наляво и надясно в комбинация с въртене около три перпендикулярни оси. Ръката е покрита с мек силикон, който може да бъде затоплян за комфорт.\nЕмма работи в обикновен кабинет с две масажни легла, като на едното практикува лекар или масажист.\nРоботът-масажист е разработен от компания на технологичния университет Нанянг в Сингапур.\n                    ", "date": "2017.10.10", "title": "Робот масажира в Сингапур"}
{"url": "http://www.monitor.bg/a/view/70336-%D0%A0%D1%83%D1%81%D0%BA%D0%B8-%D0%A1%D1%8324-%D1%81%D0%B5-%D1%80%D0%B0%D0%B7%D0%B1%D0%B8-%D0%B2-%D0%A1%D0%B8%D1%80%D0%B8%D1%8F-%D0%BF%D0%B8%D0%BB%D0%BE%D1%82%D0%B8%D1%82%D0%B5-%D0%B7%D0%B0%D0%B3%D0%B8%D0%BD%D0%B0%D1%85%D0%B0/", "text": "\n                    Членовете на екипажа на руски бомбардировач Су-24 загинаха във вторник, след като при опит за излитане бойният самолет излезе от пистата на военно летище в Сирия и се разби. Това предаде ТАСС, позовавайки се на  съобщение на Министерството на отбраната /МО/ на Русия.\n\n\"На 10 октомври при извършване на разбег за излитане от аеропорта  \"Хмеймим\", Сирия, с цел за изпълняването на бойна задача, самолет Су-24 излезе от пределите на пистата и се разпадна. Пилотите не успяха да се катапултират и загинаха\", уточняват от МО. От ведомството посочиха, че катастрофата не е причинила разрушения на земята. Според доклада от местопроизшествието вероятната причина за инцидента е техническа неизправност на самолета.\n                    ", "date": "2017.10.10", "title": "Руски Су-24 се разби в Сирия, пилотите загинаха "}
{"url": "http://www.monitor.bg/a/view/38333-%D0%9F%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%B2-%D0%9A%D0%B0%D1%82%D0%B0%D0%BB%D1%83%D0%BD%D0%B8%D1%8F-%D0%BD%D1%8F%D0%BC%D0%B0-%D0%B4%D0%B0-%D1%81%D0%B5-%D1%81%D1%8A%D0%BE%D0%B1%D1%80%D0%B0%D0%B7%D0%B8-%D1%81-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8%D1%82%D0%B5-%D0%BE%D1%82-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82/", "text": "\n                    Ръководството на каталунския парламент си е взело бележка за резултатите от спорния референдум за независимост, произведен миналата седмица, но поне засега няма да подложи резултатите на обичайните парламентарни процедури, предаде АП, базирайки се на депутат от парламента на Барселона.\nЦитираният служител на каталунския парламент заяви, че ръководството на регионалния законодателен орган няма да предприеме никакви действия, освен да потвърди получаването на резултатите от референдума, предадени в петък от регионалното правителство.По-рано сепаратисткото каталунско регионално правителство заяви, че резултатите от допитването на 1 октомври са валидни. 90 на сто от гласувалите подкрепиха независимостта при избирателна активност от 43 на сто от регистрираните гласоподаватели. Испанското правителство обяви референдума за незаконен.Каталунските власти са готови да изслушат алтернативни предложения на Мадрид, заяви регионалният министър на външните работи Раул Ромева. „Готови сме да седнем на масата за преговори. Ако испанските власти искат да направят предложение, ние сме готови да ги изслушаме“, каза Ромева в интервю за телевизия Си Ен Ен. „Искаме да седнем на масата за преговори. Надяваме се ЕС да убеди испанските власти в това“, посочи още Ромева.Говорителят на испанското правителство призова сепаратисткия премиер на автономната област Каталуния Карлес Пучдемон да не предприема необратими действия. Иниго Мендес де Виго отправи апела си преди очакваната реч.\n\"Искам да помоля г-н Пучдемон да не предприема нищо необратимо, да не поема по път, от който няма връщане назад, да не обявява едностранно независимост и да се върне към законността\", каза Де Виго.\n\"Европа даде ясно да се разбере, че няма да приеме обявяване на независимост от страна на Каталуния\", добави той.\nВисши представители на ЕС предупредиха каталунските ръководители, че ако обяви независимост, испанската автономна област ще бъде изключена автоматично от Европейския съюз, припомня АФП.Каталунският премиер Карлес Пучдемон трябваше да отправи послание към регионалния парламент късно във вторник, като сепаратисти очакваха едностранно обявяване на отцепването на областта от Испания.\nПолицията охранява обществените сгради и затвори парка около регионалния парламент в Барселона, защото евентуална декларация за независимост вероятно ще доведе до остра реакция на централните испански власти, отбелязва АП. Каталунската полиция Мосос д'Ескуадра се разположи в околностите още призори, за да попречи на навлизането на протестиращи за или против независимостта. \n Стартира процедурата по освобождаването на Христо Стоичков като почетен (нещатен) консул на Република България в Кралство Испания със седалище в Барселона и с консулски окръг, обхващащ територията на автономна област Каталуния и автономна област Арагон. Това съобщи българското външно министерство.Стоичков не пропусна да изкаже подкрепата си към местните власти на Каталуния след референдума на 1 октомври, като насочи гнева си към вицепремиера на Испания Сорая Саенс де Сантамария, която според него има огромна роля за насилието, упражнено към обикновените хора в Барселона по време на гласуването. Стоичков поиска оставката на испанския вицепремиер и обяви действията на правителството за \"срамни\". Стоичков използва като трибуна мексиканската телевизия \"Унивижън\", за която работи. Той се появи във видеото с каталунския флаг на ръката си.За свалянето на Стоичков от почетното консулство предстои решението да бъде разгледано от Министерския съвет.Христо Стоичков е назначен за почетен консул с решение на Министерския съвет № 585 от 29 юли 2011 г. През последните няколко години дейността му като почетен консул е затруднена поради обстоятелството, че той пребивава основно в САЩ.\nВ допълнение следва да се има предвид, че в бъдеще ефективното изпълнение на функциите на почетен консул от страна на Стоичков ще бъде възпрепятствано поради усложняване на комуникацията му с официалните власти на Кралство Испания заради последните му публични изяви.Кралство Испания е стратегически партньор и приятел на България, поддържаме отлични двустранни отношения на всички равнища и интензивно сътрудничество във всички области от взаимен интерес, се казва в съобщението на МВнР.\n       \n\n\n                    ", "date": "2017.10.10", "title": "Парламентът в Каталуния няма да се съобрази с резултатите от референдума за независимост "}
{"url": "http://www.monitor.bg/a/view/12231-%D0%95%D1%80%D0%B4%D0%BE%D0%B3%D0%B0%D0%BD-%D0%BF%D1%80%D0%B8-%D0%92%D1%83%D1%87%D0%B8%D1%87/", "text": "\n                     \n\nТурският президент Реджеп Тайип Ердоган смята, че търговският обмен между Турция и Сърбия трябва да достигне 3-5 милиарда долара и тази цел е достижима в близките години.\n\"Нашият стокооборот сега е около 800 милиона долара, надявам се до края на годината да превиши 1 милиард долара. Но и това не е пределът, нашата цел в близките години е да достигне равнище от 3-5 милиарда долара\", заяви Ердоган на съвместна пресконференция в Белград със сръбския му колега Александър Вучич.\nПри посещението на Ердоган в Сърбия бяха подписани редица споразумения за сътрудничество, основното от които е обща политическа декларация за създаване на Висш съвет за сътрудничество между двете страни.\nУтре се очаква да бъде подписан договор за създаване на текстилно предприятие в сръбския град Кралево с 2000 работни места.\nВ рамките на споразумението за свободна търговия Сърбия получи преференции за доставки на месо, масло и сушени плодове.\n                    ", "date": "2017.10.10", "title": "Ердоган при Вучич "}
{"url": "http://www.monitor.bg/a/view/78711-%D0%9C%D0%B5%D0%B9-%D0%9D%D0%B0%D0%BF%D1%83%D1%81%D0%BA%D0%B0%D0%BC%D0%B5-%D0%95%D0%A1-%D0%B1%D0%B5%D0%B7-%D0%B4%D0%BE%D0%B3%D0%BE%D0%B2%D0%BE%D1%80/", "text": "\n                    Британската министър-председателка Тереза Мей заяви в реч пред парламента, че нейното правителство се подготвя и за възможността за провал на преговорите с ЕС относно условията за оттегляне на Великобритания от блока.\nМей говори пред парламента за първи път след речта си във Флоренция миналия месец. Тя заяви, че правителството е длъжно да се подготви за всички възможности, но подчерта, че се стреми да постигне преходно споразумение с ЕС.\n\"Настроена съм оптимистично и амбициозно относно това, което можем да постигнем\", добави премиерът.\nОфициалните преговори ще продължат до ноември следващата година, след което националните парламенти на ЕС и британския парламент ще имат половин година за ратификация на постигнатите договорености.\nВеликобритания трябва да използва времето и ресурсите си за договаряне на бъдещите дългосрочни отношения след преходния период, подчерта Мей, цитирана от Ройтерс.\nСпоред британския премиер в преговорите за Брекзита има положителна нова динамика, предаде Асошиейтед прес.\n\nИма напредък по отношение на въпроса за правата на европейските граждани във Великобритания и правата на британските граждани в ЕС, съобщи Мей. Това е един от основните проблеми в преговорите за отделянето на страната от блока, отбелязва АП. Друг основен въпрос е колко ще плати Великобритания, за да спази ангажиментите си към ЕС.\n\"Вярвам, че можем да докажем, че лошите предсказания са погрешни\" и да постигнем споразумение, изгодно за двете страни, подчерта Мей.\nЛондон ще установи контрол над границите си след преходния период за излизане от ЕС, заяви министър-председателката. През това време хората ще могат да посещават Великобритания, да живеят и работят там, но ще има система за регистрация.\nБританското правителство ще публикува две \"бели книги\", в които ще изложи плана за функциониране на сферите на търговията и митническия контрол след излизането от ЕС, посочи Мей.\n\nЦелта ни е да постигнем споразумение с Великобритания, заяви говорителят на Европейската комисия Маргаритис Шинас. Той направи това изявление покрай разпространяваните предположения, че Лондон се подготвя за напускане на ЕС без постигането на сделка.\nКога ще преговаряме зависи от това кога нашите британските партньори са на разположение. Ние сме на разположение денонощно, добави говорителят.\nВ Брюксел вчера започна петият кръг от преговорите с Лондон по условията за напускането на Великобритания през 2019 г.\n\n \n                    ", "date": "2017.10.10", "title": "Мей: Напускаме ЕС без договор"}
{"url": "http://www.monitor.bg/a/view/18144-%D0%9A%D0%B8%D0%BF%D1%8A%D1%80%D0%BA%D0%B0%D1%82%D0%B0-%D0%A1%D1%82%D0%B5%D0%BB%D0%B0-%D0%9A%D0%B8%D1%80%D0%B8%D0%B0%D0%BA%D0%B8%D0%B4%D0%B8%D1%81-%D0%B5-%D0%BD%D0%BE%D0%B2%D0%B8%D1%8F%D1%82-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB-%D0%BD%D0%B0-%D0%9F%D0%90%D0%A1%D0%95/", "text": "\n                     \n\nКипърката Стела Кириакидис от Европейската народна партия бе избрана за председател на Парламентарната асамблея на Съвета на Европа след оставката на нейния съпартиец - испанеца Педро Аграмунт на 6 октомври, съобщи пресцентърът на ПАСЕ.\n\nКириакидис бе избрана с голямо мнозинство пред другия кандидат, литовеца Емануелис Жингарис в трети тур на гласуване. Тя ще остане на поста до откриването на следващата редовна сесия в Страсбург, която ще протече от 22 до 26 януари 2018 г.\n\nСтела Кириакидис е родена в Никозия на 10 март 1956 г. и е завършила психология в английските университети в Рединг и Манчестър. Работила е в кипърското министерство на здравеопазването, където е отговаряла за детско-юношеската психиатрия от 1979 до 2006 г. Става депутат в кипърския парламент през 2006 г. Там тя е член на комисиите по здравни въпроси и по външни и европейски въпроси.\n\nТя става 30-ият председател на ПАСЕ от 1949 г., първият кипърец и третата жена на тази длъжност.\n\nНа 6 октомври Педро Аграмунт подаде оставка, три дни преди предвидено в ПАСЕ гласуване за неговото отстраняване заради спорно пътуване до Сирия.\n\nАграмунт посети Сирия на 20 и на 21 март по покана на председателката на сирийския парламент Хадия Халаф Абас. Тогава с него имаше още представители на ПАСЕ, както и депутати от руския парламент. При тази визита Аграмунт се срещна със сирийския президент Башар Асад.\n                    ", "date": "2017.10.10", "title": "Кипърката Стела Кириакидис е новият председател на ПАСЕ"}
{"url": "http://www.monitor.bg/a/view/26780-%D0%A2%D1%80%D0%B8%D0%BC%D0%B0-%D0%BF%D1%80%D0%B8%D0%B2%D0%BB%D0%B5%D1%87%D0%B5%D0%BD%D0%B8-%D0%BA%D0%B0%D1%82%D0%BE-%D0%BE%D0%B1%D0%B2%D0%B8%D0%BD%D1%8F%D0%B5%D0%BC%D0%B8-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE/", "text": "\n                    Окръжната прокуратура в Ловеч привлече като обвиняеми трима мъже за убийството на свой съгражданин,  извършено в петък в  Луковит. С постановление на наблюдаващ прокурор те са задържани за срок от 72 часа. Днес прокуратурата внесе в съда искане за вземане на мярка за неотклонение „задържане под стража“ на тримата извършители. Прокуратура та привлякла в качеството на обвиняеми Красимир К. /на 35 години/, Самир Р. /на 22 години/ и Веселин К. /на 24 години/, затова че на 6 октомври 2017  г., около 22,00 ч., умишлено умъртвили    29-годишния Калоян К. От проведените първоначални следствени действия е установено,че вечерта на  посочената дата тримата се намирали в дома на единия от тях на гости и се черпели. В посочения час край жилището преминал лек автомобил, в  който се возел пострадалия и спрял недалеч от жилището, в което били тримата. Последните отишли при пострадалият и започнали да му нанасял побой.  Вследствие на побоя Калоян К. получил тежка черепно-мозъчна травма, вследствие на която по пътя за болницата починал. Според предварителни данни черепно-мозъчна травма е причинена от удар с твърд предмет. Причина за инцидента са стари конфликти между пострадалия с единия от обвиняемите. Под ръководството на Окръжна прокуратура Ловеч  действията по разследването продължават. Предстои съдът да се произнесе по искането на прокуратура за вземане на постоянна мярка за неотклонение „задържане под стража“.\n\n                           \n                    ", "date": "2017.10.10", "title": "Трима привлечени като  обвиняеми за убийство"}
{"url": "http://www.monitor.bg/a/view/83942-%D0%9E%D1%85%D1%80%D0%B0%D0%BD%D0%B8%D1%82%D0%B5%D0%BB%D0%B8-%D0%BF%D1%80%D0%B5%D0%B4%D0%BE%D1%82%D0%B2%D1%80%D0%B0%D1%82%D0%B8%D1%85%D0%B0-%D0%BD%D0%B0%D1%81%D0%B8%D0%BB%D0%B8%D0%B5-%D0%BD%D0%B0%D0%B4-%D0%BC%D0%B5%D0%B4%D0%B8%D1%86%D0%B8/", "text": "\n                    \n\n\n\n\n                    ", "date": "2017.10.10", "title": "Охранители предотвратиха насилие над медици "}
{"url": "http://www.monitor.bg/a/view/14235-%D0%9C%D1%8A%D0%B6-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%BD%D0%B0-%D0%B1%D0%B8%D0%B2%D1%88%D0%B0%D1%82%D0%B0-%D1%81%D0%B8-%D0%B6%D0%B5%D0%BD%D0%B0/", "text": "\n                    Две години престой в затвора и глоба в размер на 3 000 лв си осигури 42-годишен жител на село Ястребово, който застана на подсъдимата скамейка за изнасилване на бившата си съпруга.\n\nТежкият инцидент , който възмути жителите на селото, е от 15 май т.г., когато Христо Христов причакал бившата си половинка да остане сама в къщата и нахлул с изути панталони при нея. Повалил я върху кревата с юмруци и успял да я изнасили въпреки крясъците й молбите за помощ.\n\nВеднага след акта мургавият полов „атлет“ заспал по въздействие на предварително изпитата бутилка домашна ракия. Белезниците щракнали върху китките му преди да се е отървал от махмурлука, сигналът на телефон 112 подала 15-годишната му дъщеря, която се завърнала от училище с двете си братчета и заварила стенещата си майка свлечена на пода.\n\nМомичето на издържало на гледката и позвънило от мобилния си телефон, като помолило униформените да дойдат по-бързо, защото имало опасност изнасилвачът да посегне и на нея.\n\n„Бият се, карат се, сдобряват се като в италианско семейство, ама тая пролет  Христо прекали с юмруците и Недялка, бившата му жена реши съвсем да го прогони.Преди този случай тя го беше осъдила  да не я доближава на повече от 100 метра, ама той не се спря. Пак добре че полицаите дошли навреме и да го вържат, защото можеше и да я претрепе от бой, тя е една мъничка женица…“, коментира тогава кметът на Ястребoво Боньо Бонев.\n\nПо думите му биячът разчитал на парите, които получавал от майка си, работеща в Гърция, докато жертвата си имала постоянна работа в старозагорска фирма.\n                    ", "date": "2017.10.10", "title": "Мъж в затвора заради изнасилване на бившата си жена"}
{"url": "http://www.monitor.bg/a/view/67575-2000-%D0%BB%D0%B5%D0%B2%D0%B0-%D0%BF%D0%B0%D1%80%D0%B8%D1%87%D0%BD%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D0%9F%D0%BB%D0%B0%D0%BC%D0%B5%D0%BD-%D0%9C%D0%B0%D0%B9%D1%81%D1%82%D0%BE%D1%80%D0%B0/", "text": "\n                    Срещу 2000 лева парична гаранция карловецът Пламен Димитров с прякор Майстора, излиза от ареста. Това реши съдията от районния съд в Карлово Анна Георгиева, която произнесе определението си след 19 часа в понеделник. Според мотивите й, при четенето на които съдия Георгиева отказа да бъде снимана от присъстващите телевизионни екипи, има обосновано предположение, че Пламен Димитров е извършил престъпленията, в които е обвинен, но обвиненията срещу него са за леко престъпление, което се наказва от закона със затвор до 2 години или с пробация. Освен това Майсторът нямало да се укрие и нямало опасност да извърши друго престъпление, се мотивира съдия Анна Георгиева.\n\nПламен Димитров бе задържан на 5 октомври, когато бе запалено и изгоря напълно новото ауди на журналистката от Карлово Зорница Акманова. Тя направила няколко репортажа по темата как Майстора задържа коли на свои клиенти и им измисля дефекти, за предаването „Господари на ефира”. Ощетените подавали жалби, но те завършвали с отказ за образуване на досъдебно производство. Пламен Майстора бил арестуван и обвинен в измама на един от клиентите на незаконния му автосервиз, разследването за палежа на колата на журналистката продължава. След запитване на „Монитор”/”Телеграф” от районната прокуратура в Карлово съобщиха, че имат 3-дневен срок, за да решат дали да протестират пускането на Майстора на свобода. \n                    ", "date": "2017.10.10", "title": "2000 лева парична гаранция за Пламен Майстора"}
{"url": "http://www.monitor.bg/a/view/41581-%D0%9D%D0%90%D0%9F-%D0%B7%D0%B0%D0%BF%D0%BE%D1%87%D0%B2%D0%B0-%D0%BD%D0%BE%D0%B2%D0%B0-%D0%BB%D0%BE%D1%82%D0%B0%D1%80%D0%B8%D1%8F-%D1%81-%D0%BA%D0%B0%D1%81%D0%BE%D0%B2%D0%B8%D1%82%D0%B5-%D0%B1%D0%B5%D0%BB%D0%B5%D0%B6%D0%BA%D0%B8/", "text": "В нея могат да участват всички бонове, издадени след 1-ви януари тази година\n                    Втората лотария с касови бележки на Националната агенция за приходите стартира от днес. В нея ще могат да участват всички бонове, издадени след 1-ви януари тази година.\n\nВ новото издание месечните и годишната награда ще са парични. Голямата награда е 50 000 лева 2000 лева ще се дават всеки месец, а всяка седмица  някой ще печели предметна награда на стойност приблизително 1000 лева.\n\nПрез миналата година, в първото издание на лотарията се регистрираха 51 милиона касови бележки на стойност над 670 милиона лева, уточняват от НАП.\n                    ", "date": "2017.10.10", "title": "НАП започва нова лотария с касовите бележки"}
{"url": "http://www.monitor.bg/a/view/27049-%D0%9B%D0%B5%D1%82%D0%B8%D1%89%D0%B5-%D0%A1%D0%BE%D1%84%D0%B8%D1%8F-%D0%BF%D0%BE%D1%81%D1%80%D0%B5%D1%89%D0%BD%D0%B0-5%D0%BC%D0%BB%D0%BD-%D1%81%D0%B8-%D0%BF%D1%8A%D1%82%D0%BD%D0%B8%D0%BA/", "text": "Ръководството води преговори за нови дестинации \n                    Столичното летище посрещна своя 5-милионен пътник. Петя Стоянова кацна от Варна с полет на авиокомпания Bulgaria Air.\n\nГолемият трафик от нискотарифните компании доведоха до рекорд на Летище София. ''Може би тази година ще имаме и 6 мил. пътници. Това е резултат на работата на авиокомпаниите, както и на летището“, обяви изпълнителният директор Владимир Рапунджиев. Той подари на Стоянова ваучер за посещения в салоните за гости на летището на стойност 150 евро, а от Bulgaria Air й подариха златна карта с различни привилегии при пътуване.\n\nВ момента се водят преговори с авиокомпаниите за нови дестинации от аеропорта. Миналата година 20 хил. пътника не достигнаха, за да достигне тазгодишния рекорд.\n\nЗа първи път през далечната 2006 г. столичното летище посрещна над 2 милиона пътници. Година след въвеждане в експлоатация на Терминал 2, през 2008 г., бяха обслужени над 3 млн. пътници (3.2 млн.). През 2013 г. те нараснаха на 3.5 млн., през 2014 г. достигнаха 3.8 млн., а 2015 г. - над 4 млн.\n                    ", "date": "2017.10.10", "title": "Летище София посрещна 5-млн. си пътник"}
{"url": "http://www.monitor.bg/a/view/34834-%D0%9A%D1%80%D0%B5%D0%B4%D0%B8%D1%82-%D0%BE%D1%82-fibank-%D1%81-%D0%B0%D1%82%D1%80%D0%B0%D0%BA%D1%82%D0%B8%D0%B2%D0%BD%D0%B0-%D0%BB%D0%B8%D1%85%D0%B2%D0%B0-%D0%B7%D0%B0-%D0%BB%D0%B5%D0%BA%D0%B0%D1%80%D0%B8-%D0%B8-%D1%81%D1%82%D0%BE%D0%BC%D0%B0%D1%82%D0%BE%D0%BB%D0%BE%D0%B7%D0%B8/", "text": "\n                     (Първа инвестиционна банка) предлага , специално разработен за лекари и стоматолози. Кредитът може да бъде ползван за оборотни средства, за инвестиции като закупуването на специализирано оборудване, ремонт на кабинети или за повишаване на професионалната квалификация.Отпуснатите средства могат да бъдат без ограничение, а срокът е до 12 месеца при ползването на оборотни средства и до 15 години за инвестиции.Fibank предлага гъвкави схеми на погасяване. Кредитът се отпуска при изключително облекчена процедура, като не е необходимо да се предоставя бизнес план.\n\n\n                    ", "date": "2017.10.10", "title": "Кредит от Fibank с атрактивна лихва  за лекари и стоматолози"}
{"url": "http://www.monitor.bg/a/view/20627-%D0%9F%D0%BE%D1%80%D0%BE%D0%B6%D0%B0%D0%BD%D0%BE%D0%B2-%D0%A1%D0%BF%D0%B5%D1%88%D0%BD%D0%BE-%D0%B4%D0%B5%D0%B9%D1%81%D1%82%D0%B2%D0%B0%D0%BC%D0%B5-%D0%BF%D0%BE-%D1%83%D0%B2%D1%80%D0%B5%D0%B4%D0%B5%D0%BD%D0%B0%D1%82%D0%B0-%D0%BE%D1%82-%D0%BA%D0%BE%D1%80%D0%BE%D1%8F%D0%B4-%D0%B4%D1%8A%D1%80%D0%B2%D0%B5%D1%81%D0%B8%D0%BD%D0%B0/", "text": "\n                    Създадена е организация за инвентаризиране, възлагане на добив и усвояване на увредената дървесина от горски територии, засегнати от съхнене, вредители и абиотични фактори. Това увери министърът на земеделието, храните и горите Румен Порожанов, увериха от пресцентъра на ресорното ведомство.\n\nПо време на третото поредно заседание на създадения с негова заповед кризисен щаб за спешно решаване на проблема, той специално изиска от представителите на Южноцентрално предприятие и Лесозащитна станция Пловдив да предоставят информация за съхнещите гори до Карлово. Инж. Ботьо Арабаджиев, директор на ЮЦДП информира, че от направената инспекция на място стана ясно, че това са насаждения, които са засегнати от съхнене поради комплекс от фактори, сред които промяна на климатичните условия, изчерпване на почвения запас и достигане на определена възраст за дървесния вид. Беше посочено, обаче, че има наличие на добър подраст от широколистни видове и се разчита, че естественото възобновяване ще е до 85%. По време на дискусията, бе уточнено, че успоредно с процеса на трансформация на поразените иглолистни насаждения с широколистни, ще има и регенерация на иглолистните насаждения. Според експертите това ще е добро взаимодействие между двата вида, което ще запази досегашните противоерозионни и защитни функции на гората.\n\n \n                    ", "date": "2017.10.10", "title": "Порожанов: Спешно действаме по увредената от корояд дървесина "}
{"url": "http://www.monitor.bg/a/view/51994-1300-%D0%BB%D0%B2-%D0%B2-%D1%85%D0%B0%D0%B7%D0%BD%D0%B0%D1%82%D0%B0-%D0%BE%D1%82-%D0%B2%D1%81%D1%8F%D0%BA%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0/", "text": "Хлопнаха кепенците на 17 кръчми заради лоша хигиена\n                    По 1300 лева влизат в хазната от всяка данъчна проверка по морето. Това показват изчисления на „Монитор“ на база данни на Националната агенция за приходите (НАП).През летните месеци данъчните инспектори са направили близо 40 000 проверки, което е вдигнало оборотите на търговците с 23%  Дистанционната връзка на касовите апарати показва, че през юни, юли и август хотелите, дискотеките и магазините по Северното и Южното крайбрежие са отчели продажби, които надхвърлят 1 млрд. лева на месец. Така се оказва, че за трите летни месеца морските търговци са чукнали касови бележки за около 3 млрд. лева, което е с 560 млн. лева повече спрямо регистрирания оборот за миналата година, когато сумата е възлизала на приблизително 2,440 млрд. лева.Резултатите от кампанията са значителен ръст на отчетените обороти, драстично намаление на констатираните нарушения, като и увеличаване на фактурирането на едро към туроператори и търговци, работещи в курортите. По време на проверките НАП използва подхода на т. нар. открити наблюдения, при които инспекторите присъстват в популярни заведения, дискотеки, ресторанти и паркинги в продължение на дни или седмици, като по време на наблюдението приходите на обектите са увеличават в пъти, уточниха още през лятото от Приходната администрация.Освен това се оказва и че има увеличение на приходите от данъци и осигуровки по Черноморието с 52 млн. лева Така ако разделим тези постъпления на всички извършени инспекции, се оказва, че по 1300 лв. се прибавят в бюджета след всяка проверка на данъчните инспектори.Според последните данни на Комисията за защита на потребителите (КЗП) проверяващите от ведомството са извършили 2361 инспекции по родните курорти в заведения, хотели и туроператорски офиси, като са съставени 232 акта. В цялата страна пък са направени 11 000 проверки.Оказва се, че най-честите нарушения открити от комисията, са свързани с това, че хотелите или ресторантите не са отговаряли на изискванията за определената им категория Това означава, че всъщност ние си плащаме, за да спим в четиризвезден хотел, а пък на практика се оказва, че условията в него са за 3 звезди. Друг проблем е, че много често къщи за гости се рекламират като семейни хотели. Инспекторите често се натъквали и на заведения без менюта, както и на обекти, за които няма информация за фирмата и седалището на търговеца и работното време.Контролният орган се е произнесъл за наличие и забрана на нелоялна търговска практика по девет случая.Те са свързани спредоставяне на невярна и подвеждаща информация относно категоризацията или вида на туристически обекти, принуда за потребителя да заплати цената за ползване на плажни принадлежности под наем, като се ограничава свободата му на избор - да заплати само услугата, която желае, казват от КЗП.Един от случаите е за хотел в курорта „Св. Контантин и Елена“, който твърдял, че има спа център, но той не работел. Оказало се, че комплексът не притежавал сертификат и не е подавал документи за сертифициране съгласно изискванията на Закона за туризма.Другите два известни случая са за плаж „Нестинарка“, където собственикът принуждавал потребителите да плащат за 5 лева за шалте, ако искат да лежат на шезлонг за 36 стотинки, и такса от 20 лева за „празен стол“.През летния туристически сезон при извършени проверки са установени забранени 32 вида стоки за които по безспорен начин е доказано, че крият риск за здравето и безопасността на потребителите. Спрени са детски бански костюми, шезлонги, градински маси, рибарски столове, лазерни показалки и други застрашаващи здравето и живота артикули.От Българската агенция по безопасност на храните (БАБХ) съобщиха за „Монитор“, че  17 заведения за обществено хранене са затворени за различни срокове от време по Черноморието това лято за лоша хигиена или други нарушения. Най-много издънки са били констатирани по кръчмите и кафенетата в курорта „Св. Константин и Елена” на север от Варна, а по южното Черноморие - в Созопол. От пресцентъра на БАБХ обаче уточняват, че това не значи, че там повечето обекти за обществено хранене не са били изрядни. Просто са били хванати повече дребни нарушения, добавят от агенцията.На няколко заведения по Южното Черноморие през лятото е била наложена и най-голямата санкция от 3 бона, защото са работели нелегално без никаква регистрация или са извършвали неразрешена според удостоверението за регистрация на обекта дейност, информират от контролното ведомство. Първите са били затворени завинаги.В резултат на инспекциите са съставени общо 160 акта за установяване на административно нарушение и са издадени 369 предписания. Общото количество на възбранените и насочени за унищожаване храни от БАБХ през лятото е близо 1000 кг. \n\n\n                    ", "date": "2017.10.10", "title": "1300 лв. в хазната  от всяка проверка"}
{"url": "http://www.monitor.bg/a/view/1390-%D0%9E%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BF%D1%8A%D1%82%D1%8F-%D0%A1%D0%BE%D1%84%D0%B8%D1%8F%D0%9F%D0%B5%D1%80%D0%BD%D0%B8%D0%BA-%D0%BF%D1%80%D0%B5%D0%B7-%D0%92%D0%BB%D0%B0%D0%B4%D0%B0%D1%8F/", "text": " Колите ще преминават само в едното платно\n                    Започва ремонт на пътя София-Перник през прохода Владая. Движението в отсечката от \"Черния кос\" до Паметника на войнишкото въстание няма да бъде спирано, но колите ще преминават само в едното платно.\n\nЗаради по-натоварения трафик, ремонтът в събота и неделя ще бъде спиран.\n\nДо 10-и ноември се ограничава и движението в посока Благоевград в участъка след тунела \"Мало Бучино\". Причината е аварийното обезопасяване на скатовете по магистрала \"Люлин\".\n                    ", "date": "2017.10.10", "title": "Ограничават движението на пътя София-Перник през Владая"}
{"url": "http://www.monitor.bg/a/view/79067-%D0%98%D0%B7%D0%BA%D0%BB%D1%8E%D1%87%D0%B2%D0%B0%D1%82-%D0%BE%D1%82-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0-%D0%BA%D0%BE%D0%BC%D0%BF%D1%80%D0%BE%D0%BC%D0%B0%D1%82%D0%B8-%D0%B2%D1%8A%D0%B2-%D0%A4%D0%B5%D0%B9%D1%81%D0%B1%D1%83%D0%BA/", "text": "Не се позволява заснемането на лица без тяхно знание\n                    През последните години стана тенденция учениците да качват снимки и видеа във „Фейсбук“ с цел да унижат публично свой връстник. Това наложи и въвеждането на санкции за подобен вид провинения. Така например в правилника на 32 СУИЧЕ е записано, че\n\n\n\n\n\nснимки или други материали в социалните мрежи, компрометиращи авторитета на училището и училищната общност. При допускане на такова провинение те подлежат на наказание „преместване в друго училище“. Заснемането на лица без тяхно знание се счита като нарушение на училищния ред и в 31 СУЧЕМ, известно още като Бастилията.\n\nПравилникът на 51 СУ „Елисавета Багряна“ гласи, че учениците са задължени, ползвайки интернет, да не представят себе си и другите с неподходящи снимки и текст. Това свое задължение те заявяват и в специална декларация, която се подписва и от техните родители.\n\nПо отношение на наказанията училищата имат известна свобода. Някои учебни заведения\n\n\n\n\n\nТака например в 51-во СУ тя може да бъде наложена при допускане на 7 неизвинени отсъствия. В 31-о СУЧЕМ, известно още като Бастилията, ученик може да бъде преместен в съседен клас, при допускане на 10 отсъствия без уважителна причина. В 32-о СУИЧЕ също е разписано такова наказание, което се налага при провинения като тормоз и/или агресивно поведение. До преместване в друго училище се стига, когато ученикът е натрупал 15 неизвинени отсъствия.\n                    ", "date": "2017.10.10", "title": "Изключват от училище за компромати във „Фейсбук“"}
{"url": "http://www.monitor.bg/a/view/1420-%D0%9A%D0%B5%D1%80%D0%B5%D0%BC%D0%B8%D0%B4%D0%B0-%D1%83%D1%86%D0%B5%D0%BB%D0%B8-%D0%BC%D0%B8%D0%BD%D1%83%D0%B2%D0%B0%D1%87-%D0%B2-%D1%86%D0%B5%D0%BD%D1%82%D1%8A%D1%80%D0%B0-%D0%BD%D0%B0-%D0%A8%D1%83%D0%BC%D0%B5%D0%BD/", "text": "Сградата на \"Стефан Караджа\" 10 била ремонтирана преди година\n                    \n\n\n                    ", "date": "2017.10.10", "title": "Керемида уцели минувач в центъра на Шумен"}
{"url": "http://www.monitor.bg/a/view/39253-166-%D1%81%D0%B3%D1%80%D0%B0%D0%B4%D0%B8-%D0%B2-%D0%A1%D0%BE%D1%84%D0%B8%D1%8F-%D1%81-%D0%BD%D0%BE%D0%B2-%D0%BE%D0%B1%D0%BB%D0%B8%D0%BA/", "text": "\n                    166 жилищни сгради в София ще бъдат цялостно санирани. Това обяви кметът на София Йорданка Фандъкова, която провери обновяването на блок в столичния квартал „Хаджи Димитър“. След инспекцията тя обясни, че 70 от тях имат избран изпълнител, 36 чакат районните кметове да стартират процедурите, а 10 са със започнати дейности. Санирането е с гарантирани средства от Националната програма и Оперативна програма регионално развитие. Отговорност за санирането в София носят районните кметове, които трябва да следят за нередности при ремонтните дейности, както и за това дали процедурите за избори на изпълнител за честни и прозрачни, каза Фандъкова.„Подуяне“ и „Кремиковци“ са първите столични района, в които вече има готови санирани сгради. Жителите на „Надежда“ също се радват на обновени блокове.В „Подуяне\" са саниране 3 сгради за над 2 млн. лв. Фандъкова обясни, че близо 200 семейства в района вече могат да се похвалят с нова жилищна обвивка, което ще понижи и сметките им за отопление.„Интересът към програмата вече е доста голям. Много сгради се включват към кандидатстването и дали ще бъдат санирани, ще зависи от наличните средства“, обясни Фандъкова. Тя обясни, че Столичната община е взела решение да облагородява на пространствата около санираните блокове, а именно подмяна на тротоарите и грижа за зелените площи. \n\n\n                    ", "date": "2017.10.10", "title": "166 сгради в София с нов облик"}
{"url": "http://www.monitor.bg/a/view/15993-%D0%94%D0%B2%D0%B0-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-%D0%91%D0%BE%D0%B1%D0%BE%D0%BA%D0%BE%D0%B2%D0%B8-%D0%B2-%D0%B0%D1%80%D1%85%D0%B8%D1%82%D0%B5%D0%BA%D1%82%D1%83%D1%80%D0%B5%D0%BD-%D1%88%D0%B5%D0%B4%D1%8C%D0%BE%D0%B2%D1%8A%D1%80/", "text": "Превръщат бившата Музикална гимназия в Русе в частен нумизматичен музей\n                    Два милиона лева ще инвестират братя Бобокови във възстановяването на една от най-красивите старинни сгради в Русе – Сиропиталището на пастор Вангеман, по-известна като бившата Музикална гимназия. За това съобщи Пламен Бобоков на пресконференция по повод началото на строителните работи. Занемарената и необитаема постройка, която е паметник на културата, бе купена от двамата бизнесмени преди десет години с ангажимент да я укрепят и превърнат в частен нумизматичен музей, но реално дейностите започват едва сега.\n\nБобоков даде дума, че на 1 юли 2018 г. четириетажната сграда ще възвърне първоначалния си блясък. След това ще продължат дейностите по вътрешното обзавеждане и разполагането на колекциите на нумизматичния музей, който най-вероятно ще бъде открит официално до края на същата година. Самият музей съществувал от девет години, но без да има сграда, а колекциите му участвали през този период в 38 изложби в страната и в чужбина. Двата милиона лева, които ще се инвестират във възстановяването на сградата, са корпоративен търговски заем, допълни Бобоков. Проектът е на арх. Радо Серафимов.\n\nКолекциите ще бъдат разположени на втория и третия етаж в специални витрини за експониране на монети. Ще има също учебен музей, където ще се провеждат различни образователни програми, атракцион, библиотека, търговска част за продажба на сувенири, кафене. Стана ясно също, че някогашната зала за концерти ще бъде възстановена и в нея ще се провеждат различни културни събития.\n\nСградата бе купена на търг от Фондация „Братя Бобокови” за 450 000 лева през май 2007 г. Сключен бе договор с областната управа паметникът на културата да бъде укрепен и ремонтиран до май 2010 г. Тъй като това не се случва, договорът бе анексиран.\n                    ", "date": "2017.10.10", "title": "Два млн. лева инвестират Бобокови  в архитектурен шедьовър"}
{"url": "http://www.monitor.bg/a/view/18739-%D0%A1%D1%8A%D0%B1%D0%B0%D1%80%D1%8F%D1%82-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D0%BE%D1%81%D1%82%D1%80%D0%BE%D0%B9%D0%BA%D0%B8-%D0%B2-%D0%BA%D0%B2%D0%98%D0%B7%D1%82%D0%BE%D0%BA-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA/", "text": "\n                    Над 300 незаконни постройки ще бъдат съборени в пазарджишкия кв. „ Изток“ и малката ромска махала, съобщи кметът на общината Тодор Попов.  Администрацията предприема тези действия, тъй като при проверка се оказало, че в двата ромски квартала има изобилие от сгради, които не са нанесени на нито един от наличните градоустройствени планове. Нашите съграждани трябва да се научат на ред и това рано или късно трябва да го направим, мотивира се градоначалникът. Местната кметска управа вече е предприела мерки и в кварталите на града са премахнати гаражи и сервизни постройки в жилищни блокове и къщи на граждани. Тази информация кметът на Пазарджик изнесе в отговор на журналистически въпрос дали има издадено разрешително за построяването на нова дървена ограда на частната джамия“Абу Бекир“ в ромския квартал“Изток“. След като преди време по разпореждане на РДНСК тухлената ограда на молитвения дом бе съборена, преди дни джамията, която е частна, се сдоби с ново дървено заграждение. По този повод главният архитект на община Пазарджик Кръстю Танков обясни, че общината не е давала подобно позволително и след като направят проверка, ако оградата е незаконна, тя ще бъде премахната.\n\n \n                    ", "date": "2017.10.10", "title": "Събарят незаконни постройки в кв.“Изток“ в Пазарджик"}
{"url": "http://www.monitor.bg/a/view/5054-%D0%93%D0%BB%D0%B0%D0%B2%D1%87%D0%B5%D0%B2-%D0%A9%D0%B5-%D0%BF%D1%80%D0%B8%D0%B7%D0%BE%D0%B2%D0%B0-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0-%D0%B4%D0%B0-%D1%80%D0%B0%D0%B7%D1%81%D0%B5%D0%BA%D1%80%D0%B5%D1%82%D0%B8-%D1%81%D1%82%D0%B5%D0%BD%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%B7%D0%B0-%D0%9A%D0%A1%D0%9D%D0%A1/", "text": "\n                    Ако от БСП продължат да говорят за \"бойкот\" на вчерашното заседание на КСНС от страна на ГЕРБ, ще призова президента да разсекрети стенограмата от КСНС вчера. Или следващото заседание да се предава онлайн.Това заяви председателят на Народното събрание Димитър Главчев пред bTV. Напрежение нямаше между никого по време на заседанието, категоричен бе той.Държавният глава прекъсна вчера безпрецедентно КСНС за борба с корупцията и насрочи нова продължение за идния вторник, 17 октомври, като обясни, че излизането на участници е провалило кворума.Главчев разказа, че заседанието е преминало конструктивно, като първо са чути докладите на службите. Цветан Цветанов и Владислав Горанов са предупредили още в самото начало, че към 12 ч ще си тръгнат, защото пътуват. \"И ако трябва да бъдем точни, едва, след като си тръгна Марешки, от администрацията на президента казаха, че е паднал кворумът\", разказа Главчев.Междувременно темата бе коментирана и от вицепрезидента Илияна Йотова на международната конференция „Бъдещето на Европа и българската перспектива“. Тя посочи, че случилото се уронва престижа на българските институции и подчерта, че датата на КСНС е била достатъчно рано казана, за да се съобразят всички графици.  \n\n\n                    ", "date": "2017.10.10", "title": "Главчев: Ще призова президента да разсекрети стенограмата за КСНС (ОБНОВЕНА)"}
{"url": "http://www.monitor.bg/a/view/25444-mo%D0%B1%D0%B8%D0%BB%D0%BD%D0%B8%D1%82%D0%B5-%D0%B3%D1%80%D1%83%D0%BF%D0%B8-%D0%BF%D0%BE-%D0%BE%D0%B1%D1%85%D0%B2%D0%B0%D1%82-%D0%BE%D0%B1%D1%85%D0%BE%D0%B4%D0%B8%D0%BB%D0%B8-%D0%BD%D0%B0%D0%B4-150-000-%D0%B0%D0%B4%D1%80%D0%B5%D1%81%D0%B0/", "text": "\n                    Мобилните групи, които издирват деца извън образователната система, са обходили над 150 000 адреса, съобщиха от МОН.От ведомството обаче ще сезират прокуратурата и Комисията за защита на лични данни заради теч на информация от платформата „Посещаемо и безопасно училище“, изпратена от човек от екипа до журналист. Това съобщи на извънреден брифинг зам.-министърът на образованието Деница Сачева, като поводът бе публикация на сайта „Биволь“, според която във въпросната платформа личните данни на 1,2 деца били достъпни. Сачева обаче опроверга поредната партенка на фабриката за фалшиви новини, обслужваща създадената от Командира олигархия, като бе категорична, че пробив в системата няма. Тя обясни, че данните за 1,2 млн. деца, които се визират в публикацията, са данни на ГРАО. Системата „Посещаемо и безопасно училище“ пък работила само с деца извън образователната система, които били 206 хил.Сачева обясни още, че платформата е изолирана от интернет и единствено формулярите за обход могат да бъдат отваряни в мрежата чрез линкове. Именно линк, водещ до формуляр с конфиденциална информация, е изпратил въпросният нарушител до журналист. С промяна на символ на изпратения линк обаче ставали достъпни и други генерирани формуляри, обясни Сачева. Формулярите съдържат имената на детето и адреса му, но не и ЕГН-то му, поясни Сачева.Въпросното лице можело да е служител на МВР, на Регионално управление по образование, учител, директор, член на гражданска организация. Екипът по обхват включвал общо 11 632 души. \n\n\n                    ", "date": "2017.10.10", "title": "Ловците на ученици обходили 150 000 адреса"}
{"url": "http://www.monitor.bg/a/view/56515-%D0%9E%D1%82%D0%BC%D0%B5%D0%BD%D0%B8%D1%85%D0%B0-%D0%B1%D0%B5%D0%B4%D1%81%D1%82%D0%B2%D0%B5%D0%BD%D0%BE%D1%82%D0%BE-%D0%BF%D0%BE%D0%BB%D0%BE%D0%B6%D0%B5%D0%BD%D0%B8%D0%B5-%D0%B7%D0%B0-%D0%B2%D0%BE%D0%B4%D0%B0%D1%82%D0%B0-%D0%B2-%D0%9F%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5/", "text": "\n                    Отменено е бедственото положение в община Панагюрище,  обявено заради честите аварии в магистралния водопровод, довели до проблеми с водоснабдяването. Това информираха от Кризисния щаб към общината. Възстановено е нормалното водоподаване към всички населени места- 6 села и общинския център Панагюрище. По проблемното трасе, което е дълго 2,4 км, вече няма аварии.  Чешмите на хората вече не са „на сух режим“, а прекъсванията в подаването стават все по-редки.  В критичния участък от магистралния водопровод Злокучене-Панагюрище освен, че са положени нови тръби, са монтирани  и обезвъздушители. Ремонтът на цялото трасе е приключил. До критичната ситуация в средногорската община се стигна преди 3 седмици, след като със заповед на кмета на Община Панагюрище на 15 септември бе обявено бедствено положение, заради множество тежки аварии по магистралния водопровод от село Злокучене. Тогава в рамките на 10 дни специалистите от „В и К“ бяха отчели 16 аварии, които доведоха до сериозен недостиг на вода в населените места на общината. Срокът на обявеното бедствено положение бе удължен до 10 октомври.\n\n \n                    ", "date": "2017.10.10", "title": "Отмениха бедственото положение за водата в Панагюрище"}
{"url": "http://www.monitor.bg/a/view/18760-3-%D0%BB%D0%B2-%D1%82%D0%B0%D0%BA%D1%81%D0%B0-%D0%BC%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B0-%D0%B1%D0%B5%D0%BB%D0%B5%D0%B6%D0%BA%D0%B0-%D0%B2-%D0%9A%D1%8E%D1%81%D1%82%D0%B5%D0%BD%D0%B4%D0%B8%D0%BB/", "text": "\n                    От 1 до 3 лв. заплащат учениците при издаването на медицинска бележка на личните си лекари в Кюстендилско. Част от медиците вече са разлепили пред кабинетите си информация за нововъведението. „Това е вид услуга, за която от Здравната каса не се заплаща и лекарите имат право да определят цена“, коментира председателят на Районната колегия на общопрактикуващите лекари в Кюстендил, д-р Румен Алексов.\n„Не виждам защо трябва да заплащаме тази такса. Не стига потребителската, сега и за медицинска бележка. Няма какво да направим, като се налага ще плащаме, но ни се вижда прекалено. Да не говорим, че учениците от по-горните курсове са едни от най-честите клиенти на лекарите именно заради бележките“, коментира 40-годишна кюстендилка.\nМасово таксата за медицинска бележка е въведена и в Дупница. Ако в областния град тя варира от 1 до 3 лв., то в Дупница медиците масово искат по 3 лв. „Още отдавна е можело да се премине към ценообразуване, но се пристъпва едва сега. Трябва да уточним, че не се искат пари от учениците при прегледа. Родителите заплащат само таксата за бележката и се подписват върху нея“, уточняват личните лекари.\n                    ", "date": "2017.10.10", "title": "3 лв. такса „медицинска бележка“ в Кюстендил"}
{"url": "http://www.monitor.bg/a/view/40879-%D0%92%D0%BA%D0%B0%D1%80%D0%B0%D1%85%D0%B0-%D1%81%D0%BC%D0%B5%D1%81%D0%B5%D0%BD%D0%B8%D1%8F-%D0%B5%D0%B7%D0%B8%D0%BA-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%90%D0%B2%D1%81%D1%82%D1%80%D0%B8%D1%8F-%D0%B2-%D0%BA%D0%BD%D0%B8%D0%B3%D0%B0/", "text": "Общността ни там вече достига над 50 000 души \n                    Смесеният език на сънародниците ни в Австрия вече е описан в книга. Автор е доц. д-р Ана Кочева от Института за български език при БАН. Трудът е плод на 10-годишни проучвания и е продължение на проекта „Българската общност в Австрия“, в който участват учени от Института на български език към БАН и от Института за етнология и фолклористика. Броят на сънародниците ни там нараства непрекъснато. През 90-те години на миналия век там живеят около 6 000 българи, а днес вече са над 50 000. „Още през 14-15 век там се заселват първите ни сънародници. През Възраждането пък много млади българи откриват Виена като център за обучение. В момента много институции поддържат българския език. Затова бих казала, че общността ни там е различна от тази в други страни. Тя е подложена на напора на много езикови стихии - и на разговорния немски език, и на книжовния, както и на българския – книжовен и разговорен“, коментира пред „Монитор“ доц. Кочева. При смесения език обичайно се кръстосват различни черти - български и немски. В областта на фонетиката и граматиката връх вземат българските особености, а на лексиката-немските. Резултатът е пъстра лингвистична смесица.„В областта на граматиката, независимо, че навлизат немски лексеми, те се членуват по български образец. Например: отивам си в  (общежитието).  (трамваят) ми закъснява и мн, мн. др. По същия начин стоят нещата при немските глаголи - появява се българска наставка, която ги превръща в хибриди:  (почиствам),  (оказвам натиск),  (запазвам билет) \", обясни експертът.Доц. Кочева е направила над 100 интервюта с наши имигранти. Интересен факт е, че не само езикавата компетентност, но и психофизичното състояние на българите играят роля при езиковото им поведение - в края на работния ден, напр., сънародниците ни са по-невнимателни към езика си. Тогава в речта им навлизат и много германизми. През почивните дни пък говорят с по-малко немски заемки. „Оказва се, че при „езика“ на сънуването закономерностите са същите – когато са изморени по-често „говоренето насън“ е немско, в края на седмицата – връх взима българският език. Тези фактори оказват влияние и при изразяване на емоции. Когато мъжете искат да използват вербална агресия, посягат към арсенала на българските ругатни. Немските не им се виждат достатъчно цветисти“, каза още доц. Кочева. Опозицията свое чуждо - също намира своето езиково изражение. При съпоставяне след думи като Австрия, Виена следват германизми, след България, наше – български – Австрийският ротвайн не е нищо особено, нашето червено вино за тях е марково или Техният йогурт само напомня българското кисело мляко.\"Най-важният извод обаче е, че езикът на имигрантите ни в Австрия е смесен български език\", добави доц. Кочева. \n\n\n                    ", "date": "2017.10.10", "title": "Вкараха смесения език на българите в Австрия в книга "}
{"url": "http://www.monitor.bg/a/view/80739-%D0%91%D0%BE%D1%80%D0%B8%D1%81%D0%BE%D0%B2-%D0%B8-%D1%82%D1%83%D1%81%D0%BA-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%BF%D0%BE-%D1%82%D0%B5%D0%BB%D0%B5%D1%84%D0%BE%D0%BD%D0%B0-%D0%B1%D1%8A%D0%B4%D0%B5%D1%89%D0%B8%D1%82%D0%B5-%D0%BF%D1%80%D0%BE%D1%86%D0%B5%D1%81%D0%B8-%D0%B8-%D1%80%D0%B5%D1%84%D0%BE%D1%80%D0%BC%D0%B8-%D0%B2-%D0%95%D0%A1/", "text": "\n                    Министър-председателят Бойко Борисов проведе телефонен разговор с председателя на Европейския съвет Доналд Туск. В продължение на дискусиите от срещата на държавните и правителствени ръководители в Талин, двамата обсъдиха теми, свързани с бъдещите процеси и реформи в ЕС и по-конкретно т.нар. Дневен ред на лидерите 2017/2018. Това съобщиха от пресцентъра на Министерски съвет.Туск информира българския премиер за напредъка по изготвянето на дневния ред, по който той провежда консултации с европейските лидери. Целта е при срещите на върха да има повече ефективност и по-добра координация.Министър-председателят Бойко Борисов и председателят на Европейския съвет обсъдиха също така предстоящата среща на върха на тема „Западни Балкани“ в София през май, в рамките на българското председателство на Съвета на ЕС догодина, на която те ще бъдат домакини заедно. Координирани бяха действията по организация на срещата, както и процесa по съгласуване с останалите държави-членки на подходяща дата за насрочване на форума. \n\n\n                    ", "date": "2017.10.10", "title": "Борисов и Туск обсъдиха по телефона бъдещите процеси и реформи в ЕС "}
{"url": "http://www.monitor.bg/a/view/64340-%D0%98%D0%B4%D0%B2%D0%B0-%D1%86%D0%B8%D0%B3%D0%B0%D0%BD%D1%81%D0%BA%D0%BE%D1%82%D0%BE-%D0%BB%D1%8F%D1%82%D0%BE/", "text": "\n                    Лошото време свърши и от днес температурите се покачват. В следващите 10-15 дни се очаква първата серия на . Постепенно температурите ще се повишават, като в края на тази и началото на следващата ще са високи за сезона -  в низините.\nЩе бъде предимно . Това е защото Балканите, а и цяла Южна Европа са под влияние на .\n\nВсе пак ще бъде ,  най-вече около водните басейни. Но през деня и най-вече следобед времето ще бъде , и .\n                    ", "date": "2017.10.10", "title": "Идва циганското лято"}
{"url": "http://www.monitor.bg/a/view/76650-%D0%97%D0%B0%D0%BF%D0%BE%D1%87%D0%B2%D0%B0-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0-%D0%BF%D0%BE-%D0%BE%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%A5%D1%80%D0%B8%D1%81%D1%82%D0%BE-%D0%A1%D1%82%D0%BE%D0%B8%D1%87%D0%BA%D0%BE%D0%B2-%D0%BA%D0%B0%D1%82%D0%BE-%D0%BF%D0%BE%D1%87%D0%B5%D1%82%D0%B5%D0%BD-%D0%BA%D0%BE%D0%BD%D1%81%D1%83%D0%BB-%D0%B2-%D0%98%D1%81%D0%BF%D0%B0%D0%BD%D0%B8%D1%8F/", "text": "\n                    Стартира процедурата по освобождаването на Христо Стоичков като почетен (нещатен) консул на Република България в Кралство Испания със седалище в Барселона и с консулски окръг, обхващащ територията на автономна област Каталуния и автономна област Арагон.Предстои след вътрешна съгласувателна процедура решението да бъде разгледано от Министерския съвет.Христо Стоичков е назначен за почетен консул с решение на Министерския съвет № 585 от 29 юли 2011 г. През последните няколко години дейността му като почетен консул е затруднена поради обстоятелството, че той пребивава основно в САЩ.\nВ допълнение следва да се има предвид, че в бъдеще ефективното изпълнение на функциите на почетен консул от страна на г-н Стоичков ще бъде възпрепятствано поради усложняване на комуникацията му с официалните власти на Кралство Испания заради последните му публични изяви.Кралство Испания е стратегически партньор и приятел на България, поддържаме отлични двустранни отношения на всички равнища и интензивно сътрудничество във всички области от взаимен интерес.Преди няколко дни Стоичков изказа мнението си след проведения референдум в Каталуния и случващото се там. Тогава той поиска оставката на испанския вицепремиер Сорая Саенс де Сантамария иобяви действията на правителството за \"срамни\". Стоичков използва като трибуна мексиканската телевизия \"Унивижън\", за която работи. Той се появи във видеото с каталунския флаг на ръката си.\n\n\n                    ", "date": "2017.10.10", "title": "Махат Стоичков като почетен консул в Испания"}
{"url": "http://www.monitor.bg/a/view/50752-%D0%9D%D0%B0%D0%B4-700-%D1%81%D1%82%D0%B8%D1%85%D0%BE%D1%82%D0%B2%D0%BE%D1%80%D0%B5%D0%BD%D0%B8%D1%8F-%D1%81%D0%B5%D0%B5-%D0%B6%D1%83%D1%80%D0%B8-%D0%B7%D0%B0-%D0%97%D0%BB%D0%B0%D1%82%D0%BD%D0%BE%D1%82%D0%BE-%D1%8F%D0%B9%D1%86%D0%B5/", "text": "\n                     \n\nНад 700 поетични опита ще пресее журито на 34-то издание на националния младежки конкурс за поезия „Веселин Ханчев” с председател писателя Марин Будаков. Общо 78 участници, с традиционния превес на нежната половина са изпратили по пощата между 5 и 10 свои работи в рима с надеждата , че ще станат носители на голямата награда – статуетката „Златното яйце“.\n\nАвторите са на възраст между 14 и 25 години, а никой от тях все още няма издадена стихосбирка, което е и сред условията за участие.\n\nНай-много са  във възрастовия диапазон 16-21 години. Сред начинаещите пера е и 12-годишната Паолена от  Троян, която е допусната до участие извън конкурсното класиране. Най-далечната дестинация е италианският град Савона, където над белия лист се поти 25-годишен поклоник на музите.\n\nСред членовете на журито е и поетът Никола Петров, който е записал в творческата си биография три награди за времето от 2009-2011 година.\nОрганизатор на тази най-дългогодишна литературна надпревара са библиотека „Родина“ в Града на липите, къща музей „Гео Милев“ и община Стара Загора, които традиционно издават първата книга на лауреата.\n\nПобедителят ще стане известен на 3 ноември, а ден по-късно ще се проведе и поетичната работилница за млади автори.\n                    ", "date": "2017.10.10", "title": "Над 700 стихотворения „сее“ жури за Златното яйце    "}
{"url": "http://www.monitor.bg/a/view/4823-%D0%91%D1%8A%D0%BB%D0%B3%D0%B0%D1%80%D0%B8-%D0%B2-%D0%9A%D1%80%D0%B8%D1%82-%D0%B8%D1%81%D0%BA%D0%B0%D1%82-%D0%B1%D1%8A%D1%80%D0%B7%D0%BE-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%BA%D0%B0%D1%80%D0%B4%D0%B8%D0%BE%D0%BB%D0%BE%D0%B3%D0%B0/", "text": "\n                    За бързо и безпристрастно разследване и съдопроизводство по случая с убийството на лекаря-кардиолог от град Сития д-р Христодолу Каландзакис настояват българи, живеещи на гръцкия остров Крит. Медикът бе застрелян с 4 куршума на 7 октомври по пътя за кабинета си в село Йерапетра, обвинение за убийството е повдигнато срещу полицая от РУ „Полиция“ Красимир Карчев. Заедно с него в ареста е приятелката му Десислава Говедарова, срещу която е повдигнато обвинение за съучастие. Говедарова е съпруга на разстреляния , двамата имат 3-годишно момченце. Очаква се в сряда съдът в град Неаполи да се произнесе по мярката за неотклонение на двамата, вече има назначен служебен защитник. От личната си страничка във ФБ Петър Атанасов, председател на живеещите на острова българи призова:“! Престъпленията на един, ако се докажат, носят огромни последици за десетки хиляди други, опитващи се години наред да изградят, дом, семейство и приятели на чуждо място. Срамно, тъжно и унизително е, за пореден път да сме в черната хроника! Заради едно убийство, 15 000 души на острова и 300 000 в Гърция ще продължат да поемат вина още дълго време. Най-голяма тежест пада на българите живеещи в самото населено място, за които се притеснявам. Надявам се полиция и прокуратура безпристрастно да изяснят случая, а виновните да си понесат последствията. Възможно е поднесената информация да е в повече за хората живеещи далеч от нас, но за тези десетки хиляди българи, които сме на острова, от огромно значение е истината! Не може заради единици, сметката и тежестта да пада на цялата диаспора тук! Да изрежем гнойта!“.\n                    ", "date": "2017.10.10", "title": "Българи в Крит искат бързо разследване за убийството на кардиолога"}
{"url": "http://www.monitor.bg/a/view/46945-%D0%92%D0%B0%D1%80%D0%BD%D0%B0-%D1%89%D0%B5-%D0%B3%D1%80%D1%8A%D0%BC%D0%BD%D0%B5-%D1%84%D0%BE%D0%B9%D0%B5%D1%80%D0%B2%D0%B5%D1%80%D0%BA%D0%B8-%D0%B7%D0%B0-100-000-%D0%BB%D0%B2/", "text": "\n                    100 000 лв. без ДДС ще плати Варна за фойерверки, според обявената  обществена поръчка на общината. Парите ще бъдат похарчени за организиране и провеждане на пиротехническо шоу на територията на община Варна за посрещане на обществени събития и тържества. При изпълнение на обществената поръчка, избраният изпълнител трябва да извърши дейности по организиране и провеждане на пиротехническо шоу във връзка с чествания и градски празници, като посрещане на Нова година, Националния празник на Република България, празника на Варна - 15 август, 3 март и други събития, организирани от община Варна. Участниците в търга трябва да притежава разрешение за търговия и употреба на пиротехнически изделия в съответствие със Закона за оръжията, боеприпасите, взривните вещества и пиротехническите изделия, издадено от МВР, както и да разполагат с поне един специализиран автомобил за превоз на опасни товари. Освен това, кандидатите трябва да разполагат и с трима пиротехници, които да притежават свидетелства за работа с взривни материали и които да отговарят за изпълнението на поръчката. Офертите ще се приемат до края на месец октомври.\n \n                    ", "date": "2017.10.10", "title": "Варна ще гръмне фойерверки за 100 000 лв. "}
{"url": "http://www.monitor.bg/a/view/26325-%D0%A3%D1%87%D0%B5%D0%BD%D0%B8-%D0%BE%D1%82-48-%D0%BC%D0%BE%D1%80%D1%81%D0%BA%D0%B8-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82%D0%B0-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "\n                    ВВМУ „Н. Й. Вапцаров” е домакин от днес на 18-та годишна Генерална асамблея на Международната асоциация на морските университети. Общността на университетите, посветили своята дейност на високото качество на морското обучение и морската практика (Maritime Education and Training – MET), както и на високо качество на изследвания в сферата на морските науки, се събира във Варна, като официалното откриване е днес от 9 часа в Интерхотел „Черно море“. Специални гости на форума са проф. Нийл Бос, президент на IAMU и директор на Австралийския морски колеж, който преди броени дни беше удостоен с почетно звание Доктор хонорис кауза на ВВМУ „Н. Й. Вапцаров“, Такехеро Умемура – представител на Nippon Foundation, Милхард Фаждин – представител на IMO, Дейвид Снайдер – президент на Наутикъл институт, Лондон и др. Във форума ще участват 212 представители на 48 университета, от 33 държави. Основна тема на Генералната асамблея и на съпътстващите конференции – научна и студентска, е по-нататъшното развитие на морското образование и създаване на единни стандарти за морските професионалисти и търсене на възможности за задълбочаване на сътрудничеството между университетите.\nЩе бъдат изнесени над 60 научни доклада в 11 тематични направления, като сред докладчиците са учени и представители обучението на кадри и в морския бизнес от Румъния, Полша, Украйна, Грузия, Русия и Турция.\n\n \n                    ", "date": "2017.10.10", "title": "Учени от 48 морски университета се събират във Варна"}
{"url": "http://www.monitor.bg/a/view/62803-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D1%89%D0%B5-%D0%B5-%D0%B4%D0%BE%D0%BC%D0%B0%D0%BA%D0%B8%D0%BD-%D0%BD%D0%B0-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5%D1%82%D0%BE-%D0%B7%D0%B0-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0%D1%80%D0%B5%D0%BD-%D0%BA%D0%BE%D0%BD%D1%82%D1%80%D0%BE%D0%BB-%D0%BD%D0%B0-%D0%95%D0%B2%D1%80%D0%BE%D0%BF%D0%BE%D0%BB-%D0%BF%D1%80%D0%B5%D0%B7-2018-%D0%B3/", "text": "\n                    България ще бъде домакин на заседанието на Съвместната група за парламентарен контрол на Европол. Това ще стане на 18 и 19 март 2018 година, съобщи в Брюксел председателят на Комисията по вътрешна сигурност и обществен ред в Народното събрание Цветан Цветанов.\nТой участва в учредителната среща на групата в Брюксел. Договорът за Европейския съюз дава право на Европейския парламент, съвместно с националните парламенти, да контролират Европол. Заради разногласия не бяха приети процедурните правила за работата на групата и това ще трябва да стане в България. “Работата в София ще бъде много натоварена”, обяви Цветанов, след като стана ясно, че българското председателство ще трябва да работи за сближаването на понякога твърде различни позиции.Германската делегация беше сред тези, които не бяха съгласни с предложените процедури. Цветанов разговаря на място с германските си колеги и добави, че разговорите ще бъдат продължени по време на предстоящо негово посещение в Германия.Председателят на ПГ на ГЕРБ Цветан Цветанов изрази надежда, че въпреки очертаващата се натоварена програма, колегите му от другите държави ще имат възможност да се запознаят и да оценят и културните и природните дадености на София и Пловдив. София е определена за европейска столица на спорта през 2018 година, а Пловдив - за европейска столица на културата за 2019 година.\n\n\n                    ", "date": "2017.10.10", "title": "България ще е домакин на заседанието за парламентарен контрол на Европол през 2018 г. "}
{"url": "http://www.monitor.bg/a/view/45031-%D0%A1%D1%8A%D0%B4%D0%B8%D0%B9%D1%81%D0%BA%D0%B0%D1%82%D0%B0-%D0%BA%D0%BE%D0%BB%D0%B5%D0%B3%D0%B8%D1%8F-%D0%BD%D0%B0-%D0%92%D0%A1%D0%A1-%D0%B8%D0%B7%D0%B1%D1%80%D0%B0-%D0%B2%D1%80%D0%B5%D0%BC%D0%B5%D0%BD%D0%B5%D0%BD-%D1%88%D0%B5%D1%84-%D0%BD%D0%B0-%D0%A1%D0%BE%D1%84%D0%B8%D0%B9%D1%81%D0%BA%D0%B8-%D0%B3%D1%80%D0%B0%D0%B4%D1%81%D0%BA%D0%B8-%D1%81%D1%8A%D0%B4/", "text": "\n                    След близо три часови дебати съдийската колегия на ВСС избра Десислава Попколева за временен председател на Софийски градски съд до избора на титуляр. Тя бе номинирана от общото събрание на съдиите на 29 септември и кандидатурата й бе внесена в съвета същия ден. На днешното гласуване тя получи 10 гласа за и 3 против. Миналата седмица пак имаше гласуване за Попколева, тогава седем души я подкрепиха.Мястото на председателя на Софийски градски съд е свободно от 2 октомври, когато бе гласувана оставката на титуляра Калоян Топалов. Бившият шеф на съда Калоян Топалов подаде оставка в края на септември. \n\n\n                    ", "date": "2017.10.10", "title": "Съдийската колегия на ВСС избра временен шеф на Софийски градски съд "}
{"url": "http://www.monitor.bg/a/view/31113-33-%D0%BD%D0%B5-%D0%B8%D1%81%D0%BA%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BE%D0%BA%D0%BE%D0%BB%D0%BE-%D0%A1%D0%B2%D0%B5%D1%82%D0%B0-%D0%9D%D0%B5%D0%B4%D0%B5%D0%BB%D1%8F/", "text": "\n                    33% от жителите на София не искат нито автомобили, нито трамваи да минават покрай площад “Света Неделя” в центъра на столицата. Проучването е направено от експерти от Университета по архитектура, строителство и геодезия, които представиха проект за това какво трябва да е бъдещето на пространството около емблематичната църква. Допитването е направено между 200 случайни минувача и 400 живущи в района. Данните показват, че масово хората не искат и повече магазини и търговски обекти в пространството. В проекта се предвижда разширяване на пешеходното пространство, успокояване на градския транспорт и озеленяване.Предстои от „Московска“ 33 да търсят изпълнител, който да промени пространството. Главният архитект на София Здравко Здравков обяви, че основната цел е обвързване на пешеходните връзки в центъра на града.По-рано през деня кметът на София Йорданка Фандъкова категорично обяви, че застава зад идеята площада около църквата „Света Неделя“ да бъде пешеходна зона. По думите й общината е инвестирала и средства, и време, и усилия да бъде премахнат „грозния паркинг“ пред хотел „Балкан“. „Направихме и проучвания за богатото културно-историческо наследство, което се намира там още от римския период и всичко това да може да бъде вплетено в пешеходна зона, в модерно градско пространство с възможност да се виждат и останките от древна Сердика“, коментира кметът.\n\n\n                    ", "date": "2017.10.10", "title": "33% не искат движение около “Света Неделя”"}
{"url": "http://www.monitor.bg/a/view/17040-%D0%9F%D0%B0%D0%BD%D0%BE%D0%B2-%D0%B3%D0%BE%D1%82%D0%B2%D0%B8-%D0%BA%D0%B0%D0%B8%D1%88%D0%BA%D0%B0-%D0%B7%D0%B0-%D0%BC%D0%B5%D0%B4%D0%B8%D0%B8%D1%82%D0%B5-%D0%B8-%D0%A2%D0%B5%D0%BC%D0%B8%D0%B4%D0%B0/", "text": "Опита се да пробута свой човек за шеф на СГС, магистратът отказа\n                    Пореден опит да обязди Темида в полза на менторите си олигарси направи шефът на Върховния касационен съд Лозан Панов. Поредният щурм срещу съдебната власт от страна на Белия лебед на задкулисието у нас, както бе наречен Панов преди време от бившия кадровик на Темида Ясен Тодоров, дойде още в началото на първото заседание на новоизбраната съдийска колегия на Висшия съдебен съвет. По добре позната схема от стенограмите „АРГОгейт“ скандалният съдия беше причакан на влизане в сградата на съвета от медиите от фабриката за фалшиви новини с програмни въпроси, на които той отново се обяви срещу бъдещия единен антикорупционен орган макар за неговото създаване да настоява Еврокомисията. След това пак изпя старата песен, че прокуратурата трябва да бъде извадена от съдебната власт, макар това да е противоконституционно и срещу щенията му да се обявиха всички ключови фигури в държавата. А накрая заяви, че трябвало да има и „независима съдебна журналистика“.\n\nС изказването си всъщност Панов реално потвърди това, което отдавна се знаеше – че той и менторите му олигарси бленуват не само за овладяване на съдебната власт, а за подмяна на главния прокурор. В мокрите си сънища Панов, който бе сниман да се промъква в луксозни адвокатски кантори макар да е съдия,\n\n \n\n\n\n \n\nа истински независимите медии и журналисти - като бъдещи арестанти. Второто е изконна мечта на олигархията за налагане на пълна цензура над неудобните им медии, за да си осигури публичен комфорт, при който да върши далаверите си на гърба на държавата и гражданите й. Затова не звучи никак учудващ меракът на Панов да стане следващият главен прокурор, за да работи в полза на менторите си, които имат сериозни проблеми с правосъдието. Сред тях са укриващият се зад граница от Темида Български Мадоф – Цветан Василев, подсъдимият за аферата „ЕВН“ олигарх Иво Прокопиев и двамата босове, изправени пред съда за данъчни престъпления за милиони, Огнян Донев и Гриша Ганчев. Крайната цел на всички тези нелицеприятни муцуни на задкулисието е да си осигурят индулгенция за извършените престъпления и съдебен чадър за извършването на нови грабежи. А ако Панов стане главен прокурор освен\n\n \n\n\n\n \n\nще може да им осигури и бленуваното вкарване зад решетките на всички неудобни\n\nмедии, които всекидневно разкриват престъпните схеми на задкулисието.\n\nТочно затова офанзивата на босовете по овладяване на Темида е толкова мащабна и водена на няколко фронта. Само няколко минути след като обяви, че иска да владее съдебната власт, Панов предизвика друг скандал, като се пробва да инсталира поредната си пешка начело на важна съдебна институция – този път Софийски градски съд. След като любимото му протеже Калоян Топалов напусна подплашен Темида, Панов и менторите му се оказаха без свой човек на важния пост и побързаха да се уредят с нова марионетка. Оказа се обаче, че толкова са бързали, че дори са пропуснали да видят дали магистратът иска да заема длъжността. След като няколко часа съдийската колегия спори с Панов дали има право да предлага шеф на СГС, Белия лебед заяви, че ще извика кандидата Красимир Машев, за да се самопредложи на кадровиците. Когато обаче съдията дойде във ВСС, заяви, че\n\n \n\n\n\n \n\nСлед тази конфузна ситуация съдийската колегия избра с 10 гласа „за“ и 3 „против“ първоначалното предложение на самите съдии от СГС.\n\nРазвоят на събитията обаче видимо развали плановете на олигархията и след като сутринта в сайта на фармацевтичния бос Огнян Донев „Клуб Зет“ се появи пространен материал за бляновете на Панов, следобед същата медия препечата и т.нар. коментар на проваления правосъден министър и сламен лидер на политическото ГМО „Да(й), България“ Христо Иванов. В квазистатията Пинокио, както е известен псевдополитикът грантаджия, всъщност си признава, че олигархията вече се е нацелила в прокуратурата и се готви за избора на нов Първи в държавното обвинение. И понеже плановете им са разкрити от медиите, Иванов мъчително се пробва да обясни колко важно е на този пост да бъде поставен „правилният човек“. Тоест този, който да служи вярно на задкулисието и менторите на Иванов от олигархията.\n                    ", "date": "2017.10.10", "title": "Панов готви каишка за медиите и Темида"}
