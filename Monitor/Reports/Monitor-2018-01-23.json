{"url": "http://www.monitor.bg/a/view/26017-%D0%98-%D0%BE%D1%84%D1%88%D0%BE%D1%80%D0%BA%D0%B0-%D1%81%D0%B2%D1%8A%D1%80%D0%B7%D0%B0%D0%BD%D0%B0-%D1%81-%D0%9A%D0%A2%D0%91-%D0%B8%D0%B7%D1%81%D0%BA%D0%BE%D1%87%D0%B8-%D0%BE%D1%82-%D1%81%D0%BA%D0%B0%D0%BD%D0%B4%D0%B0%D0%BB%D0%B0-%D0%94%D0%BE%D0%B1%D1%80%D0%B5%D0%B2%D0%99%D0%BE%D0%BD%D1%87%D0%B5%D0%B2%D0%B0/", "text": "\n                    Скандалът между депутатите от ГЕРБ и БСП Делян Добрев и Елена Йончева избуя с нова сила , като от поредния му епизод изскочи и офшорка, финансирана от КТБ.\n„Месеци наред хвърляте кьорфишеци по мен. Не зная каква е тази фиксация по мен. Няма да коментирам всички глупости, които говорихте. С документи показах, че фирмите, които визирате, са спечелили повече поръчки в Смолян при кмет Доря Янкова (бел.р. БСП), отколкото в Хасково“, атакува Добрев соцдепутатката и продължи с поредица от въпроси: Имате ли фирма, която е съдружник 50:50 с фирма от Вирджинските острови „Далий трейдинг лимитид”? Капиталът на фирмата е 10 000 лв. През 2005-2009 г. получили ли сте близо 700 000 лв. от дружества с държавно участие? Живеехте ли със Станишев по това време на семейни начала? Въздействал ли е той да получите тези пари? Ходили ли сте в КТБ? Нали знаете, че има списък, в който се откриха и други ваши колеги. В този списък вие фигурирате шест пъти, като само едното от посещенията ви е в ТВ7. Когато Станишев беше премиер, вие му бяхте спътница в живота и водещ журналист. Защо не попитахте веднъж за „Батко и Братко”?”. Йончева, която първа вкара офшорките в спора помежду им, му отговори, че като журналист винаги е водила идеално счетоводство и призова при съмнения, че е участвала в корупционни практики да бъде подаден сигнал в прокуратурата. След това атакува обратно Добрев, че зет му е свързан с офшорна компания.\nС това обаче скандалът далеч не приключи. Той бе продължен в социалните мрежи от бившия депутат от ГЕРБ Антон Тодоров, който пусна във Фейсбук документи, показващи, че през свое дружество Йончева наистина е била съдружник на „Далий трейдинг лимитид“ в обща фирма. Самата Далий трейдинг лимитид е регистрирана на Британските Вирджински острови, като според публикации на БЛИЦ от ноември 2017 г. е свързана с Цветан Василев и в нея са потънали 32 млн. долара от КТБ.\n\n\n                    ", "date": "2018.01.23", "title": "И офшорка, свързана с КТБ, изскочи от скандала Добрев-Йончева"}
{"url": "http://www.monitor.bg/a/view/81515-%D0%A1%D1%8A%D0%B4%D1%8A%D1%82-%D0%BE%D1%82%D0%BC%D0%B5%D0%BD%D0%B8-%D0%B3%D0%BB%D0%BE%D0%B1%D0%B0-%D0%B7%D0%B0-%D1%83%D1%85%D0%B0%D0%BF%D0%B0%D0%BD%D0%B0-%D0%BE%D1%82-%D0%BA%D1%83%D1%87%D0%B5%D1%82%D0%B0/", "text": "\n                    Районният съд във Велико Търново отмени глоба наложена от кмета на общината на собственик на куче, нападнало и нахапало жена. Случката се разиграла през август 2017 г. в село Никюп. Пострадалата Таня Д. си вървяла, когато внезапно на улицата била нападната от едно от четирите кучета, собственост на местен овчар. Въпреки предупрежденията на хората от селото чбанинът отказвал да сложи намордници и каишки на животните си. Едно от псетата повалило жената на земята и я наръфало жестоко. На стопанина на животното бил съставен акт и му е наложена глоба в размер на 100 лв. от кмета на общината. Овчарят обаче решил, че е несправедливо глобен и подал жалба в съда. И магистратите неочаквано се произнасят в негова полза. Според тях издаденото наказателно постановление е неправилно, незаконосъобразно и следва да се отмени. „Касае се за по-тежко наказуемо нарушение, поради което при спазване на принципа за забрана за влошаване на положението на жабоподателя, не е налице възможност от изменение или преквалификация на нарушението”, се казва в мотивите на съда.\n                    ", "date": "2018.01.23", "title": "Съдът отмени глоба  за ухапана от кучета"}
{"url": "http://www.monitor.bg/a/view/71781-15-%D0%B3-%D0%B7%D0%B0%D1%82%D0%B2%D0%BE%D1%80-%D0%BF%D0%BE-%D0%B2%D1%82%D0%BE%D1%80%D0%BE%D1%82%D0%BE-%D0%B4%D0%B5%D0%BB%D0%BE-%D1%81%D1%80%D0%B5%D1%89%D1%83-%D0%B3%D0%B5%D0%BD-%D0%9A%D0%B8%D1%80%D1%87%D0%BE-%D0%9A%D0%B8%D1%80%D0%BE%D0%B2/", "text": "\n                    Софийският военно-окръжен съд осъди на 15 г. затвор бившия директор на разузнаването ген.-лейт. Кирчо Киров за присвояване на 5,1 млн. лв. Присъдата по процеса при закрити врати е била прочетена в понеделник следобед. Това е второто дело срещу ген. Киров. По първото бе осъден на 10 г. затвор за присвояване на близо 5 млн. лв. но делото бе върнато от ВКС и в момента се очаква решението на втората инстанция.\nОбвинителният акт по второто дело беше внесен в съда през пролетта на 2017 г. Ген. Киров е обвинен, че от 2007 г. до 2011 г. като директор на НРС в съучастие със свой подчинен началник е присвоил от бюджета на службата евро и щатски долари в особено големи размери, равняващи се на повече от 5,1 млн. лв. Освен 15 г. затвор, на ген. Киров е наложена и конфискация на половината от притежаваното имущество. Прокуратурата е поискала домашен арест, но съдът е отказал да промени мярката му за неотклонение, съобщи наблюдаващият прокурор полк. Елин Алексов. Държавното обвинение ще протестира решението пред Военния апелативен съд.\nСъучастника на Киров - Димитър Лидарев – полк.от резерва и бивш служител на НРС, е осъден на 3 г. затвор условно с 5 г. изпитателен срок. По разпореждане на директора си Киров, Лидарев е изготвял фалшивите документи за теглене и отчитане на сумите и е получавал парите от касата на службата.\n„Бързо правосъдие и недопустима присъда. Няма друга държава с осъден шеф на разузнаването. Правосъдието в такъв случай трябва да бъде 100 пъти по-осторожно, защото това е извънредно чувствителна тема, която касае сигурността. НРС  изпълнява некоректна роля спрямо бившия си ръководител“, коментира пред журналисти адокатът на Киров - Димитър Вълчев.\n                    ", "date": "2018.01.23", "title": "15 г. затвор по второто дело срещу ген. Кирчо Киров"}
{"url": "http://www.monitor.bg/a/view/73250-%D0%91%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D1%81-%D1%80%D1%83%D1%81%D0%BA%D0%B8%D1%8F-%D0%BF%D0%BE%D1%81%D0%BB%D0%B0%D0%BD%D0%B8%D0%BA-%D0%B5%D0%BD%D0%B5%D1%80%D0%B3%D0%B8%D0%B9%D0%BD%D0%B8-%D0%BF%D1%80%D0%BE%D0%B5%D0%BA%D1%82%D0%B8/", "text": "\n                     \n\nПремиерът Бойко Борисов и руският посланик Анатолий Макаров проведоха работна среща, на която са обсъдили взаимните интереси в енергетиката и туризма, съобщиха от Министерския съвет. Макаров поздравил Борисов за началото на председателството на Съвета на ЕС и убедителната защита на приоритетите му пред Европейския парламент. Той изразил надежда и, че България ще работи за подобряване на диалога между държавите-членки и Русия.\n\nВ телефонен разговор пък Борисов уведомил сръбския си колега Ана Бърнабич за обсъжданията, проведени от него през последните дни, за насърчаване на интеграцията на страните от Западните Балкани. Борисов посочил, че темата, изведена като приоритет председателство, е била подкрепена от различните групи в Европейския парламент и от лидерите на Съюза. „Общото мнение е, че първият етап е инфраструктурната свързаност и изграждането на трансевропейските транспортни коридори. В това отношение премиерът Борисов посочи и възможностите, които предоставя Берлинският процес, както и интересът, проявен от международни финансови организации“, посочват от МС.\n\n \n                    ", "date": "2018.01.23", "title": "Борисов обсъди с руския посланик енергийни проекти"}
{"url": "http://www.monitor.bg/a/view/19031-%D0%A3%D1%87%D0%B8%D1%82%D0%B5%D0%BB-%D1%83%D0%B4%D0%B0%D1%80%D0%B8%D0%BB-%D1%88%D0%B0%D0%BC%D0%B0%D1%80-%D0%BD%D0%B0-%D0%BF%D0%B5%D1%82%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%B2-%D1%87%D0%B0%D1%81-%D0%BF%D0%BE-%D1%84%D0%B8%D0%B7%D0%B8%D1%87%D0%B5%D1%81%D0%BA%D0%BE/", "text": "Ударил шамар на момчето в час по физическо, след като хвърлило топка по съученик   \n                    Учител е ударил шамар на ученик по време на час по физическо в 65-о Основно училище “Св. Кирил и Методий“ в Бусманци вчера, научи „Монитор“. До инцидента се стигнало, след като момчето, което повтаряло пети клас за трета година ударило с топка свой съученик.На учителя не му издържали нервите и шамаросал тийнейджъра. Вследствие на удара ученикът е със сцепена устна.След пердаха в училището е пристигнала полиция. „Да, имаме такъв сигнал. Той е получен в 14,53 часа във вторник. Обадили са се близки на ученика. Според данните, които имаме, той е бил ударен от учителя си. На място веднага е изпратен екип от СДВР. До късния следобед те бяха там и разпитваха преподавателя. Ученикът пък беше откаран за преглед“, потвърдиха от столичната полиция пред „Монитор“. Заради инцидента учителят ще бъде наказан, но все още не е ясно каква ще бъде санкцията. Това е поредният случай на агресия в училище. Както „Монитор“ писа, 4711 са били случаите на агресия в школата през изтеклата 2016-2017 учебна година, свързани с физическо посегателство и психически тормоз. Най-често учениците са използвали вербална агресия помежду си – 2805 пъти, която включва всякакъв тип обиди, псувни и цинизми, които учениците си разменят.2111 пъти пък се е налагало учителите да въдворяват ред при сбиване или друга физическа разправа между деца и младежи. Все по-често конфликтът между учениците започва в социалните мрежи и се пренася в класните стаи. Унижението между децата във „Фейсбук“ набра скорост през последните години.\n                    ", "date": "2018.01.23", "title": "Учител сцепи устната на петокласник (ОБНОВЕНА)"}
{"url": "http://www.monitor.bg/a/view/63558-%D0%91%D0%BE%D0%B7%D0%B0-%D0%BF%D0%BE%D1%82%D0%B5%D1%87%D0%B5-%D0%BE%D1%82-%D1%87%D0%B5%D1%88%D0%BC%D0%B8%D1%82%D0%B5-%D0%B2-%D0%94%D0%BE%D0%B1%D1%80%D0%B8%D1%87/", "text": "\n                    Мътна кална вода потече вчера от чешмите на цял Добрич, видя с очите си репортер на „Монитор”. Неприятната изненада тръгна още от сутринта, когато добричлии решиха да се изкъпят или поне да се измият, преди да тръгнат на работа. „Водата е като боза – не само че не става за пиене, но не става и за гледане. И това е цял ден”, заяви гневно Енчо Енчев, жител на кв. „Добротица”. Никой от ВиК не си направи труда да информира хората нито за причината, нито да ги предупреди да не консумират тази вода, негодуват добричлии.\n\nЕкип на РЗИ-Добрич е взел проби от мътната вода. Резултатите се очакват чак след седмица.\n\nОт ВиК уточниха, че в Помпена станция „Батово” е проникнала кална вода и докато това се установи, мръсната вода е попаднала в тръбите, а оттам се е понесла и по магистралния водопровод към Добрич. От водното дружество са взели мерки, изпуснали са пожарните хидранти, за да се източи замътената вода, но докато това се случи, от чешмите тече мръсна вода, застрашаваща здравето на хората.\n\nМеждувременно, от ръководството на ВиК - Добрич, поканиха на среща Инициативния комитет на протестиращите срещу увеличението на цената на водата. „На срещата присъства целия борд на директорите, беше и Областният управител на Добрич. Къде говорихме цивилизовано, къде повишавахме тон, важното и най-хубавото от цялата среща бе, че Бордът на директорите пое ангажимент за широко обсъждане на проблемите с ВиК и водоснабдяването като цяло, с участието на граждани, на кметове, на общественици”, заяви Майя Сапожникова, един от инициаторите на двата водни протеста в Добрич.\n                    ", "date": "2018.01.23", "title": "Боза потече от чешмите в Добрич"}
{"url": "http://www.monitor.bg/a/view/10816-%D0%90%D0%B4%D0%B2%D0%BE%D0%BA%D0%B0%D1%82%D0%B8-%D0%BC%D0%BE%D1%82%D0%B0%D1%8F%D1%82-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%A0%D1%83%D0%BC%D1%8F%D0%BD%D0%B0-%D0%A7%D0%B5%D0%BD%D0%B0%D0%BB%D0%BE%D0%B2%D0%B0/", "text": "\n                    Спецсъдът не даде ход на разпоредителното заседание по делото срещу бившата съдийка Румяна Ченалова. Причината е, че двама от тримата й адвокати не са се запознали с материалите по делото. Единият е братът на подсъдимата – Станимир Ченалов, адвокат от Стара Загора, който бе изпратил съобщение, че не е получил призовка за съдебното заседание преди повече от 7 дни. Защитникът й Огнян Митев пък, освен че закъсня за заседанието, с дъвка в устата заяви пред съда, че е получил съдебните книжа, но не се е запознал с делото и ще му трябват две седмици за това. Третата адвокатка – Детелина Костадинова, бе упълномощена в деня на съдебното заседание, но не възрази срещу даването на ход на делото. Ченалова също заяви пред съда, че желае да се даде ход. По-късно обясни пред журналисти, че е била подготвена за процеса. Съдът отложи заседанието за 12 февруари,за да могат защитниците й да се запознаят с материалите по делото. По него се явяват двама прокурори – един от спецсъда и друг от СГП, който е командирован за делото от главния прокурор Сотир Цацаров.\n\nЧеналова е обвинена, че като съдия в СГС по висящо търговско дело е извършила 14 деяния, с които е нарушила и не е изпълнила служебните си задължения. Според прокуратурата Ченалова е извършила престъпление по служба и документно престъпление при разглеждане на дело по искова молба на \"ОЕТ - Обединени Енергийни търговци\" ЕООД срещу НЕК. Става дума за престъпление по служба с 14 отделни деяния, с които според прокуратурата са нарушени ЗСВ и ГПК, с цел да се набави облага за ОЕТ. Обвинението твърди, че Ченалова не е видяла нередностите в исковата молба на ОЕТ, а по нея не били платени дължими държавни такси от общо 434 105.14 лв. За НЕК настъпили вредни последици от направените запори, а облагата на ОЕТ са неплатените държавни такси. Документното престъпление пак е свързано със същото дело и поправка в протокол по него.\n\n„Обвинителният акт беше внесен в спецсъда на 28 декември м.г. с малки допълнения, с които се изяснява позицията на прокуратурата защо смята така. Има образувано конституционно дело по искане на ВКС, че измененията в НПК водят до създаване на извънреден съд, което не е допустимо от Конституцията. Искането е допуснато до разглеждане и съставът на съда трябва да прецени това обстоятелство – дали се счита за извънреден или не. Аз смятам, че обвинението е абсолютно неясно, защото не може с едно поведение и да действаш и да бездействаш. Нямам интерес и желание да се проточва във времето делото“, каза след заседанието Ченалова.\n                    ", "date": "2018.01.23", "title": "Адвокати мотаят делото  срещу Румяна Ченалова"}
{"url": "http://www.monitor.bg/a/view/74565-%D0%9E%D0%9B%D0%90%D0%A4-%D0%BF%D0%BE%D0%B4%D1%85%D0%B2%D0%B0%D1%89%D0%B0-%D0%91%D0%B5%D0%BB%D0%B5%D0%B2-%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D1%8F/", "text": "\n                    Службата за борба с евроизмамите – ОЛАФ, подхваща кохортата на Тома Белев и компания. До това се стига след подадени сигнали срещу НПО-та от дружинката на „зеления октопод“ за неправилно изразходвани средства от еврофондовете.„Има сигнали до ОЛАФ за неправилно използвани европейски средства от неправителствени организации, които са под знамето на тези протести (бел.р., за втория лифт на Банско). Подадени са наскоро, за да се извършат проверки“, обяви пред Агенция Монитор евродепутатът от ГЕРБ Емил Радев (бел.р., ). “Знаем, че милиони левове се изразходват за преброяване на птици, на растения, на делфини в Черно море, а няма обективни резултати. Знаем, че зелените организации получават огромно финансиране от ЕС, но понякога, за да успеят да докажат, че вършат нещо и да получат такова финансиране, се обжалват до дупка за всякакви инвестиционни проекти. Понякога това спира с години развитието на даден регион“, добави той.Новината за сигналите и течащите проверки по тях на ОЛАФ дойде само ден след като лъсна, че предназначен за финансиране на сектора на неправителствените организации в страната. Средствата ще бъдат разпределяни от Съвет за развитие на гражданското общество към Министерския съвет, който предстои да се учреди. Със задачата да напише правила за създаването му е натоварена работна група към МС, създадена в първия работен ден на 2018 г., която обаче се оказва буквално окупирана от НПО-та, свързани със „зеления октопод“ и с „Да, България“. Само за 2018 г. бъдещият съвет ще разпредели 1 млн. лева от бюджета, иначе заделени именно за гражданския сектор, като отделно ще има правото да се изказва от името на цялото гражданско общество. Но колко безпристрастни ще са правилата за създаването му, може да се предположи от списъка на членовете на работната група, две трети от които са все от обкръжението на сламения лидер на олигархичната „Да, България“ Христо Иванов и партньорите му от „Зелените“ Тома Белев и ко. Както вече Агенция Монитор разкри самият Белев е в списъка заедно със съпругата си Веселина Кавръкова, като компания там им прави Павел Антонов от екоонлайн платформата Блу Линк, наместничката на Пинокио начело на БИПИ Биляна Гяурова-Вегертседер, свързаната с бившето НПО на Антоанета Цонева „Институт за развитие на публичната среда“ Красимира Величкова, партньорката на Величкова Илина Мутафчиева, както и още неколцина други. Сред тях бившата шефка на Държавната агенция за закрила на децата Надя Шабани, която заедно с друг член на групата – Любен Панов, са ортаци на Христо Иванов по протестърска линия, а също и Александър Кашъмов от програма „Достъп до информация“. Вчера с искане за проверка за тези разкрития излезе Националната асоциация „Българско Черноморие“. „Излиза, че реално в съвета са представени не автентичните граждански организации, а само тези, които през годините са се доказали като професионалисти за усвояване на грантове, а не като защитници на интересите на гражданското общество“, заявиха от БАБЧ и съобщиха, че ще сигнализират компетентните институции в ЕП и ЕК за възникналите съмнения за конфликт на интереси при сформирането на работната група.През март миналата година Комисията по бюджетен контрол към Европейския парламент е излязла с предложение за резолюция на ЕП за разрешаване на проблема със занижения контрол над начините, по които се усвояват парите, давани за гражданския сектор в целия ЕС. В документа, с който Агенция Монитор разполага, са посочени будещи тревога факти като например, че „през 2015 г. почти 60% от средствата, предоставени по програмите на ЕС в областта на околната среда, социалната сфера и здравеопазването и правата на човека бяха разпределени само на 20 НПО“. Изрично се посочва, че в момента по-малки организации получават евросредства директно от по-големите, без да се извършват проверки от ЕК дали изобщо отговарят на критериите. И се призовава правилата за отпускане на средства да се изменят по такъв начин, че да не бъдат „финансирани организации, които демонстративно разпространяват неистини и или чиито цели противоречат на основните ценности на институциите на ЕС“.\n\n\n                    ", "date": "2018.01.23", "title": "ОЛАФ подхваща Белев и компания"}
{"url": "http://www.monitor.bg/a/view/79803-%D0%9D%D0%B0%D0%B9%D1%81%D0%BA%D1%8A%D0%BF%D0%B8%D1%8F%D1%82-%D1%82%D1%83%D1%80-%D0%B7%D0%B0-152-%D1%85%D0%B8%D0%BB-%D0%B5-%D0%B1%D0%B8%D0%BB-%D0%BE%D1%82-%D0%9C%D0%BE%D1%81%D0%BA%D0%B2%D0%B0-%D0%B4%D0%BE-%D0%9F%D0%B5%D0%BA%D0%B8%D0%BD/", "text": "\n                    Пътуване по Трансибирската магистрала от Москва до Пекин за 8,5 млн. рубли (почти 152 хил. долара) е бил най-скъпият тур в Русия през миналата година, съобщава RNS. Сайтът цитира данни на Асоциацията на туроператорите на страната. Туристическата обиколка е траяла 15 дни и е включвала посещения в градове в Русия, Монголия и Китай.\n\nНа второ място по скъпотия се нарежда 11-дневният тур на остров Мавриций в Индийския океан. Пътуването е за шестима. На трето място е морският круиз от американския мегаполис Лос Анджелис до новозеландския Оукланд за 30 дни за 5,4 млн. рубли (почти 96 500 долара).\n\nВ топ 15 на най-скъпите турове се нарежда Сочи (на пето място) с цена от 4 млн. рубли (около 71 500 долара) за 5 души за 62 дни. Пътуванията до Крим за 6 човека за месец са излизали по 1,77 млн. рубли, в Анапа за 8 души за 30 дни за 1,7 млн. рубли.\n                    ", "date": "2018.01.23", "title": "Най-скъпият тур за $152 хил. е бил от Москва до Пекин"}
{"url": "http://www.monitor.bg/a/view/48300-%D0%98%D0%B7%D0%B3%D0%BE%D1%80%D1%8F-%D0%BA%D1%83%D0%BB%D1%82%D0%BE%D0%B2%D0%B0-%D0%BA%D1%80%D1%8A%D1%87%D0%BC%D0%B0-%D0%B2-%D0%A1%D0%BE%D1%84%D0%B8%D1%8F/", "text": "\n                    Пожар изпепели външната част на ресторант, намиращ се в самата зала „Фестивална“ в столицата. Сигналът за пожар е подаден минути преди 6 ч. тази сутрин. Изгорели са около 500 кв. метра площ от ресторанта, но само от външната му част, която се ползва през пролетта и лятото – т.е. в дните на по-високи температури. Според първоначалните данни няма наличие на следи от умисъл. При пожара не е пострадала самата сграда на залата, която бе реновирана съвсем наскоро. Счупени са само две стъкла от високите температури.\n                    ", "date": "2018.01.23", "title": "Изгоря култова кръчма в София "}
{"url": "http://www.monitor.bg/a/view/39405-%D0%A0%D0%B0%D0%B7%D0%BF%D0%B8%D1%82%D0%B2%D0%B0%D1%82-%D0%BF%D0%B0%D0%BA-%D0%A1%D1%82%D1%8C%D0%BE%D0%BF%D0%B0%D1%82%D0%B0-%D0%B7%D0%B0-%D0%BC%D0%BE%D0%BA%D1%80%D0%B0%D1%82%D0%B0-%D0%BF%D0%BE%D1%80%D1%8A%D1%87%D0%BA%D0%B0-%D0%BD%D0%B0-%D0%A0%D0%BE%D0%B9%D0%B4%D0%BE%D0%B2%D0%B0/", "text": "Иванка Американката обжалва условната си присъда в Апелативния съд, твърди, че не е поръчвала да бъде убит брат й и неговите наследници\n                    Отново да бъде разпитан небезизвестният Степан Кара – Стьопата, за който се твърди, че свързал подсъдимата за мократа поръчка на шест свои роднини Иванка Ройдова, с така наречения „килър”, реши апелативният съд в Пловдив. В ролята на наемния убиец се оказало ченге под прикритие, а самият Степан Кара категорично отрича да има каквато и била намеса в тази история. Въпреки това ключовият свидетел, който вече даде показания пред окръжния съд в Пловдив, ще се изправи на свидетелското място и пред въззивната инстанция. Още преди месеци пред окръжните съдии Стьопата само потвърди, че познава Ройдова и дъщеря й, с която били съседи навремето, но отрече Иванка Американката да го е молила за връзка с наемен убиец. Освен Степан Кара пред апелативния съд ще се изправи за преразпит и близо 90-годишният ветеринарен лекар Митко Димитров, който пред окръжния съд разказа защо е било приспано кучето на Иванка. По думите му песът имал мастит, а не тумор и затова бил приспан. Наред с тях двамата апелативните съдии ще преразпитат и зетят на подсъдимата – Антон Вътов, като и ще бъде призован за първи разпит пред съда свидетелят Иван Камжалов. С 500 лева съдия Магдалина Иванова глоби неявил се на 23 януари редовно призован свидетел Пламен Мирчев. Зетят трябва да отговаря на въпроси дали е возил Ройдова за срещите й с агента под прикритие и дали са обикаляли заедно местата, на които живеят и учат потенциалните жертви.\n\nИванка Ройдова получи 3-годишна условна присъда с 5-годишен изпитателен срок на първа инстанция по обвинението, че е подбуждала ченге под прикритие да избие брат й Стойчо, синът му Георги, дъщерята Гергана, нейния мъж и двете й деца. Причината била голямо наследство от 3-4 милиона щатски долара от покойния им баща и милионер в САЩ Георги Ройдов. Самата Иванка отрича това да е вярно и твърди, че е невинна. Според прокуратурата тя била дала 3000 лева предплата на килъра, но Ройдова отрича и казва, че е броила парите за адвокатски услуги. Делото продължава в апелативния съд в Пловдив на 20 март от 9 часа.\n\n \n                    ", "date": "2018.01.23", "title": "Разпитват пак Стьопата за мократа поръчка на Ройдова"}
{"url": "http://www.monitor.bg/a/view/84768-%D0%A2%D1%80%D1%8A%D0%BC%D0%BF-%D0%BF%D0%BE%D0%B4%D0%BF%D0%B8%D1%81%D0%B0-%D1%83%D0%B4%D1%8A%D0%BB%D0%B6%D0%B0%D0%B2%D0%B0%D0%BD%D0%B5-%D0%BD%D0%B0-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0%D0%BD%D0%B5%D1%82%D0%BE-%D0%BD%D0%B0-%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%B4%D0%BE-8-%D1%84%D0%B5%D0%B2%D1%80%D1%83%D0%B0%D1%80%D0%B8/", "text": "\n                    Сенатът на Конгреса на САЩ гласува удължаване на временното финансиране на правителството и сложи край на продължилата три дни парализа на федералното правителство, съобщиха информационните агенции.\n\nРешението бе одобрено с 81 на 18 гласа.\n\nТова стана възможно, след като вчера бе постигнат компромис да се приеме временно финансиране и бе гласувано да се прекратят дебатите по въпроса.\n\nЛидерът на републиканското мнозинство в Сената Мич Макконъл каза, че федералните служби скоро ще заработят в нормален режим, а Сенатът ще започне нелеки преговори по редица въпроси.\n\nПроблемите са свързани главно с разногласия между демократите и републиканците по имиграционната реформа и преди всичко за съдбата на стотици хиляди нелегални имигранти, влезли в САЩ още като деца.\n\nОдобреното днес законодателство ще позволи на федералните служители да бъде платено за трите дни, в които правителството остана без финансиране.\n\nМалко по-късно президентът на САЩ Доналд Тръмп подписа закона.\n\nВъпреки постигнатия компромис проблемите за имигрантите остава нерешен. Не е получил разрешение и въпросът за отпускането на нови средства за укрепване на сигурността на границите, включително за изграждане на обещаната от Тръмп стена по мексиканската граница.\n                    ", "date": "2018.01.23", "title": "Тръмп подписа удължаване на финансирането на правителството до 8 февруари"}
{"url": "http://www.monitor.bg/a/view/40628-%D0%9A%D1%80%D0%B8%D1%81%D0%B8%D1%8F-%D0%BE%D1%82%D1%80%D1%8F%D0%B7%D0%B0-%D0%BA%D0%BE%D1%81%D0%B0%D1%82%D0%B0-%D1%81%D0%B8-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE/", "text": "\n                    Крисия Тодорова, която класира страната ни на второ място на детската „Евровизия“ през 2014 г., се раздели с дългата си коса в името на благотворителна кауза. За доброто си дело загатна самата певица в социалните мрежи, като публикува фотос, на който държи отрязаната си коса, събрана в опашка. “Не се безпокойте, хора, правя го за добро“, написа малката надежда на родната музикална сцена под въпросния кадър.Това не е първият път, в който Крисия протяга ръка на хора в нужда. Съвсем наскоро тя дари и част от роклите в гардероба си за онлайн търга в помощ на 16-годишния Иво Христов, страдащ от „Неврофиброматоза-тип 2“. Чрез събраните средства авторът на пет сборника с разкази, последният от които е „Изпусната любов“, ще замине за изследвания в Германия. Крайната цел на кампанията е изпращането на популярния като БГ Стивън Кинг писател на лечение в Америка.\n\n\n                    ", "date": "2018.01.23", "title": "Крисия отряза косата си благотворително"}
{"url": "http://www.monitor.bg/a/view/66424-%D0%A1%D0%BB%D0%B5%D0%B4-29-%D0%B3%D0%BE%D0%B4%D0%B8%D0%BD%D0%B8-%D0%BE%D1%82%D0%BD%D0%BE%D0%B2%D0%BE-%D0%B1%D0%B3-%D1%84%D0%B8%D0%BB%D0%BC-%D0%BD%D0%B0-%D0%91%D0%B5%D1%80%D0%BB%D0%B8%D0%BD%D0%B0%D0%BB%D0%B5/", "text": "„Áга“ на Милко Лазаров е избран да закрие официалната програма на форума\n                    Български филм и копродукция с наше миноритарно участие, подкрепени финансово от Националния филмов център, са в конкурсната програма на престижния кинофестивал Берлинале 2018, който ще се състои в германската столица от 15 до 25 февруари. „Áга“ на Милко Лазаров ще закрие официалната основна програма на форума, а малко по-късно, на 7 март, ще открие 22-рия София Фирм Фест в зала 1 на НДК. За първи път в историята на родното кино творба на български режисьор е удостоена с подобна чест. „Áга“ е поканен в основния конкурс (извън състезанието) и ще бъде първият български пълнометражен филм в официалната програма на Берлин от 29 години насам след  Филмът на Лазаров бе представен най-напред като проект с работно заглавие „Нанук“ на София Мийтингс през 2014 г., където получи наградите на Mediterranean Film Institute и Synchro Film, Video & Audio,Vienna. Именно там продуцентите успяха да привлекат към проекта като партньор Гийом дьо Сей от Arizona Productions. Проектът бе отличен и в Кан с престижната награда „Кшищоф Кешловски“ на ScriptEast за сценарий от Източна и Централна Европа.Сюжетът на българо-германско-френската копродукция пренася зрителите далеч на север, за да разкаже една история за сблъсъка на цивилизациите през призмата на любовта и човешките взаимоотношения. В юрта сред снежните полета на севера двамата главни герои инуити - Нанук и Седна, мечтаят да съберат семейството си отново. Двамата живеят в духа на традициите на своите деди. Останали сами в пустошта, те напомнят за последните хора на Земята. Когато здравето на Седна се влошава и тя умира, Нанук решава да изпълни последното й желание – да намери отдавна заминалата им дъщеря Áга, избрала живота в града, и предприема дълго и рисковано пътешествие през снеговете.„С този филм изследвам как модерният свят  Възхищавам се на хора, които живеят в непоносими условия, но успяват да съхранят деликатните си взаимоотношения и да приемат живота смирено и състрадателно“, разкрива замисъла на „Áга“ режисьорът Милко Лазаров. Той и Симеон Венциславов са автори на сценария. Оператор на филма е Калоян Божилов.Милко Лазаров е завършил филмова и телевизионна режисура в НАТФИЗ в класа на проф. Владислав Икономов. Режисьор е на едни от най-успешните проекти на БНТ - „Великите българи” и „Голямото четене”. Първият му филм „Отчуждение“ (2013) с Мариана Жикич, Ованес Торосян и гръцкия актьор Христос Стергиоглу в главните роли бе представен премиерно в официалната селекция (програма „Венециански дни“) и получи две авторитетни награди от 70-ия филмов фестивал във Венеция. Продуцент на „Áга“ е Веселка Кирякова, която работи с Милко Лазаров още от „Отчуждение“. Тя е копродуцент и на „Слава“ на Кристина Грозева и Петър Вълчанов.В състезателната програма на Берлинале участва и българската миноритарна копродукция „Не ме докосвай“ (Touch me not) – дебют на румънската режисьорка Адина Пинтилие с участието на Ирмена Чичикова и Георги Налджиев. Продуцент от българска страна е „Агитпроп“ – Мартичка Божилова с подкрепата на НФЦ.„Не ме докосвай” е хибрид между реалност и художествена измислица, в който героите търсят интимност. Техните самоти се срещат – случайно или може би по силата на съдбата, в един дълго мечтан опит за общуване. Филмът е едно много лично изследване на интимността, разкриващо как човешките същества могат да я постигнат по най-неочаквани начини.Селекцията на Берлинале 2018 е поредният забележителен успех на българското кино след миналогодишното включване на „Посоки“ на Стефан Командарев и копродукцията с бг участие „Уестърн“ на Валеска Гризбах в програмата „Особен поглед“ в Кан и Голямата награда „Златен леопард“ от Локарно за филма „3/4“ на Илиян Метев. Освен на международно признание българските филми се радват и на все повече зрители на голям екран у нас.\n\n\n                    ", "date": "2018.01.23", "title": "След 29 години отново бг филм на Берлинале"}
{"url": "http://www.monitor.bg/a/view/45900-%D0%93%D1%80%D0%B8%D1%88%D0%BE-%D0%BE%D1%82%D0%BF%D0%B0%D0%B4%D0%BD%D0%B0-%D0%BE%D1%82-%D0%9E%D1%82%D0%BA%D1%80%D0%B8%D1%82%D0%BE%D1%82%D0%BE-%D0%BD%D0%B0-%D0%90%D0%B2%D1%81%D1%82%D1%80%D0%B0%D0%BB%D0%B8%D1%8F/", "text": "\n                    Британецът Кайл Едмънд се оказа непреодолимо препятствие за Григор Димитров. Най-добрият български тенисист загуби с 4:6, 6:3, 3:6, 4:6  на четвъртфиналите на Australian Open. Той не успя да покаже най-добрата си игра, а съперникът му бе по-стабилен в днешния двубой, въпреки че за първи път в кариерата си игра на тази фаза в турнир от Големия шлем. \n\n\n                    ", "date": "2018.01.23", "title": "Гришо отпадна от Откритото на Австралия"}
{"url": "http://www.monitor.bg/a/view/63296-%D0%98%D0%B7%D0%BF%D1%80%D0%B0%D1%89%D0%B0%D0%BC%D0%B5-19-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%BD%D0%B0-%D0%B7%D0%B8%D0%BC%D0%BD%D0%B8%D1%82%D0%B5-%D0%B8%D0%B3%D1%80%D0%B8-%D0%B2-%D0%9F%D1%8C%D0%BE%D0%BD%D1%87%D0%B0%D0%BD/", "text": "Радо Янков ще носи флага на откриването\n                    19 състезатели в 6 вида спорт ще представят България на зимните олимпийски игри в Пьончан (Реп. Корея), които ще се проведат от 8 до 25 февруари.Бройката може да се увеличи с още една, ако Теодора Пенчева спечели допълнителна квота в сноуборда. Това ще стане ясно до края на работната седмица, след като международната федерация по ски направи окончателното пренареждане на ранглистата в паралелните дисциплини в сноуборда. Пенчева има големи шансове, тъй като е първа резерва.С правото Теодора да бъде включена в състава, ако получи квота, извънредното Общо събрание на БОК натовари своя председател Стефка Костадинова, която ще е и ръководител на делегацията ни в Република Корея. 46 присъстващи от общо 82-ама членове на събранието гласуваха единодушно състава на делегацията ни, която ще наброява 46 души - 15 треньори и технически лица, лекар и трима физиотерапевти, както и 8 души ръководство и администрация.За сравнение на последните зимни игри в Сочи преди 4 години участваха 18 състезатели, а най-доброто класиране постигна Александра Жекова, която завърши пета в бордъркроса. В Пьончан 30-годишната Сани ще стартира в 4-ата си олимпиада, което важи и за алпийката Мария Киркова (32 г.).Биатлонът е с най-много представители в олимпийската ни делегация – общо 10 състезатели. За пръв и последен път досега България е имала пълни отбори при мъжете и жените в Албервил (Фр) през 1992 г. Представителите на този спорт Милена Тодорова (20 г.) и Михаил Клечеров (35 г.) ще са съответно най-младият и най-възрастният ни състезател в Корея. Общо 9 ще са дебютантите ни на белите игри, като скиорите Алберт Попов и Йордан Чучуганов са по на 21 г.В близките дни ще бъде представена екипировка на българските олимпийци, както и официалните облекла за церемониите по откриване и закриване на игрите.От сега обаче се знае, че носителят на Световната купа в паралелния сноуборд за 2016 г. Радослав Янков ще е знаменосец на делегацията ни при откриването на олимпиадата на 8 февруари.„Говорила съм вече и с него, и с треньора му Георги Атанасов. Смятам, че Радо е най-заслужилият за това, а и той увери, че за него ще бъде чест да носи трибагреника“, обяви Стефка Костадинова.Засега няма потвърждение дали президентът Румен Радев и премиерът Бойко Борисов ще пътуват за Пьончан, но спортният министър Красен Кралев се очаква да пристигне на 17 февруари, когато обаче ще са минали силните български дисциплини.СпортистиСноуборд: Александра Жекова, Радослав Янков\nАлпийски дисциплини: Алберт Попов, Мария Киркова\nСки бягане: Веселин Цинзов, Йордан Чучуганов, Антония Григорова\nСки скок: Владимир Зографски\nБиатлон: Красимир Анев, Владимир Илиев, Антон Синапов, Димитър Герджиков, Михаил Клечеров, Емилия Йорданова, Десислава Стоянова, Стефани Попова, Даниела Кадева, Милена Тодорова\nШейни: Павел АнгеловДлъжностни лицаВиктор Жеков - старши треньор сноуборд\nГеорги Атанасов - треньор сноуборд\nБожана Жекова - треньор сноуборд\nИвайло Борисов - треньор алпийски ски\nАнгел Пумпалов - техническо лице алпийски ски\nПламен Неделяков - старши треньор ски бягане\nИван Бургов - треньор ски бягане\nМатиас Зупан - треньор ски скок\nГеорги Фъртунов - треньор биатлон\nНиколай Захаров - треньор биатлон\nАлександър Младенов - техническо лице биатлон\nВенцислав Илиев - техническо лице биатлон\nБорислав Петров - техническо лице биатлон\nПетър Петров - техническо лице биатлон\nГеорги Вергов - треньор шейни\n\n\n                    ", "date": "2018.01.23", "title": "Изпращаме 19 спортисти на зимните игри в Пьончан"}
{"url": "http://www.monitor.bg/a/view/7783-%D0%A1%D1%82%D0%B5%D1%84%D0%BA%D0%B0-%D0%9A%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2%D0%B0-%D0%94%D0%B0-%D0%BD%D0%B5-%D1%82%D1%80%D1%8A%D0%B3%D0%B2%D0%B0%D0%BC%D0%B5-%D1%81-%D0%B3%D0%BE%D0%BB%D1%8F%D0%BC%D0%B0-%D0%BA%D0%BE%D1%88%D0%BD%D0%B8%D1%86%D0%B0/", "text": "\n                    Председателят на БОК Стефка Костадинова отказа да говори за това колко и какви медали да очакваме от предстоящата зимна олимпиада в Пьончан. Шампионката от Атланта '96 и рекордьорка в скока на височина пожела късмет и успех на нашите състезатели и предупреди да не тръгваме с голяма кошница.\n\n„Аз като спортист знам, че няма да е лесно, конкуренцията ще е голяма. Но пък малка България е доказала през годините, че си има своите велики шампиони и точно на такива форуми се показва хъс и характер, заяви Костадинова. - Сигурна съм, че самите спортисти повече от нас искат да вземат медали. Шансовете на всички участници са еднакви, стартът е равен и всеки един от нашите спортисти има шанс за добро класиране и дори за медал. Но нека да не потегляме с голяма кошница. Вътрешно съм доста суеверна и мисля, че само трябва да ги подкрепяме и да им даваме своя позитивизъм“.\n\n„В състава за Пьончан имаме настоящ носител на Световна купа, имаме и европейски шампиони в зимните спортове. Радослав Янков и Сани Жекова са в световния елит и са две от големите ни надежди в сноуборда. Красимир Анев и Владо Илиев са европейски шампиони в биатлона, където при мъжете също имаме своите шансове. И в двата спорта обаче всичко зависи от едно трепване. Така че нека пожелаем успех на нашите, да имат ден и късмет в Пьончан и да покажат максимума точно по време на олимпиадата. Желая на всички да реализират мечтата на живота си“, допълни шефката на БОК, която ще е ръководител и на делегацията ни в Корея.\n\nСпоред нейния заместник Любо Ганев пък не трябва да броим с колко медали ще се върнем. „Първо трябва да вложим усилия в създаване на необходимата инфраструктура за практикуване на зимни спортове, в увеличаване броя на активно спортуващите и подобряване условията за подготовка. А от всичко това ще дойдат и медалите“, убеден е бившият волейболист.\n                    ", "date": "2018.01.23", "title": "Стефка Костадинова: Да не тръгваме с голяма кошница"}
{"url": "http://www.monitor.bg/a/view/49361-%D0%90%D0%BB%D0%B1%D0%B5%D1%80%D1%82-%D0%9F%D0%BE%D0%BF%D0%BE%D0%B2-%D0%BE%D1%82%D0%BD%D0%BE%D0%B2%D0%BE-%D0%B2%D0%B7%D0%B5-%D1%82%D0%BE%D1%87%D0%BA%D0%B8-%D0%B7%D0%B0-%D0%95%D0%9A/", "text": "\n                    Българинът Алберт Попов завърши на 28-о място в гигантския слалом за Европейската купа по ски-алпийски дисциплини във Фолгария (Ит). Така той взе точки във второ поредно състезание, след като преди ден завърши осми в същата дисциплина. 20-годишният Попов финишира за 1:59,73 минути. Той беше 41-ви след първия манш с 1:00,40 мин., но със силно каране във втория за 59,33 сек. прогресира с 13 позиции в крайното класиране.Първи стана Марко Одермат от Швейцария с 1:57,74 минута (58,82 и 58,92 секунди). Той се възползва от отпадането на лидера след първия манш и победител от предния ден Щефан Бренщайнер (Ав). Втори на 21 стотни от секундата се нареди Тим Джитлоф (САЩ), а третото място с изоставане от по 22 стотни разделиха Андреа Белерин (Ит) и Доминик Рашнер (Ав).Попов вече има 43 точки и заема 29-ото място в класирането за сезона в гигантския слалом за Европейската купа. Следващите стартове за българина ще бъдат в Шамони (Фр) на 25 и 26 януари в слалома.\n\n\n                    ", "date": "2018.01.23", "title": "Алберт Попов отново взе точки за ЕК"}
{"url": "http://www.monitor.bg/a/view/80983-%D0%9C%D0%9E%D0%9A-%D0%BE%D1%82%D1%80%D1%8F%D0%B7%D0%B0-%D1%87%D0%B8%D1%81%D1%82%D0%B8-%D0%BE%D1%82-%D0%B4%D0%BE%D0%BF%D0%B8%D0%BD%D0%B3-%D1%80%D1%83%D1%81%D0%BA%D0%B8-%D0%B7%D0%B2%D0%B5%D0%B7%D0%B4%D0%B8/", "text": "\n                    Водещите руски състезатели Антон Шипулин (биатлон), Сергей Устюгов (ски-бягане) и Виктор Ан (шорттрек) не попаднаха в разрешителния списък на МОК за участие на игрите в Пьончан. Олимпийският комитет на Русия предостави на МОК листа с имена на спортисти, който специална комисия под ръководството на бившия спортен министър на Франция Валери Фурнейрон трябваше да разгледа и да одобри кои от тях могат да участват в Република Корея от 9 до 25 февруари.След обявяването на разрешителния списък пък НОК на Русия ще одобри олимпийската делегация на страната. \"Тримата състезатели, а и други като тях, никога не са били замесвани в каквито и да било допинг истории, а всички дадени от тях проби през годините на състезания навсякъде по света свидетелстват, че те са чисти. Въпреки това, техните имена на този етап отсъстват от разрешителния списък. МОК има изключителните права да кани или да не кани тези или онези спортисти. Ние ще направим запитване за причините за тяхното недопускане\", заяви вицепрезидентът на НОК на Русия Станислав Поздняков.На 5 декември изпълкомът на МОК взе решение, че в Пьончан ще бъдат допуснати само чисти руски спортисти, които ще се състезават под олимпийски флаг. Преди това обаче те трябва да получат одобрение от 2 специализирани комисии.В първия етап МОК съкрати със 111 списъка от 500 кандидати, като очакванията са да бъдат пуснати до участие поне 258 спортисти. Окончателното решение трябва да се вземе на 28 януари.Висши чиновници в Русия обаче вече започнаха разговори с отделните федерации да откажат участие на игрите.\n\n\n                    ", "date": "2018.01.23", "title": "МОК отряза чисти от допинг руски звезди"}
{"url": "http://www.monitor.bg/a/view/29569-%D0%95%D0%B4%D0%BC%D1%8A%D0%BD%D0%B4-%D0%BF%D0%BE%D0%BF%D0%B0%D1%80%D0%B8-%D0%BC%D0%B5%D1%87%D1%82%D0%B0%D1%82%D0%B0-%D0%BD%D0%B0-%D0%93%D1%80%D0%B8%D1%88%D0%BE-%D0%B7%D0%B0-%D1%82%D0%B8%D1%82%D0%BB%D0%B0-%D0%B2-%D0%9C%D0%B5%D0%BB%D0%B1%D1%8A%D1%80%D0%BD-%D0%9E%D0%91%D0%9D%D0%9E%D0%92%D0%95%D0%9D%D0%90/", "text": "Крили 10 дни, че дядо му починал, той може би е разбрал\n                    Кайл Едмънд (Вбр) попари мечтата на Григор Димитров за първа титла от турнир на Големия шлем и то в Откритото първенство на Австралия. Поставеният под №3 българин загуби на 1/4-финала от 23-годишния британец, роден в ЮАР, с 4:6, 6:3, 3:6, 4:6 в мач, продължил 2.49 часа.Най-добрият ни тенисист започна колебливо, направи много грешки и явно не беше във формата от преди Нова година, когато спечели АТР финалите в Лондон. Показа го и статистиката, според която равносметката на асовете е 13:7 за съперника му, двойните грешки - 4:7, вкараният първи сервис 65:63%, печелившите удари - 46:32, непредизвиканите грешки 48:36, спечелените точки на мрежата - 20/25 - 17/21, реализираните възможности за пробив - 5/15 - 3:9.Това беше втора среща между двамата тази година. По време на първата - в Бризбейн, Едмънд се контузи в края и доигра на куц крак, след като беше затруднил сериозно Димитров.\"От първия ден тук не играя добре, не скри разочарованието си Гришо. - Отне ми много работа, за да изиграя един приличен мач. Бях доволен, че намирах начин, но зад кулисите това, което правех, за да се чувствам по-добре на корта, ми отне много енергия. Няма значение колко съм добре физически, мисля, че и психически бях малко изморен. С всеки следващ мач се изтощаваш. Днес беше един от тези дни, в които не намерих начин. Има такива дни... Кайл заслужаваше да спечели. Той работи много последните месеци. Аз поемам пълна отговорност за моята игра днес. Няма смисъл да говоря за нещата, които направих грешно, защото става дума за него. Той е победителят. Поне това е позитивно - че има какво да подобрявам следващите няколко седмици.\"По-късно Димитров сподели, че няма търпение да се прибере в България и да излезе пред своите фенове на турнира DIEMA XTRA Sofia Open в столичната зала \"Арена Армеец\".Междувременно стана ясно, че преди десетина дни е починал дядото на Григор Димитров - Господин, бащата на неговия баща. Родителите му обаче са пазели в тайна тъжната новина, за да не го разстройват по време на Australian Open. Той обаче изглежда е подразбрал нещо и според негови близки това му е повлияло преди мача с Едмънд.\n\n\n                    ", "date": "2018.01.23", "title": "Едмънд попари мечтата на Гришо за титла в Мелбърн (ОБНОВЕНА)"}
{"url": "http://www.monitor.bg/a/view/18384-%D0%90%D0%BD%D0%B4%D1%80%D0%B5%D0%B5%D0%B2-%D0%B8-%D0%A2%D0%BE%D0%BF%D0%B0%D0%BB%D0%BE%D0%B2%D0%B0-%D0%BE%D1%82%D0%BF%D0%B0%D0%B4%D0%BD%D0%B0%D1%85%D0%B0-%D0%B2-%D0%90%D0%B2%D1%81%D1%82%D1%80%D0%B0%D0%BB%D0%B8%D1%8F/", "text": "\n                    Адриан Андреев и Гергана Топалова приключиха участието си в Откритото първенство на Австралия при юношите и девойките. Андреев загуби във втория кръг на сингъл от 7-ия в основната схема Себастиан Корда (САЩ) с 2:6, 1:6 само за 52 минути. Българинът направи пробив още в първия гейм на мача, но американецът си го върна веднага, после записа нов при 4:2 и взе сета. Във втория пък нашият талант успя да вземе само още един гейм. В третия кръг Корда среща Филип Хенинг от ЮАР.\n\nГергана Топалова пък напусна надпреварата при двойките също във втория кръг. Тя и латвийката Даниела Висмане, с която бяха поставени под №6, паднаха от американките Далейна Хюит и Пейтън Стърнс с 3:6, 0:6 също много бързо - само за 48 минути. Двубоят започна с ранна размяна на пробиви, но след 2:2 Хюит и Стърнс спечелиха 10 от следващите 11 гейма, за да стигнат до победата.\n\nДва дни по-рано Гергана Топалова приключи участието си и на сингъл след загуба в първия кръг с 1:6, 7:6(6), 6:7(7) от Пейтън Стърнс. 17-годишната пловдивчанка играеше с превръзка на коляното заради контузия, получена миналата седмица.\n                    ", "date": "2018.01.23", "title": "Андреев и Топалова отпаднаха в Австралия"}
{"url": "http://www.monitor.bg/a/view/31158-%D0%9D%D0%B0%D0%B4%D0%B0%D0%BB-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D1%81%D1%80%D0%B5%D1%89%D1%83-%D0%9C%D0%B0%D1%80%D0%B8%D0%BD-%D0%A7%D0%B8%D0%BB%D0%B8%D1%87-%D0%B2-%D0%BF%D0%B5%D1%82%D0%B8%D1%8F-%D1%81%D0%B5%D1%82/", "text": "\n                    Тенисист №1 в света Рафаел Надал напусна Australian Open. Испанецът се отказа в решителния пети сет на четвъртфиналния си мач срещу Марин Чилич при резултат 3:6, 6:3, 6:7(5), 6:2, 2:0 за хърватина.Проблемите на лидера в световната ранглиста се появиха в началото на 4-ия сет. Той поиска медицинско прекъсване при резултат 3:1 гейма за Чилич. След това се върна на корта, но веднага си пролича, че играта му вече не е същата. В началото на петата част куцаше явно с левия крак. Съперникът му взе първите 2 гейма с лекота, с което подсказа за края на драмата. Матадора беше явно много ядосан, захвърли ракетата си върху своя сак и се предаде след почти 4 часа игра. До този момент той имаше 5 победи срещу хърватина в последните им 5 мача.\"В един момент в четвъртия сет, при една къса топка, мисля, усетих нещо - сподели на пресконференцията Надал. - В този момент помислих, че нещо се е случило, но не осъзнавах колко сериoзно беше. Трудно е да кажа в момента… Трябва да изчакаме няколко часа. Когато се подложа на ядрено-магнитен резонанс, тогава ще знаем. Работих здраво, за да бъда тук. Направихме всички неща, които смятахме за правилни, за да мога да бъда готов. Мисля, че бях готов. Всичко можеше да се случи в този мач. Можеше да спечеля, можеше и да загубя.“Така на полуфинала Марин Чилич ще играе срещу Кайл Едмънд, който отстрани Григор Димитров малко по-рано.\n\n\n                    ", "date": "2018.01.23", "title": "Надал се отказа срещу Марин Чилич в петия сет"}
{"url": "http://www.monitor.bg/a/view/6479-%D0%9B%D0%B8%D0%B2%D1%8A%D1%80%D0%BF%D1%83%D0%BB-%D1%81-%D1%82%D0%B5%D0%B6%D0%BA%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-%D0%9A%D0%BB%D0%BE%D0%BF-%D1%80%D0%B0%D0%B7%D1%81%D1%82%D1%80%D0%BE%D0%B5%D0%BD/", "text": "Мхитарян сгафи при представянето си в „Арсенал“\n                    „Ливърпул“ изненадващо записа първа загуба от 15 мача в последния двубой от 24-ия кръг на Висшата лига. След като в предишната си среща мърсисайдци удариха с 4:3 лидера „Манчестър Сити“, сега паднаха от последния „Суонзи“ с 0:1. Мениджърът на „Ливърпул“ Юрген Клоп прие изключително тежко издънката и призна, че е афектиран. \"Разстроен съм, защото не играхме добре. Подобно нещо не се случва често, изненадан съм. В края на мача оказахме натиск, но това се оказа недостатъчно. „Суонзи“ се бори за оцеляване, но вината си е наша и трябва да се поучим\", промълви Клоп. Така „Ливърпул“ изпусна възможността да се изравни по точки с третия „Челси“, но все пак запазва мястото си в Топ 4 с 47 точки. На 2 точки след него е „Тотнъм“, а „Суонзи“ остава на последното място с 20 точки.В същото време медиите в Англия скъсаха от подигравки новото попълнение на „Арсенал“ Хенрих Мхитарян. Както е ясно, той премина в тима на Арсен Венгер като част от сделката с „Манчестър Юнайтед“ за Алексис Санчес. При официалното си представяне на „Емиратс“ арменският национал заяви, че да подпише с „Арсенал“ е сбъдната мечта. „Щастлив съм, че съм тук. Една мечта става реалност, защото винаги съм мечтал да играя за „Арсенал“, сподели Мхитарян. Медиите обаче сериозно се усъмниха в думите му, а причината е много проста. Когато подписва с „Борусия“ (Дортмунд), Мхитарян отново заявява, че това е голямата му мечта.Следва трансфер в „Манчестър Юнайтед“ и халфът отново се хвали при представянето си, че детската му мечта е била да стане играч на „Юнайтед“. Сега историята се потретва, което даде повод на медиите да се запитат кога всъщност той казва истината. \n\n\n                    ", "date": "2018.01.23", "title": "„Ливърпул“ с тежка издънка, Клоп разстроен"}
{"url": "http://www.monitor.bg/a/view/48554-%D0%9A%D1%80%D0%B8%D1%81%D1%82%D0%B8%D0%B0%D0%BD%D0%BE-%D0%A0%D0%BE%D0%BD%D0%B0%D0%BB%D0%B4%D0%BE-%D1%82%D1%80%D0%B5%D0%BD%D0%B8%D1%80%D0%B0-%D0%B1%D1%83%D1%88%D0%BE%D0%BD%D0%B8%D1%80%D0%B0%D0%BD/", "text": "\n                    Прорезната рана под лявото око не спря Кристиано Роналдо от това да вземе участие в тренировката на “Реал” (Мадрид). Заниманието беше открито за фенове и медии и всички видяха, че нападателят не се чувства много комфортно, но стриктно изпълнява задълженията си. Португалецът няма да бъде включен в групата за днешния реванш срещу „Леганес“ от турнира за Купата на Испания, но не заради инцидента, а защото ще бъде съхранен. “Белите” водят с 1:0 след гостуването си преди седмица и според Зинедин Зидан класирането им за полуфиналите е сигурно, заради което на “Сантяго Бернабеу” вероятно пак ще се изявяват основно резервите. Роналдо пострада в края на мача срещу „Еспаньол“ в неделя, когато беше изритан от Фабиен Шер, а раната беше зашита с три шева. Кристиано ще е на линия за гостуването на Валенсия в края на седмицата.\n\n\n                    ", "date": "2018.01.23", "title": "Кристиано Роналдо тренира бушониран"}
{"url": "http://www.monitor.bg/a/view/76855-%D0%9F%D0%B5%D0%BD%D0%B5%D0%B2-%D0%BF%D0%BE%D0%B4%D0%B0%D0%B4%D0%B5-%D0%B4%D0%BE%D0%BA%D1%83%D0%BC%D0%B5%D0%BD%D1%82%D0%B8-%D0%BF%D0%BE%D1%80%D0%B5%D0%B4%D0%B5%D0%BD-%D0%BA%D0%BB%D1%83%D0%B1-%D0%B7%D0%B0%D0%B4-%D0%9C%D0%B8%D1%85%D0%B0%D0%B9%D0%BB%D0%BE%D0%B2/", "text": "\n                    Любослав Пенев официално влезе в битката за президентския пост в БФС. Макар и 10 дни след останалите кандидати, от екипа на Чичовото входираха документите. Така до момента претендентите за поста станаха трима – досегашният бос Борислав Михайлов и ексцентричният Ивайло Дражев. Кандидатурата на Пенев пък бе издигната от аматьорския „Черногорец“ (Ноевци), който до момента е единственият клуб, който официално е застанал зад опозицията. За сметка на това подкрепата за Борислав Михайлов нараства с всеки изминал ден, а поредният клуб, който се присъедини към неговия лагер, е лидерът в Северозападната Трета лига „Кариана“ (Ерден). Зад Боби са още 9 клуба от Първа лига - “Левски”, “Лудогорец”, “Славия”, “Етър”, “Витоша” (Бистрица), “Локомотив” (Пд), “Септември” (София), “Верея” и “Черно море”, както и 3 от Втора лига - „Локомотив“ (ГО), „Монтана“ и „Локомотив“ (Сф). Конгресът е на 16 февруари. \n\n\n                    ", "date": "2018.01.23", "title": "Пенев подаде документи, пореден клуб зад Михайлов"}
{"url": "http://www.monitor.bg/a/view/57934-%D0%9A%D1%80%D1%8A%D1%81%D1%82%D0%B5%D0%B2-%D0%BF%D0%BE%D0%B4%D0%BF%D0%B8%D1%81%D0%B0-%D0%B7%D0%B0-4-%D0%B3%D0%BE%D0%B4%D0%B8%D0%BD%D0%B8-%D1%81-%D0%91%D0%BE%D0%BB%D0%BE%D0%BD%D1%8F/", "text": "\n                    \n                                        Нападателят Калоян Кръстев официално е играч на “Болоня”. Талантът на “Славия”, който утре навършва 19 години, подписа 4-годишен договор с италианския клуб. Сумата по сделката е 1,5 милиона евро.Както е ясно, юношеският национал на България пристигна в Италия още в неделя в компанията на футболния мениджър Петьо Костадинов, който движи сделката преди време и по продажбата на Петко Христов от „Славия“ във „Фиорентина“. След това Кръстев мина успешни медицински прегледи и официално стана вторият българин след Николай Илиев, който ще носи екипа на „Болоня“. Бившият защитник бе част от италианския тим в периода 1989 - 1991 година. Първоначално се очаква Кръстев да бъде част от младежкия отбор на „Болоня“, след което ще се присъедини към мъжете в Серия А.\n                    \n                                    ", "date": "2018.01.23", "title": "Кръстев подписа за 4 години с „Болоня“"}
{"url": "http://www.monitor.bg/a/view/27033-%D0%9B%D0%B5%D0%B2%D1%81%D0%BA%D0%B8-%D1%81-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%BE%D0%B1%D0%B8%D0%BA%D0%BE%D0%BB%D0%BA%D0%B0-%D0%BD%D0%B0-%D0%9C%D0%B0%D0%BB%D1%82%D0%B0/", "text": "\n                    Около 13-14 футболисти на „Левски“ и треньорът Делио Роси направиха обиколка на Малта. Както е известно, \"сините\" до четвъртък са в почивка, като ръководството организира обиколка на Рицарския остров. По-голямата част от играчите, останали в хотела между двата лагера, както и италианският специалист се възползваха и разгледаха доста от забележителностите. Играчите подновяват тренировки утре, а всички, които са напуснали лагера, трябва да се завърнат до 23 часа местно време тази вечер. На индивидуални тренировки пък са подложени Станислав Иванов и Холмар Ейолфсон, които изостават с подготовката и се готвят на облекчен режим във фитнеса и басейна на хотела. Следващата контрола на „Левски“ е на 29 януари, а съперник ще бъде „Флориана“. Досега „сините“ записаха загуба и победа в проверките, като първо паднаха от местния „Хибърниънс“ с 0:3, а след това се реваншираха след победа срещу „Волфсбергер“ също с 3:0. Очаква се в близките дни да има и новини около селекцията, като се чакат ляв защитник, крило и нападател. \n\n\n                    ", "date": "2018.01.23", "title": "„Левски“ с туристическа обиколка на Малта"}
{"url": "http://www.monitor.bg/a/view/9383-%D0%90%D0%B7%D0%B8%D1%81-%D1%81%D0%B5-%D0%BE%D0%B1%D1%8F%D1%81%D0%BD%D0%B8-%D0%B2-%D0%BB%D1%8E%D0%B1%D0%BE%D0%B2-%D0%BD%D0%B0-%D0%9D%D0%BE%D1%80%D0%B0-%D0%A8%D0%BE%D0%BF%D0%BE%D0%B2%D0%B0/", "text": "\n                    Кралят на попфолка Азис се обясни в любов на новото лице на Нова тв Нора Шопова, която зае мястото на Деси Банова. Терен на изповедта на изпълнителя на „Мотел“ даде профилът му във Фейсбук. „Един истински супер модел, който няма нужда от сензационни заглавия за да привлече вниманието. Нора, за мен Вие сте най-красивият модел, появил се след ерата на супер моделите през 90-те. Вашата скромност и възпитание ме респектират и правят ваш огромен фен!“, написа той. Костинбродският славей уточни, че не познава Шопова само в ролята й на синоптичка, а следи развитието й от години. Двамата имали и общи познати, които споделили на Азис какъв професионалист е хубавицата от Панагюрище.Нора е снимала за множество световноизвестни брандове и списания из цял свят - зад гърба си тя има корици за турския Vouge, румънския Elle и немската Grazia. През 2015 г. откритието на „Ивет фешън“ влезе в престижната класация на сп. Forbes „Топ 70 на българските знаменитости\". Кариерата й минава през всички модни столици - Ню Йорк, Париж, Лондон и Токио.\n\n\n                    ", "date": "2018.01.23", "title": "Азис се обясни в любов на Нора Шопова "}
{"url": "http://www.monitor.bg/a/view/65381-%D0%9F%D0%BE%D0%BB%D0%B8-%D0%93%D0%B5%D0%BD%D0%BE%D0%B2%D0%B0-%D0%BF%D1%80%D0%B0%D0%B2%D0%B8-%D1%81%D0%B5%D1%80%D0%B5%D0%BD%D0%B0%D0%B4%D0%B0-%D0%B2-%D1%81%D0%B0%D0%BC%D0%BE%D0%BB%D0%B5%D1%82/", "text": "С Иван Лечев забавляваха пътниците по линия  София-Варна-София на 8000 метра височина \n                    Безпрецедентен концерт на 8000 метра надморска височина направи завчера Поли Генова по линията на Bulgaria Air София-Варна-София. Звънтящият от позитивизъм глас на поп звездата се разнесе първо от уредбата, на която стюардесите традиционно приветстват пътниците. Още преди 50-те души на борда\n\n\n\n завеските, разделящи кабината на екипажа и пътническия салон се разтвориха и прозвучаха първите акорди на „Да започнем отначало“. Кавърът по класиката на Орлин Горанов Поли изпълни с подкрепата на Иван Лечев и неговата акустична китара. Естествено, докато течеше серенадата в облаците двамата попаднаха под обстрел от фотосветкавици, молби за селфита и автографи. Воаяжът на Лечев и Генова бе част от промо кампанията на новия сезон на „Гласът на България“, чиито старт е на 18 февруари по bTV. “Винаги съм се чудела какво е да правиш музика във въздуха и се оказа много, много приятно. Учудените лица на хората и това, че се забавляваха много в последствие, ни зарадваха изключително с  Иван Лечев.”, сподели за «Монитор» Поли.\n\nТя издаде още, че в предстоящите епизоди на шоуто треньорите ще влязат в люта битка за привличането на таланти в отборите си, а част от тях ще си позволят вербални удари под кръста. «Особено\n\n\n\nусмихва се Поли и добавя, че наред с преобладаващо младите и безсрамно гласовити хора в битката за 50 000 лв влизат и доста чужденци, сериозен процент от които от Русия. „Изненадващо за мен се оказа, че кандидатите пристигат впечатлени от представянето ми на «Евровизия». Бях адкси развълнувана и щастлива от този факт.», откровена е Поли. \n                    ", "date": "2018.01.23", "title": "Поли Генова  прави серенада в самолет  "}
{"url": "http://www.monitor.bg/a/view/47329-%D0%A1%D0%B0%D0%BD%D1%81%D0%B0-%D0%BF%D0%BE%D0%BA%D0%B0%D0%BD%D0%B8-%D0%90%D1%80%D1%8F-%D0%B7%D0%B0-%D1%88%D0%B0%D1%84%D0%B5%D1%80%D0%BA%D0%B0-%D0%BD%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D1%81%D0%B8/", "text": "\n                    Актрисата Софи Търнър, по-известна на редовия зрител по света като Санса Старк от „Игра на тронове“, покани екранната си сестра Мейзи Уилямс за шаферка. За учаситето си в сватбата на 21-годишната британка и певеца Джо Джонас чаровното миньонче издаде в интервю пред Radio Times. На въпроса дали наддава за шаферка, Уилямс извика „Аз вече получих ролята!“. Тя издаде още, че планирането на сватбата ще започне след края на снимките на кървавата сага, чийто последен сезон ще излезе през 2019 г. „Чакаме да приключат снимките за да се заемем, но мисля, че вече е позволила на сърчицето си да се чуди и мечтае“, допълни Мейзи.Искрите между Търнър и Джонас пламнаха през 2016 г., а решението си да се разходят до олтара те обявиха с публикация на еднакви снимки в Инстаграм миналия октомври. „Аз казах да“, написа червенокосата красавица под кадър, в който дланта й почива върху ръката на американския тийн идол. Естествено, цялата символика на посланието е събрана в разкошния й пръстен, а първата знаменитост, която ги поздрави в социалните мрежи, бе братът на Джо Ник Джонас: „Честито на брат ми и на бъдещата ми снаха! Обичам ви и двамата толкова много!“.  \n\n\n                    ", "date": "2018.01.23", "title": "Санса покани Аря за шаферка на сватбата си"}
{"url": "http://www.monitor.bg/a/view/38774-%D0%93%D1%83%D1%89%D0%B5%D1%80%D0%BE%D0%B2-%D0%B8-%D0%A1%D0%B2%D0%B5%D1%82%D0%BB%D0%B0%D0%BD%D0%B0-%D0%B2%D0%B4%D0%B8%D0%B3%D0%B0%D1%82-%D0%B3%D0%BE%D0%B4%D0%B5%D0%B6-%D0%BF%D1%80%D0%B5%D0%B4-70-%D0%B4%D1%83%D1%88%D0%B8/", "text": "\n                    Ден, след като бе пуснат от ареста, Християн Гущеров обяви, че ще се жени за плеймейтката Светлана Василева през лятото. Милионерският син бе задържан за побой в столичния квартал „Бояна“, след като удари с джипа си и патрулния автомобил на полицаите. Той ще остане без шофьорска книжка за две години, съобщи Дир.бг като се позовава на разследващите.Преди със Светлана да си кажат заветното „да“, Гущеров и Светлана ще вдигнат пищен годеж пред 70 души с гост изпълнители. Датата на романтичното събитие е 28 януари, когато се навършват шест месеца откакто са заедно. „По време на фотосесията за вашето списание той падна на колене и ми даде годежен пръстен. След това като излязохме на двора, там ме чакаше кола с красива панделка. Валеше сняг и беше много романтично”, споделя Светлана пред сп. LOVE style.Гущеров вече е задействал развода си с фолк певицата Мария, която по време на участието си във „ВИП Брадър“ не спести огорчението си при раздялата с него – как й се наложило да продаде бижутата си, за да плати учебния срок на дъщеря си, взели и колата и в продължение на година получавала само обиди и заплахи от него, както и отказ да й даде правно свободата на несемейна жена.„Вече сме избрали мястото на сватбата, но засега ще го запазим в тайна. Със сигурност ще бъда с дълга рокля. И всичко ще е украсено с рози. Представям си една красива сватба на открито с много гости”, разкрива Василева.С Гущеров искат да имат две деца, но блондинката е съгласна и на повече.Христиан признава с ръка на сърцето, че Светлана е голямата му любов. По време на кратката им раздяла през декември, бизнесменът осъзнал, че тя е неговият човек на сто процента. Хубавицата също смята, че благодарение на тази раздяла станали още по-близки и разбрали, че искат да създадат нещо заедно.„Родителите ми я приеха много позитивно. Те винаги са заставали зад мен, за което безкрайно им благодаря. Никога не са ми се бъркали в моя личен живот и винаги подкрепят моите решения”, категоричен е Гущеров.\n                    ", "date": "2018.01.23", "title": "Гущеров и Светлана вдигат годеж пред 70 души"}
{"url": "http://www.monitor.bg/a/view/75224-%D0%A1%D0%BA%D1%8A%D0%BF%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8-%D0%B2%D0%B5%D1%87%D0%B5%D1%80%D1%8F%D1%82-%D1%81-%D1%84%D0%B5%D0%BD%D0%BE%D0%B2%D0%B5-%D0%BF%D1%80%D0%B8-%D1%88%D0%B5%D1%84-%D0%A2%D0%BE%D0%BA%D0%B5%D0%B2/", "text": "\n                    Фенове ще получат шанса да делят гурме вечеря с актьорите от сладникаво забавния сериал на bTV „Скъпи наследници“ в новия ресторант на шеф Андре Токев. Възможност за среща с екранните си любимци телеманиаците могат да си гарантират с отговори на въпроси около сюжета на мащабната продукция в ефира на радио N-Joу или онлайн. На 30-и януари с томбола ще бъдат избрани шестте късметлии, които ще вдигнат наздравици с главните герои в каста. Първата звезда, която ще гали небце в заведението на кулинарния гуру от MasterChef, е Орлин Павлов, който скача в кожата на Борис Йотов - екстремен спортист, завърнал се в родното си село за да открие детски рехабилитационен център. Даяна Ханджиева, която редовият зрител опознава като нахаканата невроложка Катя и екранният й братовчед – плейбоят Станислав, изигран от Петко Валентинов, също ще делят трапеза с фенове. Към тях ще се присъединят още Искра Донова, която влиза в обувките на красивата кръчмарка Снежана и Веселин Калановски, който лази по нервите на Бели Вит в лицето на кметския немстник Цветан.   \n\n\n                    ", "date": "2018.01.23", "title": "\"Скъпи наследници“ вечерят с фенове при шеф Токев"}
{"url": "http://www.monitor.bg/a/view/6762-%D0%90%D0%BD%D0%B8-%D0%9F%D0%B0%D0%BF%D0%B0%D0%B4%D0%BE%D0%BF%D0%BE%D0%BB%D1%83-%D0%B5-%D0%BF%D0%B5%D1%89%D0%B5%D1%80%D0%B5%D0%BD-%D0%B3%D0%B8%D0%B4-%D0%B2-%D0%9C%D1%83%D0%B7%D0%B5%D0%B9%D0%BA%D0%BE/", "text": "\n                    Актрисата Ани Пападополу ще скочи в ролята на гид из българските пещери и техните древни тайни тази неделя в „Музейко“. Тя е първият герой в кампанията „Музейковец за един ден“, в която любими на децата знаменитости ще гостуват в научния център, за да споделят интересни истории за технологичните открития и природните феномени, които ги вълнуват. Ани ще очаква малчуганите на подземния етаж на „Музейко“, а разказът й ще замръзне под нулата с въображаемо пътешествие към Северния полюс по стъпките на първия изследовател, стигнал както до Северния, така и до Южния полюс - норвежкият полярен пътешественик Раул Амундсен.Забавно-образователните посещения на гостуващи Музейковци ще бъдат част от тематичната програма на центъра през 2018 г., като всеки месец ще бъде посветен на една голяма тема: \"Зимна приказка\" през януари, \"Въображението” през февруари, \"Традиции\" през март. \n\n\n                    ", "date": "2018.01.23", "title": "Ани Пападополу е пещерен гид в „Музейко“ "}
{"url": "http://www.monitor.bg/a/view/65716-%D0%91%D0%B0%D1%89%D0%B8%D0%BD%D1%81%D1%82%D0%B2%D0%BE%D1%82%D0%BE-%D0%BE%D1%82%D0%BA%D0%B0%D0%B7%D0%B2%D0%B0-%D0%95%D0%B4-%D0%A8%D0%B8%D0%B9%D1%80%D1%8A%D0%BD-%D0%BE%D1%82-%D1%81%D1%86%D0%B5%D0%BD%D0%B0%D1%82%D0%B0/", "text": "\n                    Британският хитмейкър Ед Шийрън обмисля опцията да спре завинаги с музикалните изяви, когато стане татко. Макар годеницата му - финансовата консултантка Чери Сийборн още да не е бременна, двамата работят активно за наследник. „Амбицията ми е да приключа веднага щом имам деца. Няма да ми пука за нищо, след като имам друг живот, за който да се грижа. Надявам се да стане докато навърша 30, но не зависи само от мен“, заяви пред Daily Star той.Предложението си за брак 26-годишният певец отправил преди месец, но преди дни разкри щастливата новина пред феновете си с кадър в Инстаграм. „Сдобих се с годеница точно преди новата година. Много сме щастливи и влюбени и нашите котки също се радват“, гласят думите му към снимката. Бъдещата съпруга на изпълнителя на Shape of You е от родния му град Съфолк и дора са учили в една гимназия, но след това тръгват по различни пътища. Съдбата ги среща отново през 2016 г. в Ню Йорк. Наскоро Шийрън сподели, че любимата му е вдъхновила текста към песента Perfect.\n\n\n                    ", "date": "2018.01.23", "title": "Бащинството отказва Ед Шийрън от сцената"}
{"url": "http://www.monitor.bg/a/view/81515-%D0%92%D0%B5%D1%81%D0%BA%D0%BE-%D0%95%D1%88%D0%BA%D0%B5%D0%BD%D0%B0%D0%B7%D0%B8-%D0%BE%D1%82%D0%BA%D1%80%D0%B8%D0%B2%D0%B0-%D0%A4%D0%B5%D1%81%D1%82%D0%B8%D0%B2%D0%B0%D0%BB%D0%B0-%D0%97%D0%B8%D0%BC%D0%BD%D0%B8-%D0%BC%D1%83%D0%B7%D0%B8%D0%BA%D0%B0%D0%BB%D0%BD%D0%B8-%D0%B2%D0%B5%D1%87%D0%B5%D1%80%D0%B8-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA/", "text": "\n                    Световноизвестният български цигулар Веско Ешкенази ще е гост в първата фестивална вечер на предстоящите 43-ти Зимни музикални вечери. Това информираха от общината в Пазарджик, в чийто културен календар е знаменателното  събитие с международно участие. Ешкенази ще изпълни популярния Концерт за цигулка и оркестър на Менделсон, съобщи диригентът на Симфоничния оркестър в Пазарджик маестро Григор Паликаров.Международният фестивал Зимни музикални вечери „Проф. Иван Спасов” ще се проведе от 25 до 28 януари в зала „Маестро Георги Атанасов”. 43-тото издание на фестивала по традиция ще бъде открито с Българска рапсодия „Вардар” на Панчо Владигеров под диригентството на маестро Григор Паликаров. По традиция и в 43-то издание на Зимни музикални вечери „Проф. Иван Спасов” ще има международно участие. Полски диригент и португалски цигулар ще закрият събитието.Съпътстващата изложба „Изкуство и дух от планината“ ще представи творби от пленер на Дружествата на пазарджишките художници и писатели, състоял се през 2017 г. Откриването на фестивалната програма e на 25-ти януари.\n\n \n\n \n                    ", "date": "2018.01.23", "title": "Веско Ешкенази открива Фестивала“ Зимни музикални вечери“ в Пазарджик"}
{"url": "http://www.monitor.bg/a/view/24312-%D0%A4%D0%BE%D1%80%D0%BC%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B7%D0%B0%D0%BA%D0%BE%D0%B2%D0%B0-13-%D0%BD%D0%BE%D0%BC%D0%B8%D0%BD%D0%B0%D1%86%D0%B8%D0%B8-%D0%B7%D0%B0-%D0%9E%D1%81%D0%BA%D0%B0%D1%80/", "text": "Гари Олдман почти сигурно прибира статуетката за главна мъжка роля, Джеймс Франко остана ощетен\n                    „Формата на водата“ е тотален лидер в тазгодишните номинации за „Оскар“. След като остана в ролята на догонващ по време на „Златните глобуси“, чийто победител по брой статуетки стана „Три билборда извън града“ (реж. Мартин Макдона), филмът на Гилермо дел Торо си подсигури шанс за триумф в цели 13 категории на наградите на Американската филмова академия. Сред тях са „най-добър филм“, „най-добър режисьор“ , „най-добра актриса“, „най-добър сценарий“, „саундтрак“ и др.Напълно очаквано, „Формата на водата“ и „Три билборда извън града“ ще се сблъскат и в най-важната надпревара на 90-тата церемония за раздаването на оскарите – тази за най-добър филм. Общо 9 проекта ще се борят за престижното отличие, като сили ще премерят още „Призови ме с твоето име“, „Най-мрачният час“, „Дюнкерк“, „Бягай!“, „Лейди Бърд“, „Заплаха от фантом“ и „Вестникът на властта“.Включвайки в списъка си с номинирани звезди като Мери Джей Блайдж, Дензъл Уошингтън, Октавия Спенсър, Даниел Калууя и т.н., Академията окончателно скъса със славата си на „белите оскари“, като демонстрира загриженост и към други наболели проблеми в индустрията – половата дискриминация и сексуалните скандали, разстърсили Холивуд през последните месеци.Така, например, името на Джеймс Франко („Катастрофалният артист“) не се появи в категорията за най-добър актьор, въпреки че беше спряган за евентуален победител. Най-вероятно работата му е ощетена  Припомняме, че ден, след като грабна „Златен глобус“ за главна мъжка роля в комедия, Франко се превърна в поредната холивудска звезда, влязла в списъка със „сексуални хищници“, след като две актриси проплакаха от непристойно поведение от негова страна. Актьорът обаче заяви, че е невинен.Като изненада идва и присъствието на жена сред номинираните режисьори. В битка за заветния „Оскар“ на 4 февруари ще се впуснат Кристофър Нолан („Дюнкерк“), Джордан Пийл („Бягай!“), Грета Гъруик („Лейди Бърд“), Пол Томас Андерсън („Заплаха от фантом“) и Гилермо дел Торо („Формата на водата“). Припомняме, че само преди няколко седмици Асоциацията на чуждестранните журналисти в САЩ беше обвинена в неглижирането на добрите жени-режисьори, като избра носителя си на „Златен глобус“ в категорията единствено сред мъже.Талант и усет за преобразяване до неузнаваемост сред актьорите ще мерят Тимъти Шаламет (“Призови ме с твоето име”), Даниъл Дей Люис (“Заплаха от фантом“), Даниел Калууя (“Бягай!“), Дензъл Уошингтън (“Роман Дж. Израел“) и спряганият за фаворит Гари Олдман, който обра овациите с блестяща игра в костюма на Уинстън Чърчил в „Най-мрачният час“.За голямото признание на Академията в категорията за най-добра актриса в главна роля пък ще се борят Сали Хокинс (“Формата на водата“), Франсис Макдорманд (“Три билборда извън града”), Марго Роби (“Аз, Тоня“), Сирша Ронан (“Лейди Бърд“) и Мерил Стрийп (“Вестникът на властта“). Въпреки че в кино средите прогнозират статуетката да отиде в ръцете на Хокинс или Макдорман, в социалните мрежи феновете наддават за Роби и Стрийп. 27-годишната красавица спечели сърцата на зрителите в кънките на Тоня Хардинг, преразказвайки един от  Фактът, че филмът проследява действителни събития, винаги носи бонус точки в очите на киноманите. Легендарната Мерил Стрийп, която в актива си има три награди „Оскар“, всяка година е издигана за евентуален победител в онлайн средите.Въпреки преобладаващите положителни отзиви на критици и любители на седмото изкуство обаче номинациите за 90-те оскари предизвикаха и немалко негативни коментари от страна на активисти. Причината – латиносите и азиатците продължават да отсъстват от листата с основни претенденти за наградите. Недоволните отбелязаха, че Хонг Чау („Голям малък живот“) несправедливо е оставена извън надпреварата за главна женска роля.Кои филми и актьори ще триумфират на юбилейното издание на оскарите, ще разберем на 4 март. в ключовите категории        \n\n\n                    ", "date": "2018.01.23", "title": "„Формата на водата“ закова 13 номинации за „Оскар“"}
{"url": "http://www.monitor.bg/a/view/1044-%D0%A1%D1%82%D0%BE%D1%82%D0%B8%D1%86%D0%B8-%D1%81%D0%B8-%D0%BA%D0%B0%D0%B7%D0%B0%D1%85%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D1%81%D0%B1%D0%BE%D0%B3%D0%BE%D0%BC-%D1%81-%D0%94%D0%BE%D0%BB%D0%BE%D1%80%D0%B5%D1%81-%D0%9E%D0%A0%D0%B8%D1%8A%D1%80%D0%B4%D1%8A%D0%BD/", "text": "\n                    Стотици близки, приятели, колеги и фенове на Долорес О'Риърдън присъстваха на погребението й в родния й град Балибрикен в Ирландия. Службата се проведе в местната катедрала, в чийто хор вокалистката на The Cranberries е пяла като дете, като финала бе белязан от песента When You’re Gone на бандата. „За първи път се запознах с нея през 1989 г. Този спомен е запечатан завинаги в съзнанието ми. Тя седеше пред пианото, свиреше и пееше с хора... Тя притежаваше много специален глас, златен талант. Беше интелигентно момиче и знаеше много добре, че трябва да развива този свой талант. Тя също знаеше, че талантът й е даден от всемогъщия Бог, за да го използва в полза на останалите“, върна лентата назад почетния служител на катедралата Лиам Макнамара.\n\nЕдин от най-разпознаваемите гласове на гръндж рока заглъхна преди седмица, а обстоятелствата около трагедията се пазят в тайна по молба на семейството. След новината за кончината й в медийното пространство плъзнаха слуховете за самоубийство, още повече, че Долорес вече имаше един неуспешен опит да се пренесе на по-добро място - през 2013 г със свръхдоза. Следователите обаче тушираха спекулациите с уточнението, „че смъртта на Долорес О'Риърдън, която първоначално бе обявена като „внезапна и необяснима“, не е третирана като „подозрителна“.\n                    ", "date": "2018.01.23", "title": "Стотици си казаха последно „сбогом“ с Долорес О'Риърдън"}
{"url": "http://www.monitor.bg/a/view/9015-%D0%A4%D0%BE%D1%80%D1%83%D0%BC%D1%8A%D1%82-%D0%B2-%D0%94%D0%B0%D0%B2%D0%BE%D1%81-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D0%BE%D0%B4-%D0%BC%D0%B5%D1%82%D1%8A%D1%80-%D0%B8-%D0%BF%D0%BE%D0%BB%D0%BE%D0%B2%D0%B8%D0%BD%D0%B0-%D1%81%D0%BD%D1%8F%D0%B3/", "text": "  #metoo на особена почит\n                    В швейцарския курорт Давос днес започва работа традиционният Световен икономически форум.Президентът на САЩ Доналд Тръмп ще участва, потвърди говорителката му Сара Сандърс, цитирана от Франс прес.\nПо-рано бе обявено, че Тръмп ще стане първият американски президент, който ще посети форума, след Бил Клинтън през 2000 г. Впоследствие обаче участието му бе поставено под въпрос заради парализата на федералното правителство в САЩ. Генералният секретар на ООН Антониу Гутериш обаче ще пропусне срещата.Политици, бизнес лидери, банкери и знаменитости се събират в Швейцарските Алпи под мотото \"Да създадем общо бъдеще в един разединен свят\".\nДокладът за глобалните рискове, публикуван от Световния икономически форум (СИФ) миналата седмица, показа, че мнозина отчитат засилване на риска от политическа и икономическа конфронтация между водещите сили тази година.\nФорумът започна с реч на индийския премиер Нарендра Моди. Протекционизмът печели терен, а глобализацията губи своята привлекателна сила, заяви той. Тръмп се очаква да говори в петък пред голямата аудитория, пред която миналата година китайският президент Си Цзинпин предложи да запълни празнината в световното лидерство, създадена от отдръпването на САЩ.\nФренският президент Еманюел Макрон ще говори пред форума в сряда, като ще предложи собствената си \"диагноза\" за глобализацията и ще представи идеите си за борба с нарастващото неравенство, глобалното затопляне и засилването на национализма.\nКъм Макрон ще се присъединят германският канцлер Ангела Меркел, която се връща на международната сцена след месеци на политическа безизходица у дома, и италианският премиер Паоло Джентилони.\nПредседателят на Европейската комисия Жан-Клод Юнкер също ще се обърне към участниците, завръщайки се в Давос след 20-годишно отсъствие.\nФорумът тази година ще включва и няколко панела, посветени на сексуалното насилие като знак на уважение към движението #MeToo.Престижният форум ще продължи до петък. Тогава е и изказването на американския президент. Швейцарските медии са единодушни, че Тръмп ще бъде атракцията на тазгодишното издание на форума.Далеч преди пристигането му неправителствени организации подеха кампания поканата към него да бъде анулирана.Освен за днешния протест, близо 5 хиляди полицаи са готови и за очакваните в петък нови акции на антиглобалисти и екозащитници. Филмовата звезда Кейт Бланшет, певецът и композитор Елтън Джон и боливудският актьор Шах Рук Хан бяха наградени на Световния икономически форум за дейности, насочващи вниманието към правата на човека, съобщи Ройтерс. Бланшет получи Кристалната награда на форума за работата си с хора, принудени да напуснат домовете си, бягайки от конфликти. Джон получи своето отличие за благотворителната дейност на неговата фондацията за борба със СПИН, а Хан - за защита на правата на жените и децата в Индия.\nКристалните награди се присъждат от Световния икономически форум на хора на изкуството, допринесли за положителни промени в обществото.\n                    ", "date": "2018.01.23", "title": "Давос започва с Тръмп без Гутериш (обновена)"}
{"url": "http://www.monitor.bg/a/view/4304-%D0%95%D0%B2%D1%80%D0%BE%D0%B7%D0%BE%D0%BD%D0%B0%D1%82%D0%B0-%D0%BE%D1%82%D0%BF%D1%83%D1%81%D0%BA%D0%B0-%D0%BD%D0%B0-%D0%93%D1%8A%D1%80%D1%86%D0%B8%D1%8F-%D0%BD%D0%BE%D0%B2%D0%B0-%D0%BF%D0%BE%D0%BC%D0%BE%D1%89-%D0%BE%D1%82-67-%D0%BC%D0%BB%D1%80%D0%B4-%D0%B5%D0%B2%D1%80%D0%BE/", "text": "\n                     Еврогрупата даде принципното си съгласие за отпускане на нов транш финансова помощ за Гърция в размер на 6,7 милиарда евро, съобщи нейният председател, финансовият министър на Португалия Мариу Сентену.\"Еврогрупата утвърди третия доклад по програмата на реформи на Гърция. Свършена е огромна работа, която ще позволи на Европейския стабилизационен механизъм да отпусне нов транш от макрофинансовата помощ в размер на 6,7 милиарда евро\", каза Сентену. В същото време той отбеляза, че на Гърция остава \"да направи още редица бюджетни усилия\" и изрази увереност, че страната ще се справи с тази задача.Според европейския комисар по икономическите и финансовите въпроси Пиер Московиси Гърция може тази година да излезе от програмата за външна макрофинансова помощ и \"да стане нормална страна от еврозоната\".\nСтава дума за 15 мерки, които правителството в Атина следва да реализира, за да може през февруари да бъде отпусната част от транша в размер на 5,7 млрд. евро в рамките на третия преглед на гръцката спасителна програма. Другите 1 млрд. евро ще бъдат преведени на Гърция през април.Председателят на Еврогрупата Марио Сентено поясни, че от общо 6,7 млрд. евро 3,3 млрд. ще бъдат използвани за погасяване на гръцкия дълг, 1,7 млрд. ще бъдат предоставени за уреждане на просрочени задължения на държавата, а 1,9 млрд. евро - за създаване на финансов буфер предвид края на програмата.Еврогрупата е преценила също, че до края на програмата Гърция трябва да изпълни още 88 предписани мерки от кредиторите, които са по линия на следващия четвърти преглед на нейната спасителна програма, преди тя да изтече през август.Заемите, които се предвижда да получи Гърция до края на тази нейна спасителна програма възлизат общо на 18,4 млрд. евро. В тази сума влизали и одобрените снощи 6,7 млрд. евро, посочва изданието.Финансовите министри от еврозоната са потвърдили, че след това одобрение може да започне обсъждането на ниво експерти за облекчаване на гръцкия дълг.\n\n\n                    ", "date": "2018.01.23", "title": "Еврозоната отпуска на Гърция нова помощ от 6,7 млрд. евро"}
{"url": "http://www.monitor.bg/a/view/9409-%D0%A0%D0%B5%D0%BA%D0%BE%D1%80%D0%B4-%D0%BF%D0%BE-%D0%B7%D0%B0%D0%B4%D1%80%D1%8A%D1%81%D1%82%D0%B2%D0%B0%D0%BD%D0%B8%D1%8F-%D0%B2-%D0%93%D0%B5%D1%80%D0%BC%D0%B0%D0%BD%D0%B8%D1%8F-145-%D0%BC%D0%B8%D0%BB%D0%B8%D0%BE%D0%BD%D0%B0-%D0%BA%D0%B8%D0%BB%D0%BE%D0%BC%D0%B5%D1%82%D1%80%D0%B0/", "text": "\n                    Германия е поставила през миналата година един доста интересен рекорд – по дължина на задръстванията, сочат данни на Клуба на автомобилистите ADAC, цитирани от сп. „Шпигел”. През 2017 г. по аутобаните в Германия са регистрирани около 723 000 задръствания, докато през 2016 г. те са били 694 000. Най-любопитна е дължината на тези задръствания – 1,45 милиона километра, което е „удължаване” с 5 на сто в сравнение с миналата година. Най-много за рекорда са допринесли Северен Рейн-Вестфалия (35%), Бавария (18%) и Баден-Вюртемберг (11%) – в тези провинции са общо 64 на сто от съобщенията за задръствания по пътищата.\n                    ", "date": "2018.01.23", "title": "Рекорд по задръствания в Германия - 1,45 милиона километра"}
{"url": "http://www.monitor.bg/a/view/43858-%D0%92%D1%8A%D1%80%D0%BC%D0%BE%D0%BD%D1%82-%D0%BB%D0%B5%D0%B3%D0%B0%D0%BB%D0%B8%D0%B7%D0%B8%D1%80%D0%B0-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0%D1%82%D0%B0/", "text": "\n                    Щатът Върмонт стана деветият в САЩ, който легализира употребата на марихуана за развлечение, съобщи агенция \"Ройтерс\".\n\nВ понеделник губернаторът на щата, републиканецът Фил Скот, подписа закона, приет този месец от щатския парламент.\n\nОт 1 юли той разрешава на лица, навършили 21 години, да притежават до една унция (28,3 г) от наркотика и да отглеждат до шест растения. Търговията с марихуана не се легализира.\n\nСъседният щат Масачузетс, близкият Мейн, Колорадо, Вашигнтон, Орегон, Аляска и Невада също са легализирали употребата. От началото на годината продажбата и съответно употреба за удоволствие е разрешена и в Калифорния, като на навършилите 21 години се позволява при посещение в магазина да купуват не повече от 28 грама суров канабис или неговия еквивалент.\n\nУругвай е единствената държава, позволила от юли 2017 г. марихуаната за удоволствие на цялата си територия, но страната не е сред най-богатите и е с едва 3,4 милиона души население.\n                    ", "date": "2018.01.23", "title": "Върмонт легализира марихуаната "}
{"url": "http://www.monitor.bg/a/view/60442-%D0%91%D0%B5%D0%BB%D0%B3%D0%B8%D1%8F-%D0%BF%D0%BE%D0%BD%D0%B8%D0%B6%D0%B8-%D0%BD%D0%B8%D0%B2%D0%BE%D1%82%D0%BE-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%87%D0%BD%D0%B0-%D0%B7%D0%B0%D0%BF%D0%BB%D0%B0%D1%85%D0%B0/", "text": "\n                    Белгия свали нивото на терористична заплаха за първи път от ноември 2015 г. след заседание на Съвета за национална сигурност.\n\nВойниците, които през последните 2 години патрулираха по улиците на Брюксел, Антверпен и други големи градове, се прибират в казармите, съобщи правителството.\n\nРискът от атентати се сваля от трето на второ ниво по четиристепенната скала в страната, което означава, че терористична атака вече не се преценява като вероятна, а като средна и не много вероятна. Третата степен ще бъде запазена само в особено рискови места, които не се уточняват.\n\nСпоред местните медии свалянето на нивото на опасност става възможно заради отслабването на “Ислямска държава”, която напоследък претърпя сериозни военни загуби в Ирак и Сирия, както и в следствие на мерките, предприети от силите за сигурност в Белгия.\n\nТерористичната заплаха в Белгия беше повишена до трета степен след терористичните удари срещу Париж на 13 ноември 2015 г., когато над 100 души бяха убити, а повече от 300 ранени.\n\nНа 22 март 2016 г. Брюксел беше връхлетян от атаки срещу летището и метрото, при които загинаха 32-ма, а над 100 души бяха ранени.\n\nРазследването установи връзка между двете атаки, като едни и същи лица са участвали в подготовката на терористичните нападения в двете столици.\n\nЗаради необходимостта от непрекъснати патрули белгийската армия се отказа от провеждането на планови учения през последните години. Сега командването ще може да се върне към обичайните маневри, а военните - към обичайния си режим.\n                    ", "date": "2018.01.23", "title": "Белгия понижи нивото на терористична заплаха"}
{"url": "http://www.monitor.bg/a/view/23638-82-%D1%83%D0%B4%D0%B0%D1%80%D0%B8-%D0%90%D0%BB%D1%8F%D1%81%D0%BA%D0%B0-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B6%D0%B4%D0%B5%D0%BD%D0%B8%D0%B5-%D0%B7%D0%B0-%D1%86%D1%83%D0%BD%D0%B0%D0%BC%D0%B8/", "text": "\n                    Земетресение с магнитуд 8,2 удари на 256 км югоизточно от Чиниак, в Аляска, на дълбочина 10 км, в 9 ч. и 31 мин. по Гринуич, съобщи Геофизическият институт на САЩ, цитиран от Ройтерс.\nСлед труса бе издадено предупреждение за опасност от цунами за части от Аляска и Канада, както и се води наблюдение за опасност от приливни вълни по цялото западно крайбрежие на Съединените щати, съобщи американската служба за наблюдение на цунами.\n                    ", "date": "2018.01.23", "title": "8,2 удари Аляска, предупреждение за цунами "}
{"url": "http://www.monitor.bg/a/view/4746-%D0%9F%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%BA%D0%B0-%D0%B2-%D0%A0%D1%83%D1%81%D0%B8%D1%8F-%D1%81%D0%B5-%D1%81%D1%80%D0%B8%D0%BD%D0%B0/", "text": "\n                    Рекорден спад в търговията с водка отчитат в Русия - за 2017 г. обемът на продажбата на дребно на спиртната напитка в страната се е съкратил с цели 16,6% до 670,5 млн. литра. Това съобщава Интерфакс, позовавайки се данни на Националния съюз за защита правата на потребителите.\n\n          За аналогичния период е намаляла продажбата на всички видове алкохолни напитки, с изключение на плодовите вина. В частност са били реализирани 100, 2 млн. литра коняк или с 1,1 на сто по-малко в сравнение с 2016 г. Най-голям е спадът при шампанските и газирани вина, който се равнява на 27%. Ръст бележи единствено търговията с плодови вина, чиято продажба през миналата година е скочила със 71,8 на сто. Според експерти тези тенденция се дължи на ниската цена на споменатата алкохолна продукция и намалялата платежоспособност на руските потребители, пише Лента.ру. Пресата припомня, че през април 2017 г. правителството реши да повиши минималната фиксирана цена на дребно на водката от 2,7 на 2,9 евро за половин литър.\n\n          11 литра чист спирт - толкова годишно се пада на глава от населението в Русия на възраст над 15 години. По този показател жителите на страната се нареждат на 16 място, като отстъпват на държави, като Ирландия, Австрия, Франция и др.\n                    ", "date": "2018.01.23", "title": "Продажбата на водка в Русия се срина "}
{"url": "http://www.monitor.bg/a/view/80850-%D0%A2%D0%B5%D0%BE%D1%80%D0%B8%D1%8F-%D1%82%D0%B2%D1%8A%D1%80%D0%B4%D0%B8-%D1%87%D0%B5-%D0%B1%D0%BB%D0%BE%D0%BA%D0%B0%D0%B4%D0%BD%D0%B8%D1%86%D0%B8%D1%82%D0%B5-%D1%81%D0%B0-%D1%81-%D0%BE%D1%81%D0%BE%D0%B1%D0%B5%D0%BD%D0%B8-%D0%B3%D0%B5%D0%BD%D0%B8-%D0%BE%D0%BF%D1%80%D0%BE%D0%B2%D0%B5%D1%80%D0%B3%D0%B0%D0%B2%D0%B0%D1%82-%D1%8F/", "text": "\n                    Учени опровергаха теорията, че преживелите блокадата жители на Ленинград са предали на децата си особени гени. Предположението за необичайната наследственост прозвуча във филма „Блокадна кръв. Генетика“ на режисьорката Елеонора Лукянова. Лентата бе излъчена на 18 януари в кинозалата на Музея на Победата в Москва, предаде НТВ.\n\n          Във филма, в частност се твърди, че особени гени са наследили руският президент Владимир Путин, лидерът на партията „Справедлива Русия“ Сергей Миронов и други известни политици, родом от бившия Ленинград /днес Санкт Петербург/. Теорията за необичайната наследственост на потомците на блокадниците принадлежи на ръководителя на медико-генетическия център „Живот“ Олег Глотов. Един от неговите доводи е, че поведението на споменатите политици е сходно. Не всички учени обаче са съгласни с изводите на Глотов. Според генетика Никита Хромов-Борисов гените на децата на преживелите блокадата на Ленинград по нищо не се отличават от тези на жителите на Северозападна Русия. Освен това ученият не вижда сходства в държанието на Путин и Миронов, дори напротив –смята, че различията в маниера им на поведение са повече от приликите, посочват агенциите.   \n                    ", "date": "2018.01.23", "title": "Теория твърди, че жителите на блокадния Ленинград  са с особени гени - опровергават я"}
{"url": "http://www.monitor.bg/a/view/8014-%D0%96%D0%B5%D0%BD%D0%B0-%D0%B5-%D0%B7%D0%B0%D0%B3%D0%B8%D0%BD%D0%B0-%D0%B0-8%D0%B3%D0%BE%D0%B4%D0%B8%D1%88%D0%BD%D0%BE-%D0%B4%D0%B5%D1%82%D0%B5-%D0%B5-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%BF%D1%8A%D1%82%D0%B5%D0%BD-%D0%B8%D0%BD%D1%86%D0%B8%D0%B4%D0%B5%D0%BD%D1%82/", "text": "\n                    Сигнал за тежка катастрофа на пътя София – Варна, в района на село Микре, е подаден малко преди 10 часа днес. По първоначални данни челно са се ударили лек и товарен автомобил. От удара тежко била ранена водачката на колата, която на път за болницата е починала. Осемгодишното дете, което е пътувало с нея, е отведено за преглед в болницата.  Продължава огледът на място, по случая е образувано досъдебно производство.\nДо приключване на следствените действия пътят  е затворен, обходният маршрут е през село Голец.  Пътни полицаи са на място и отклоняват движението на моторните превозни средства.Малко по-рано, около 9 часа, бе подаден сигнал за верижна катастрофа на АМ“Хемус“ посока София, след тунел \"Топли дол\". По първоначални данни в спрял автомобил се е ударил лек автомобил „Рено“, а в него – „Ситроен“. Двама пострадали от пътния инцидент са транспортирани в болнично заведение за преглед. Движението в района е затруднено, пътни полицаи регулират на място.\n                    ", "date": "2018.01.23", "title": "Жена е загина, а 8-годишно дете е пострада при пътен инцидент"}
{"url": "http://www.monitor.bg/a/view/30838-%D0%9F%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0-%D1%81%D0%BC%D1%8A%D1%80%D1%82%D1%82%D0%B0-%D0%BD%D0%B0-%D0%BC%D0%B0%D0%B9%D0%BA%D0%B0%D1%82%D0%B0-%D0%B8-%D0%B4%D1%8A%D1%89%D0%B5%D1%80%D1%8F%D1%82%D0%B0-%D0%B2-%D0%A2%D1%80%D0%B0%D0%BA%D0%B8%D1%8F/", "text": "\n                    Районната прокуратура в Пловдив стартира разследване за двойната смърт на майка и дъщеря в апартамент в блок 2 в ж.р. „Тракия”. Труповете на 76-годишната Цанка Кацарска и на 44-годишната Дафина Таушиц били открити на 19 януари около 18,30 часа, след като тяхна близка роднина не успяла да се свърже с двете, отишла до апартамента им и тъй като никой не й отварял, се обадила на 112. До момента е извършен оглед на местопроизшествие, разпитани са свидетели и назначени две съдебно-медицински експертизи, по които вещите лица да посочат каква е конкретната причина за смъртта им. От извършените първоначално следствени действия няма данни за насилствена смърт, съобщават от районната прокуратура в Пловдив. Бившата преподавателка и доцент в пловдивско висше учебно заведение Цанка Кацарска е починала от инфаркт в леглото си. Предполага се, че дъщеря й – талантливата актриса Дафина Таушиц, е починала от епилептичен шок. През 1999г. Дафина била номинирана за „Поддържаща женска роля” на наградите „Аскеер” за ролята си на Гоцина в постановката на Драматично-кукления театър „К. Величков” в Пазарджик в постановката „Епични времена” по Йордан Радичков.\n                    ", "date": "2018.01.23", "title": "Прокуратурата разследва смъртта на майката и дъщерята в „Тракия”"}
{"url": "http://www.monitor.bg/a/view/17607-%D0%9E%D1%82%D0%BD%D0%B5%D0%BC%D0%B0%D1%82-%D0%BA%D0%BD%D0%B8%D0%B6%D0%BA%D0%B8-%D0%BD%D0%B0-%D0%BC%D0%B0%D0%BC%D0%B8-%D0%B8-%D1%82%D0%B0%D1%82%D0%BA%D0%BE%D0%B2%D1%86%D0%B8-%D0%B7%D0%B0-%D0%B4%D1%80%D0%B8%D1%84%D1%82%D0%B8%D0%BB%D0%B8-%D1%81%D0%B8%D0%BD%D1%87%D0%B5%D1%82%D0%B0/", "text": " Военните от Стрямската механизирана бригада са имали готовност да тръгнат към планината с танковете \n                    За срок от 1 месец ще бъдат отнети свидетелствата за правоуправление на четирима водачи на леки автомобили, които са закъсали на пътя между връх Бузлуджа и връх Шипка през нощта на 21 срещу 22 януари, съобщи началникът на сектор „КАП-Пътна полиция“ при ОД на МВР – Стара Загора Тихомир Желязков. Инцидентът, при който 8 абитуриенти от радневския минен техникум „Свети Иван Рилски“ изправиха на крака полиция, пожарна и АПИ и се наложи да бъдат пръснати близо 5 000 лв за спасяването им от снега започна да придобива водевилен характер. Според спасените младежи никой от тях не е тръгвал да „дрифти“ по заледения планински път. Автомобилът  „Фолксваген Голф“, който пръв закъсва сред преспите е бил управляван от Венета М.И., майка на един от учениците. В обясненията си тийнейджърите твърдят, че целта им била хижа „Теменуга“, но по пътя а нея разбрали, че тя не работи и решили да се отправят към друга хижа от северната страна на Балкана.От приятели по телефона получили съвет да карат по панорамния път, за да стигнат безпрепятствено до връх\n\nШипка, но той се оказал неразчистен.Групата първоначално потърсила помощ от радневеца Мирослав Т.И., който пристигнал на място с „Опел Астра“, но също закъсал. Последвало обаждане до казанлъчанина Стоян Дончев, който си притекал с „Лада Нива“, но така и не успял да стигне до бедстващите. Последвал го баща му Дончо Дончев с  „Опел Фронтера“, който пък аварирал и останал на заледения асфалт.След всичките тези  безуспешни опити да се измъкнат от клещите на зимата хлапетата позвънили към 03,30 часа на националния телефон 112 и едва тогава се задействали цялата държавна машина.\n\n„Налага се да приемем на доверие всички тези твърдения на участниците в проблемната ситуация. По силата  на сега действащото законодателство не можем да ги накажем за „дрифтене“ тъй като такова понятие не фигурира в закона и наказателното постановление и глобата ще падне в съдебна зала!“, коментира главен инспектор Желязков.Затова книжките на четиримата водачи ще бъдат отнети за по месец, а автомобилите ще бъдат спрени за по 3 месеца от движение по силата член 6, т.1 от Закона за движение по пътищата заради навлизането в забранен участък.\n\nДруг е въпросът , че едната от забранителните табели, поставени от служителите на АПИ там е била открадната и водачите трудно можели да се ориентират ако нямат предварителна информация.По-късно през деня тийнейджърите отново сменили защитната си теза, като признали, че зад волана на Голфа не била „мама Венета“, а един от тях – Мартин, научи репортер на вестника от разследващите.\n\n \n\n„Всичко това звучи ако не абсурдно, то поне налудничаво. Някой просто не казва истината. Заради тези „бедстващи“ ние бяхме вдигнали на крак всички възможни сили, освен двете противопожарни коли, пратени към върха имаше още няколко автомобила с висока проходимост и два снегорина. В Стара Загора бяхме подготвили за път още няколко коли и едно МТЛБ-е. Готовност да потеглят имаха военните от Стрямската механизирана бригада. Нашата информация беше за бедстващи 7 момчета и едно момиче с два автомобила. Всичко останало се твърди постфактум и е явно някаква защитна версия. Не бих могъл да остойностявам разходите защото законът ни задължава да действаме до откриване на бедстващите. Независимо колко време ще отнеме това и колко ресурс ще ни струва. Фактът е че заради този случай при друг инцидент по същото време нямаше да можем да реагираме пълноценно!“, коментира директорът на РД ПБЗН- Стара Загора , комисар Стоян Колев.\n\nПо негова информация на 18 януари т.г. на същия затворен за движение от 1 декември до 30 март планински път са вадени от преспите други двама водачи. Сходна е била ситуацията и година по-късно, на 13 януари 2017-а.\n                    ", "date": "2018.01.23", "title": "Отнемат книжки на мами и татковци за дрифтили синчета  "}
{"url": "http://www.monitor.bg/a/view/88434-%D0%9F%D1%80%D0%B8%D0%B7%D0%BE%D0%B2%D0%B0%D0%B2%D0%B0%D1%82-100-%D1%81%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D0%BF%D0%BE-%D0%BD%D0%BE%D0%B2%D0%BE-%D0%B4%D0%B5%D0%BB%D0%BE-%D0%B7%D0%B0-%D0%B2%D0%B7%D1%80%D0%B8%D0%B2%D0%BE%D0%B2%D0%B5%D1%82%D0%B5-%D0%BA%D1%80%D0%B0%D0%B9-%D0%9F%D0%B5%D1%82%D0%BE%D0%BB%D1%8A%D1%87%D0%BA%D0%B0%D1%82%D0%B0/", "text": "\n                     \n\n \n\nБлизо сто души, пострадали и потърпевши при взривовете в складова база „Стралджа Мараш“ на 5 юни 2012 година край пътен възел „Петолъчката“ са призовани на 1 февруари в ямболския районен съд, за предварително заседание по ново дело за трагедията.\n\nТогава на място загинаха 3 души, други трима бяха ранени, а огромен район беше буквално попилян от осколките на тонове бомби, съхранявани и чакащи реда си да бъдат утилизирани в базата.Първото дело, по което обвиняеми бяха собственикът на фирма „Берета Трейдинг“ Десислав Борисов Делев и началникът на базата Иван Пеев приключи на 15 юни 2015 година като и двамата бяха напълно оневинени.\n\nСлед допълнителни експертизи на 2 ноември м.г. ямболската окръжна прокуратура внесе в съда нов обвинителен акт, този път пред Темида ще застанат освен Делев и Пеев и проектантът на взривните работи Иван Табов. Ако обвинението бъде доказано тримата ги очаква престой зад решетките за срок от 3 до 15 години.\n\nНа 1 февруари съдът в Ямбол ще трябва да реши по какъв ред ще се гледа казусът-дали по съкратена процедура или ще се наложи да бъдат отново разпитвани всички свидетели.\n\nМеждувременно в края на миналата седмица и в понеделник на около 300-400 м от оградата на базата случайно са били открити 4 снаряда с взривателите им, които са останали незабелязани от сапьорите при продължилото почти две години разчистване, коментира Иван Матев, председател на инициативен комитет срещу възобновяване дейността на „Стралджа Мараш“. Той припомни, че през 2015 година фирма „Ривърс Инвест“  ЕООД , с управител Десислав Делев и поискала базата да възобнови дейността си по утилизация на стари боеприпаси. Към момента това все още не е станало, върви процедурата за одобряване на\n\n \n\nДоклад за политиката за предотвратяване на големи аварии, внесен от дружеството, заявиха от РИОСВ – Стара Загора. Все още при тях не е пристигнало становището на община Стралджа, на чийто територията е базата.Справка в Търговския регистър показва, че „Ривърс Инвест“ ЕООД е собственост на регистрираната в държавата Белиз „Протостар лтд“.\n\nПреди началото на новия процес над 400 жители на Стралджа и околните селища са подкрепили подписка делото да се гледа при открити за медиите врати.\n                    ", "date": "2018.01.23", "title": "Призовават 100 свидетели по ново дело за взривовете край „Петолъчката“ "}
{"url": "http://www.monitor.bg/a/view/29898-%D0%A0%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D0%BF%D0%BE%D1%81%D0%B5%D0%B3%D0%BD%D0%B0-%D0%BD%D0%B0-%D0%B1%D1%80%D0%B0%D1%82%D0%BE%D0%B2%D0%B0%D1%82%D0%B0-%D1%81%D0%B8-%D0%B2%D0%BD%D1%83%D1%87%D0%BA%D0%B0/", "text": "\n                     \n\n \n\nИзпечен рецидивист, изтърпял вече две присъди от по 12 и 4 години за изнасилване и блудство е задържан след пореден сигнал за посегателство над непълнолетна в родното си село Свобода, община Чирпан.\n\nИнцидентът, при който 45-годишният Ангел Илиев се усамотил с 12-годишната внучка на брат си и направил опит да задоволи животинския си нагон е станал късно следобед на 20 февруари. Само по една случайност момиченцето успяло да се отскубне от „ласките“ на родственика си и разплакано разказало на майка си за случилото се.\n\nНа 21 февруари Илиев е задържан за 24 часа, след което е внесено искане пред съда за постоянното му оставане в ареста.Срещу него е повдигнато обвинение за престъпления в условията на опасен рецидив, предвиждащо затвор от 5 до 20 години.\n\n„Този човек е насилник открай време, с нищо не се занимава, краде и посяга на жени и деца веднага след излезе от затвора. Първият път го осъдиха на 12 години, но лежа 8, щото уж се бил поправил. Докато излезе и го хванаха пак, получи 4 години, но излезе по-скоро.Не зная какво трябва да се случи , за да го оставят в килията до живот. Пак е извадил късмет, че като е посегнал на майката брат му го е нямало, със сигурност щеше да го заколи като пиле…“, коментира кметът на Свобода Петко Стойчев.\n\nПо делото са разпитани свидетели, назначени са психолого – психиатрични експертизи, лаконично коментираха от старозагорската окръжна прокуратура казуса.\n\n \n                    ", "date": "2018.01.23", "title": "Рецидивист посегна на братовата си внучка        "}
{"url": "http://www.monitor.bg/a/view/41740-%D0%9F%D1%80%D0%B0%D0%B2%D0%B8%D0%BC-%D1%81%D1%82%D0%B5%D0%BD%D0%B8-%D0%BE%D1%82-%D0%B3%D0%BE%D1%80%D0%B8-%D0%BE%D1%82-300-%D0%BB%D0%B5%D0%B2%D0%B0-%D0%BD%D0%B0-%D0%BA%D0%B2%D0%B0%D0%B4%D1%80%D0%B0%D1%82/", "text": "\n                    Далечните земи може да станат част от интериора ни благодарение на декоративните зелени стени, които са направени от скандинавския полярен мъх Cladonia rangiferina. Естествената украса от Норвегия няма нужда от специална поддръжка, не се нуждае от светлина и поливане, а аранжирането й зависи от вас. Единствено трябва да се наблюдава влажността в помещението да бъде между 40 и 60%. Може да издържи до десет години на стената, но това зависи от дебелината на мъха. Новостта бе представена в първото издание на експото за дамите в бизнеса.\n\nНорвежки туристи се удивлявали какво правим с техния мъх, разказва ландшафтният архитект Лилия Язова. Квадратът на домашната гора, без значение от цвета му, се търгуваше по 300-650 лева по време на първото изложение за жени предприемачи в Интер Експо Център, което се проведе през почивните дни.\n\nЗапазва се тенденцията хората да искат да бъдат по-близо до природата. Все повече хора не искат да използват гипсокартон в домовете си, а предпочитат екологична мазилка, наричан от интериорния дизайнер Радина Балабанова „модернизиран кирпич”.\n\nКъм мазилката, за да изглежда по-съвременна, се добавя слюда, но по-скоро грижата за здравето е водеща.\n\nНа експото хит бяха екологични сглобяеми къщи. Те се изработват във Финландия, където, за разлика от България, все още има изобилие от дървета. Къщата ви идва готова за монтиране в пакети, като изработката отнема между 6 и 10 седмици и още около 14 дни за доставка.\n                    ", "date": "2018.01.23", "title": "Правим стени от гори от 300 лева на квадрат"}
{"url": "http://www.monitor.bg/a/view/37272-%D0%9E%D0%B1%D1%89%D0%B8%D0%BD%D0%B8%D1%82%D0%B5-%D1%89%D0%B5-%D0%BF%D1%80%D0%B0%D0%B2%D1%8F%D1%82-%D1%83%D1%81%D1%82%D1%80%D0%BE%D0%B9%D1%81%D1%82%D0%B2%D0%B5%D0%BD%D0%B8-%D0%BF%D0%BB%D0%B0%D0%BD%D0%BE%D0%B2%D0%B5-%D0%B7%D0%B0-41-%D0%BC%D0%BB%D0%BD-%D0%BB%D0%B2/", "text": "Парите са само за 3 категории общини с население над 20 хил. души\n                    \n\n\n                    ", "date": "2018.01.23", "title": "До 164 бона субсидия за устройствен план за голям град"}
{"url": "http://www.monitor.bg/a/view/7712-%D0%AE%D0%B6%D0%BD%D0%B0-%D0%9A%D0%BE%D1%80%D0%B5%D1%8F-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B0%D0%BD%D0%BE%D0%BD%D0%B8%D0%BC%D0%BD%D0%B8-%D1%82%D1%80%D0%B0%D0%BD%D0%B7%D0%B0%D0%BA%D1%86%D0%B8%D0%B8-%D0%B2-%D0%BA%D1%80%D0%B8%D1%82%D0%BF%D0%BE%D0%B2%D0%B0%D0%BB%D1%83%D1%82%D0%B8/", "text": "\n                    Южна Корея прие закон, забраняващ анонимните банкови сметки за транзакции в криптовалути, пише CNBC. Корейското правителство предприема мярката с цел пресичането на прането на пари от незаконен бизнес. Законът влиза в сила от 30 януари. След този срок притежателите на анонимни сметки, в които има криптовалути, ще бъдат задължени да ги свържат с персоналните си сметки.\n                    ", "date": "2018.01.23", "title": "Южна Корея забранява анонимни транзакции в критповалути"}
{"url": "http://www.monitor.bg/a/view/45919-%D0%A8%D0%B5%D1%84%D1%8A%D1%82-%D0%BD%D0%B0-britsh-petroleum-%D1%81%D0%BC%D1%8F%D1%82%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%BF%D0%B5%D1%82%D1%80%D0%BE%D0%BB%D0%B0-%D0%BE%D1%82-69-%D0%B7%D0%B0-%D0%B7%D0%B0%D0%B2%D0%B8%D1%88%D0%B5%D0%BD%D0%B0/", "text": "\n                    Британската корпорация Britsh Petroleum (BP) смята за завишени прогнозите за цена от 69 долара за барел петрол през настоящата година, съобщи „РИА Новости”. Агенцията цитира изявление на шефа на компанията Боб Дъдли, направено в кулоарите на Световния икономически форум в швейцарския курорт Давос. Той очаква котировките през 2018 г. да бъдат в рамките на 55-60 долара за барел суров нефт.\n                    ", "date": "2018.01.23", "title": "Шефът на Britsh Petroleum смята цената на петрола от $69 за завишена"}
{"url": "http://www.monitor.bg/a/view/41853-%D0%9A%D0%B0%D0%BF%D0%B8%D1%82%D0%B0%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%BD%D0%B0-netflix-%D0%BF%D1%80%D0%B5%D1%81%D0%BA%D0%BE%D1%87%D0%B8-100-%D0%BC%D0%BB%D1%80%D0%B4/", "text": "\n                    Капитализация на най-голямата в света мрежа за видео стрийминг Netflix за първи път надвиши 100 млрд. долара, съобщи днес телевизия CNBC, цитирана от ТАСС. Разрастването на броя на абонатите над 100 млн. души в целия свят е увеличило приходите за миналата година на фирмата до 3,29 млрд. долара.\n\nОт момента на публикуването на финансовия отчет вчера котировките на акциите на компанията са скочили с 8 на сто. До края на годината от Netflix планират да инвестират 7,5-8 млрд. долара за създаването на собствено съдържание.\n                    ", "date": "2018.01.23", "title": "Капитализацията на Netflix прескочи $100 млрд."}
{"url": "http://www.monitor.bg/a/view/16315-bacardi-%D0%BA%D1%83%D0%BF%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D1%8F-%D0%BD%D0%B0-%D1%82%D0%B5%D0%BA%D0%B8%D0%BB%D0%B0-patron-%D0%B7%D0%B0-51-%D0%BC%D0%BB%D1%80%D0%B4/", "text": "\n                    Компанията Bacardi Ltd съобщи за придобиването на производителя на текила Patron Spirits International AG за 5,1 млрд. долара, предаде Reuters.Целта на купувача е да заеме второто място по производство на спиртни напитки в САЩ. Пазарът на твърд алкохол в щатите през по-миналата година е паднал с 1,3%, но на текила е нараснал с 5,2 на сто, уточнява агенцията. През 2017 г. Diageo Plc купи бренда текила Casamigos от холивудската звезда Джорджа Клуни. Предполага, се че цената на сделката е достигнала милиард.Bacardi, имаща 200 алкохолни бренда, от 2008 г. притежава миноритарен дял в Patron.\n\n\n                    ", "date": "2018.01.23", "title": "Bacardi купи производителя на текила Patron за $5,1 млрд."}
{"url": "http://www.monitor.bg/a/view/83381-%D0%9B%D0%B8%D0%BF%D1%81%D0%B0%D1%82%D0%B0-%D0%BD%D0%B0-%D0%BA%D0%B0%D0%B4%D1%80%D0%B8-%D0%B8%D0%B7%D0%BC%D0%B5%D1%81%D1%82%D0%B8-%D0%BF%D1%80%D0%B5%D1%81%D1%82%D1%8A%D0%BF%D0%BD%D0%BE%D1%81%D1%82%D1%82%D0%B0-%D0%BA%D0%B0%D1%82%D0%BE-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0-1/", "text": "Две трети отчитат ръст на оборота си и поръчките си\n                    Недостиг на работна ръка, предсказуема икономическа политика и борбата с престъпността са основните теми за австрийските инвеститори у нас, показва проучване сред инвеститорите през изминалата година.\n\n40 % от австрийските компании в България отчитат подобрение на икономическото положение в България. Малко над две трети (37%) смятат, че няма промяна, докато 23 на сто смятат, че има влошаване в климата. Според бизнесът настоящата година трендът на добро икономическо развитие ще продължи.\n\nОбщо 63% от анкетираните отчитат ръст на оборота и използването на фирмения капацитет. Според участниците в допитването през 2017 г. са се увеличили поръчките към тях и броят на служителите, а обемът на инвестициите не се е променил значително. За 2018 г. австрийският бизнес у нас прогнозира още по-голям ръст на оборота и поръчките от клиенти.\n\nКомпаниите обаче открояват три проблема, по които българската държава трябва да вземе по-голямо отношение, коментира резултатите Улрике Щрака, търговски съветник при австрийското посолство. Сред тях най-явно се открояват борбата с корупцията и престъпността, предвидимост в  икономическата политика, намаляване на бюрокрацията, подобряване на инфраструктура и липсата на работна ръка. „Емиграцията и липсата на квалифицирана работна ръка възпрепятстват ръста на инвестициите”, смята Щрака.\n\nЗа да се справи с проблема австрийското търговско представителство помага на австрийските компании чрез въвеждането на дуалното обучение. Според изследването близо 60 на сто от компаниите са готови да приемат ученици, преминали програмата за обучение. В същото време липсата на достатъчно работници кара работодателите да плащат повече от средното в техния бранш.\n\nАвстрия е втория най-голям инвеститор у нас, с 4 млрд. евро вложени средства в икономиката ни, по данни на БНБ. 80 на сто от  компаниите работят и на родния пазар освен за износ. През 2017 г. оборотът от стоки и услуги на компаниите, опериращи у нас, е около 2 млрд. евро. А за първи път през 2016 г., за когато има финални данни, търовският баланс е в полза на България, най-вече в сферата услугите. Това се дължи на австрийските майки-компании, които са изнесли много от услугите си у нас, като ИТ и човешките ресурси, и ги предлагат на дъщерните си компании по целия свят.  \n\nВ проучването на Advantage Austria, австрийското търговско представителство, са участвали 35 компании от секторите производство, услуги и търговия. Допитването за бизнес климата е проведено едновременно повечето източно-европейски страни, които се конкурират с България в привличането на чуждестранни инвеститори, напр. Румъния, Сърбия и Унгария.  Отчетените резултатите са сходни, но при оценката на пазарните условия са отбелязани различни приоритети. Докато австрийските инвеститори в България и Унгария посочват за най-сериозен проблем недостига на квалифицирана работна ръка, то в Сърбия ненавременните плащания заемат водеща позиция, а в Румъния – инфраструктурата.\n                    ", "date": "2018.01.23", "title": "Липсата на кадри измести престъпността като проблем №1"}
{"url": "http://www.monitor.bg/a/view/83280-%D0%9C%D0%A4-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%BE%D1%82-%D0%BF%D1%80%D0%BE%D0%B4%D0%B0%D0%B6%D0%B1%D0%B0%D1%82%D0%B0-%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D1%86%D0%B5%D0%BD%D0%BD%D0%B8-%D0%BA%D0%BD%D0%B8%D0%B6%D0%B0-%D0%B7%D0%B0-100-%D0%BC%D0%BB%D0%BD/", "text": "\n                    Министерството на финансите не одобри заявените поръчки за провелия се на 22 януари аукцион за продажба на 25-годишни държавни ценни книжа (ДЦК), деноминирани в левове, с падеж 24 януари 2043 година и с обем от 100 млн. лв.\n\nПричината за отказа е „състоянието на фиска,  както и целта за финансиране при оптимално възможна цена“, съобщиха от ведомството на Владислав Горанов.\n\nКъм емисията е имало засилен интерес, твърдят от МФ. В аукциона са участвали 10 първични дилъри на ДЦК.\n\nУчастниците са подали поръчки със съвкупна номинална стойност от 139,9 млн. лв. По данни на Българската народна банка (БНБ) постигнатият коефициент на покритие е 1.40. Средната цена на допуснатите до участие в аукциона поръчки е 83,17 лв. на 100 лв. номинал, на която съответства среднопретеглена годишна доходност 2,98%.\n\n„Министерството на финансите ще продължи балансираната си и гъвкава политика по управление на държавния дълг, който е един от най-ниските в Европейския съюз, имайки предвид както пазарното състоянието, така и необходимостта от дългово финансиране“, се казва още в прессъобщението.\n\n \n                    ", "date": "2018.01.23", "title": "МФ се отказа от  продажбата на  държавни ценни книжа за 100 млн."}
{"url": "http://www.monitor.bg/a/view/57933-%D0%A0%D0%B0%D0%B7%D0%B2%D0%B8%D0%B2%D0%B0%D0%BC%D0%B5-%D0%B8%D0%BD%D0%BE%D0%B2%D0%B0%D1%86%D0%B8%D0%B8-%D0%B2-%D0%BF%D0%BE%D0%B4%D0%BA%D1%80%D0%B5%D0%BF%D0%B0-%D0%BD%D0%B0-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%82%D0%BE%D1%81%D0%BF%D0%BE%D1%81%D0%BE%D0%B1%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%95%D0%A1/", "text": "\n                    За да отговорим на глобалните икономически процеси и предизвикателства и да запазим конкурентоспособността на Европа, е необходима обща индустриална политика с по-тясна координация на политиките, включително тези на национално ниво. Ще работим да се отдаде специално внимание на малките, стартиращите, разрастващите се и средните предприятия в усилията за постигане на цялостна и дългосрочна индустриална стратегия на ЕС. Това заяви министърът на икономиката Емил Караниколов, който представи пред комисията \"Индустрия, изследвания и енергетика\" /ITRE/ в Европейския парламент приоритетите на Българското председателство в областта, съобщи пресслужбата на министерството на икономиката.\n\nМинистър Караниколов посочи, че повишаването на конкурентоспособността на Европа в глобален и дигитален аспект е от първостепенна важност за Европейския съюз, както и стимулирането на иновациите като фактор за устойчив растеж и повишаване добавената стойност в икономиката. По думите му развитието на икономическите сектори с високо ниво на знание ще допринесе за повишаване конкурентоспособността на Европа.\n\n\"Специален акцент трябва да се постави на насърчаването на иновациите, както и на инвестициите в развитие на човешкия капитал, за да запазим талантите и иноваторите в Европа\", допълни той.\n\nМинистърът на икономиката изтъкна, че развитието на цифровите технологии притежава висок потенциал и е значим фактор в подкрепа на европейската конкурентоспособност. Караниколов заяви още, че привличането на високотехнологични инвестиции, развитието на дигитални иновации и перспективни методи на производство ще утвърдят Европейския съюз като глобален лидер.\n\n\"Дигитализацията трябва да обхване колкото се може повече сектори на икономиката. В тази насока в Европа е важно развитието на дигитални платформи и хъбове и комплексни инициативи като \"Индустрия 4.0\"\", каза икономическият министър.\n\nПо-рано днес в Брюксел, пред Комисията по вътрешен пазар и защитата на потребителите /IMCO/, министър Караниколов посочи, че ще бъде продължена и работата по завършване на отделните инициативи по Стратегиите за Цифровия единен пазар и за Единния пазар на ЕС.\n\n\"Искам да отбележа важността, която отдаваме за подобряване функционирането на вътрешния пазар на услуги, предвид икономическата и политическата важност на сектора на услугите за целия Европейски съюз, подчерта Караниколов. Той допълни, че като сектор, отговарящ за много голям дял от брутния вътрешен продукт, а и от заетостта в целия Европейски съюз и в отделните региони, ще бъде дадено приоритетно значение на предложенията от пакета за услугите.\n                    ", "date": "2018.01.23", "title": "Развиваме иновации в подкрепа на конкурентоспособността на ЕС"}
{"url": "http://www.monitor.bg/a/view/54478-%D0%98%D0%BD%D0%B2%D0%B5%D1%81%D1%82%D0%B8%D1%86%D0%B8%D0%BE%D0%BD%D0%B5%D0%BD-%D1%84%D0%BE%D0%BD%D0%B4-%D0%BF%D0%BB%D0%B0%D1%88%D0%B8-%D0%91%D1%83%D0%BB%D0%B3%D0%B0%D1%80%D0%B3%D0%B0%D0%B7-%D1%81%D1%8A%D1%81-%D0%B7%D0%B0%D0%BF%D0%BE%D1%80-%D0%BD%D0%B0-%D1%81%D0%BC%D0%B5%D1%82%D0%BA%D0%B8%D1%82%D0%B5/", "text": "Спорът е между търговци и ще бъде решен в съда, обясниха от държавното дружество\n                    Инвестиционният фонд Worldview Capital с регистрация на Каймановите острови обяви, че\n\n\n\nна държавната газова компания \"Булгаргаз\". Съобщението на фонда бе оповестено в социалната мрежа Twitter. Фондът е основен кредитор на „Петрокелтик”, която държи концесията за добив на природен газ в черноморските блокове „Галата”, „Калиакра” и „Каварна”.\n\nОт държавната ни газова компания обаче обявиха становище по казуса и обясниха какъв е случаят. Става въпрос за искане на няколко фонда - „Уърлдвю И Ейч Ес Интернешънъл Мастър Фонд“, „Уърлдвю Икономик Риковери Фонд“ и „Плутос Ейджънси ЛЛС“, всичките регистрирани на Каймановите острови, \"Булгаргаз\" да извърши плащане по договор за доставка на природен газ от \"Петрокелтик\", тоест от местния добив от находището в Галата.\n\n\n\nи в началото на януари 2018 г. са поискали \"Булгаргаз\" да погаси своите задължения за доставка на газ.\n\nОт началото на ноември 2017 година обаче съдебен изпълнител е запорирал сметките на \"Петрокелтик\" по искане от търговец заради неизпълнение на договор за доставка на газ. Във връзка с този запор добивното дружество е поискало от \"Булгаргаз\" да не плаща своите задължения за доставката на газ, докато не получи ново нареждане на съдебен изпълнител, или до отпадане на запора.\n\nПозицията на „Булгаргаз“ по казуса е, че се касае за спор между местни търговски дружества и\n\n\n\nспоред действащото в страната законодателство, посочват в становището си от държавната газовата компания. “С оглед на това считаме, че изнесената в пресата информация би могла да създаде излишно напрежение, свързано със сигурността и непрекъснатостта на доставките за страната“, добавиха от компанията.\n\nКъм настоящия момент в дружеството не е постъпила информация за отпадане на основания за вдигане на запора върху вземанията на \"Петрокелтик\", допълват още от \"Булгаргаз\".\n\n\n\nстава ясно още от разпространената вчера позиция на държавното дружество.\n\nВ заявлението до Комисията за енергийно и водно регулиране (КЕВР) от \"Булгаргаз\" са заявили, че няма да купуват газ от местни източници и през първото тримесечие на 2018 година.\n                    ", "date": "2018.01.23", "title": "Инвестиционен фонд плаши  „Булгаргаз” със запор на сметките "}
{"url": "http://www.monitor.bg/a/view/33214-%D0%98%D0%BD%D1%82%D0%B5%D1%80%D0%BC%D0%BE%D0%B4%D0%B0%D0%BB%D0%BD%D0%B8-%D0%BF%D1%80%D0%B5%D0%B2%D0%BE%D0%B7%D0%B8-%D0%B8-%D0%B2%D0%B8%D1%81%D0%BE%D0%BA%D0%BE%D1%81%D0%BA%D0%BE%D1%80%D0%BE%D1%81%D1%82%D0%B5%D0%BD-%D0%BD%D0%B5%D1%82-%D1%81%D0%B0-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B8%D1%82%D0%B5-%D0%BD%D0%B8-%D0%BF%D0%BE-%D0%B2%D1%80%D0%B5%D0%BC%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE/", "text": "\n                    Развитието на интермодалните превози е друг основен приоритет за европейската транспортна политика, заяви транспортният министър Ивайло Московски, по време на представянето на приоритетите на европредседателството ни в сектор „Транспорт“ пред ресорната комисия на Европейския парламент.\n\nПо думите му председателството вече започна работа по преразглеждане на Директивата за създаване на общи правила за комбиниран транспорт на стоки, която не е променяна от 25 години. Прехвърлянето на товари от автомобилния превоз на дълги разстояния към железопътния, вътрешно-водния и морския транспорт, ще намали негативния ефект върху околната среда и пътната инфраструктура, каза още той. Бъдещите решения в областта на интермодалния транспорт ще бъдат дискутирани и в рамките на срещата на високо ниво на министрите на транспорта на тема „Мултимодален транспорт за Европа“ на 19-20 март 2018 г. в София.\n\nПотенциалът за стокообмен и мащабни инвестиции между Европа и Азия налагат развитие на транспортните връзки по р. Дунав, Черно море, както и разширяването на Tрансевропейската транспортна мрежа към държавите от Западните Балкани, заяви министър Московски. Той изтъкна необходимостта от по-задълбочено партньорство със страните от този регион, за да бъдат интегрирани транспортните системи, като финансиране може да се търси от Механизма за свързване на Европа и други източници.\n\nСпоред Московски ще продължи работата по досиетата за достъпа до пазара и до професията в автомобилния транспорт, както и по специалното законодателство за командироването на водачите, наетите превозни средства и оперативната съвместимост на електронните системи за пътно таксуване.\n\nМинистър Ивайло Московски каза, че законодателните предложения по първия „Пакет за мобилност“ трябва да се основават на справедливи и балансирани решения, които отчитат необходимостта от адекватна защита на водачите, заедно с упражняването на основната свобода на предоставяне на услуги. „Ясните правила и ефективният контрол са ключът към лоялната конкуренция и гладкото функциониране на Европейския вътрешен пазар. Новите технологични решения са гарант за постигане на тази цел, като основен елемент за това е подобряването на оперативната съвместимост на електронните системи за пътно таксуване в Европа“, допълни министърът.\n\n„В областта на въздухоплаването основният приоритет, който сме очертали е работата по Регламента за защита на конкуренцията във въздушния транспорт, като основната ни задача е създаването на работещ инструмент за защита на европейските въздушни превозвачи от нелоялните практики на трети страни“, каза министър Ивайло Московски. Той изрази очакване, че регламентът ще стимулира конкуренцията, което в дългосрочен план ще осигури по-голям избор и по-ниски цени за гражданите, без да нарушава авиационната свързаност на периферните държави членки и тази на ЕС с останалия свят. „Ако се позволи нелоялните практики да продължат да съществуват, може да се стигне до господстващо положение или дори до монопол на авиационния пазар, което би означавало по-ограничен избор, по-лоша свързаност и по-високи цени за гражданите“, допълни той.\n\nПо отношение на морския транспорт министърът заяви, че Българското председателство ще започне работата по изцяло нова Директива относно пристанищните приемни съоръжения за предаване на отпадъци от кораби. Целта е да бъде постигната по-висока степен на опазване на морската среда, както и намаляване административната тежест върху бизнеса. По време на Председателството, България ще бъде домакин на Годишната среща на ЕС по морските въпроси и синия растеж - „Европейски морски ден“, която ще се проведе от 31 май до 1 юни 2018 г. в град Бургас.\n\nМинистър Московски обяви, че ще бъде обсъждана правна рамка за правата на пътниците в железопътния транспорт, което е съществен елемент за подобряване на качеството на услугите.  Останалите събития в календара на Българското председателство ще бъдат посветени на теми като финансирането на железопътния транспорт и неговото бъдещо развитие, въздушната свързаност, европейската морска политика. Съветът по транспорт в рамките на председателството ни ще се състои на 7 юни 2018 г. в Люксембург.\n\nПред Комисията по вътрешен пазар и защита на потребителите в ЕП министърът коментира, че България поема Председателството на Съвета на Европейския съюз в период с много интензивен цифров дневен ред.\n\nОсновна задача на Българското председателство, ще бъде успешното завършване на преговорите за реформата на регулаторната рамка за електронните съобщения, каза още той. По думите му, новата нормативна уредба, е от голямо значение за европейската индустрия. Тя ще очертае насоките на развитие на конкуренцията и ще заложи стимулите за инвестиции в мрежите от пето поколение (5G) и фиксираните оптични мрежи с много висок капацитет. Министър Московски изрази увереност, че потребителите също ще усетят реалните ползи от новите правила за иновативни услуги.\n\nБългария работи усилено по регламента за свободното движение на данни, които са събрани от обществения сектор, посочи министърът. Той добави, че свободният поток на нелични данни е предпоставка за функционираща цифрова икономика и за нови работни места. „Съзнаваме, че нашите граждани се нуждаят от поверителност на техните комуникации и неприкосновеност на личния живот в електронна среда, за което ще търсим компромисни решения за балансиране между адекватно ниво на защита и достатъчно стимули за иновациите“, каза още министър Ивайло Московски.\n\nСред приоритетите на Българското председателство е и популяризирането цифровите политики на ЕС сред страните от Западните Балкани, подчерта в изказването си Ивайло Московски. Той добави, че акцент в това отношение е покритието с широколентов достъп за всички, насърчаването на високоскоростната трансгранична свързаност и въвеждането на правилата на ЕС за постепенното намаляване на надценките за роуминг услуги в тези страни. „В тази връзка сме предприели редица инициативи на двустранна основа“, заяви министърът.\n                    ", "date": "2018.01.23", "title": "Интермодални превози и високоскоростен нет са приоритетите ни по време председателството"}
{"url": "http://www.monitor.bg/a/view/63125-%D0%93%D0%B5%D0%BE%D0%BB%D0%BE%D0%B7%D0%B8-%D1%89%D0%B5-%D0%B8%D0%B7%D1%83%D1%87%D0%B0%D0%B2%D0%B0%D1%82-%D0%BF%D1%80%D0%BE%D0%BC%D0%B5%D0%BD%D0%B8%D1%82%D0%B5-%D0%B2-%D0%BA%D0%BB%D0%B8%D0%BC%D0%B0%D1%82%D0%B0-%D0%BD%D0%B0-%D0%90%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0/", "text": "Полярниците ни стигнали до о-в Ливингстън с ветроходно корабче\n                    Геолози ще изучават промените в климата на Антарктида. Поредната група учени заминава за Ледения континент след около седмица. Това разказа пред „Монитор“ ръководителят на 26-ата експедиция проф. Христо Пимпирев, който се завърна у нас преди няколко дни.Базата на остров Ливингстън бе отворена в края на ноември от логистичния екип. В средата на декември пък пристигнаха и първата група от учени. Акцентът в тазгодишната експедиция са научните изследвания, свързани с промените в климата.„Колегите ще продължат геоложките проучвания, които се правят там повече от 10 години. На Антарктида има много полезни изкопаеми и въпреки че в момента има мораториум за тяхната експлоатация, рано или късно ще се прибегне до използването им. Прогресът на човечеството е немислим без използването на ценни метални суровини“, обясни проф. Пимпирев. На Ледения континента температурите са около -10 градуса. Това благоприятства започването на геоложките проучвания, тъй като скалите са оголени от снежната покривка. Проучванията обаче се извършват извън базата - на палатки и в сурови условия. В края на януари пък ще завършат и сеизмологичните и геофизични изследвания. За целта екип изследва движенията на земната кора със специална апаратура. „Това е от изключително значение, тъй като наблизо има действащ вулкан. Той може да изригне по всяко едно време“, поясни проф. Пимпирев. Вече са приключили изследванията, свързани с колебанията на морското ниво. Според проф. Пимпирев интензивното топене на ледниците в Западна Антарктида влияе пряко върху него и то се повишава. Вече е поставена и специална система, която ще позволява на учените да отчитат промените дори когато се завърнат у нас.И в тази експедиция екипът ни е бил изправен предТе са свързани най вече с климатичните условия – най вече заради силните бури.„Веднъж ни затиснаха ледени блокове, но за щастие вятърът обърна посоката си и се прибрахме невредими и без щети по лодките „Зодиак“, с които правим научните изследвания“, каза още Пимпирев. Той уточни и че в тазгодишната експедиция учените ни са се придвижили до о-в Ливингстън не с кораба „Есперидас“, а с малко 23-метрово ветроходно корабче, което е било рисковано. „Цял месец работихме абсолютно сами на острова, най-близките до нас хора бяха на 170 км от нас. Доказахме, че можем да работим в сурови условия“, добави проф. Пимпирев. Той уточни и че вече в базата ни са доставени слънчеви панели, които трябва да бъдат монтирани от учените, които заминават в края на месеца. Целта е да се намали консумацията на дизелово гориво и замърсяването на околната среда. 26-ата експедиция на Ледения океан приключва в края на март, когато у нас ще се завърнат и геолозите. Тогава българската база ще бъде зазимена.\n\n\n                    ", "date": "2018.01.23", "title": "БГ геолози ще изучават промените в климата на Антарктида"}
{"url": "http://www.monitor.bg/a/view/31559-%D0%A6%D0%B8%D0%BA%D0%BB%D0%BE%D0%BD%D1%8A%D1%82-%D0%90%D0%BB%D0%B1%D0%B5%D0%BD%D0%B0-%D0%B4%D0%BE%D0%BA%D0%B0%D1%80%D0%B0-%D0%B2%D0%B8%D0%B5%D0%BB%D0%B8%D1%86%D0%B8%D1%82%D0%B5-%D0%B8-%D0%B7%D0%B4%D1%80%D0%B0%D0%B2%D0%B8%D1%8F-%D1%81%D1%82%D1%83%D0%B4/", "text": "\n                    Средиземноморският циклон „Албена“ засипва с виелици, дъжд и сняг, обясниха синоптиците от БАН. За понеделник беше обявено предупреждение за опасно време в 19 области от страната, където кодът е вторият по сериозност – оранжев. Кодът важеше за цялата Северна и Източна България плюс областите Кърджали и Хасково. Циклонът вчера нахлу и с ураганен вятър. Пулсациите му надхвърляха 80 км/ ч. През нощта валежите обхванаха цялата страна и се усилиха. В северозападната половина преваляваше сняг, а в югоизточната – дъжд. С умерен и силен вятър отначало от североизток, а по-късно от север-северозапад започна да нахлува студен въздух и температурите бързо се понижиха. Минималните температури стигнаха минус 3 и минус 2 градуса. На 23 и 24 януари ще бъде студено, но вече без валежи, успокояват синоптиците. Снежната покривка в Северна България и по високите полета на Западна ще се задържи и минималните температури там ще са близки и дори по-ниски от минус 10 градуса. Още във вторник вятърът чувствително ще отслабне, на места в Западна България и ще стихне. Ще има и слънчеви часове, повече в планините. На места в низините и в затворените котловини ще има условия за мъгли или ниска облачност.\n                    ", "date": "2018.01.23", "title": "Циклонът „Албена“ докара виелиците и здравия студ"}
{"url": "http://www.monitor.bg/a/view/28417-%D0%91%D1%83%D0%BC-%D0%BD%D0%B0-%D0%BD%D0%B5%D0%BF%D1%8A%D0%BB%D0%BD%D0%BE%D0%BB%D0%B5%D1%82%D0%BD%D0%B8-%D0%BF%D1%80%D0%B5%D0%B4-%D0%BE%D0%BB%D1%82%D0%B0%D1%80%D0%B0/", "text": "Броят на невръстните младоженци скочил с 30% за година \n                    Бум на сватбите на непълнолетни отчита статистиката. По последни данни на Националния статистически институт (НСИ) през 2016 г. под венчилото, преди да навършат 18 години, са минали 1242-ма българи. В сравнение с 2015 г. броят на непълнолетните младоженци е нараснал с 30%. Според Семейния кодекс непълнолетните могат да сключат граждански брак, при условие че са навършили 16 г. и след разрешение от районния съд. Съдът дава зелена светлина за брака, след като изслуша двойката и родителите им,коитоИ докато броят на желаещите да минат под венчилото младежи расте, мераклиите в пенсионна възраст, поискали да си кажат заветното „Да“, намаляват. През 2016 г. 289 двойки пенсионери са решили да скрепят любовта си и на хартия.„Сред тези младоженци от третата възраст има много хора, които през 80-те години са се развели формално, за да запазят жилищата си, тъй като тогава едно семейство имаше право само на един апартамент“, обясни Маргарита Цветкова от Столичен дом за радостни обреди.Сега, навършили пенсионна възраст, тези двойки се женят отново, за да могат след смъртта на половинката сиСлед няколко годишен ръст на сватбите в последните години от НСИ отчитат, че през 2016 г. интересът към гражданския брак намалява.През 2016 г. 26 803 двойки са решили да узаконят любовта си, което е с 917 по-малко спрямо предходната година. Най-много мераклии да застанат пред олтара е имало в София, където над 5400 двойки са си казали заветното „Да“. На второ място се нареждат пловдивчани с 2801 сватби, следвани от варненци с близо 2000 граждански брака. Последни в класацията са жителите на община Кюстендил, в която през 2016 г. официално семейство са станали едва 289 двойки.Данни на НСИ показват ръст на разводите през 2016 г. 10603 двойки са решили да разтрогнат брака си, като най-многобройни са били разводите в столицата - 2404, следвани от Пловдив – 996, и Варна - 807.\n\n\n                    ", "date": "2018.01.23", "title": "Бум на непълнолетни пред олтара "}
{"url": "http://www.monitor.bg/a/view/51946-%D0%9E%D1%82%D0%B5%D1%86-%D0%94%D0%B8%D0%BE%D0%BD%D0%B8%D1%81%D0%B8%D0%B9-%D0%90%D0%BD%D0%B0%D1%82%D0%B5%D0%BC%D0%B0-%D0%B7%D0%B0-%D0%B2%D1%81%D0%B5%D0%BA%D0%B8-%D0%B3%D0%BB%D0%B0%D1%81%D1%83%D0%B2%D0%B0%D0%BB-%D0%B7%D0%B0-%D0%98%D1%81%D1%82%D0%B0%D0%BD%D0%B1%D1%83%D0%BB%D1%81%D0%BA%D0%B0%D1%82%D0%B0-%D0%BA%D0%BE%D0%BD%D0%B2%D0%B5%D0%BD%D1%86%D0%B8%D1%8F/", "text": "Отец Дионисий: Анатема за всеки гласувал за Истанбулската конвенция\n                    Извънредно, всекидневно във всички храмове и манастири да се отслужва молебният канон към Св. Богородица, за да не се ратифицира Истанбулската конвенция. Това реши Светият Синод на Българската православна църква.Като помним думите на Господа „…без Мене не можете да вършите нищо” (Йоан.15:5) в тези дни на тежки духовни изпитания на вярата и съвестта на Православния български народ, Св. Синод на БПЦ – БП призовава Православния български народ с усърдна молитва да изпроси Божията помощ да не бъде приета Истанбулската конвенция, която, според нас, би довела до „духовна смърт” на народа\", се казва в обръщението.Решението на архиереите относно ратифицирането на Истанбулската конвенция е да се прочете след светата Литургия от църковния амвон на 28 януари т.г. – Неделя на митаря и фарисея.по-рано през деня пък отец Дионисий заяви в предаването \"Здравей България\" по Нова телевизия, че се надява Светият синод да действа и по-остро освен да призове народното представителство. Според него Министерският съвет, който е гласувал Истанбулската конвенция, би следвало да бъде в една забрана да посещава храмовете на Българската православна църква, ако не си изтегли предложението за ратификация. Архимандритът обяви още, че тези депутати, които гласуват \"за\" ратифицирането на конвенцията, трябва да бъдат отлъчени от църквата.Свещеникът разви тезата, че не трябва да приемаме всичко, което идва от западния свят, защото той е притиснат между няколко континента, основно Азия, Африка и Америка, и вече няма къде другаде да се капсулира, освен в собствените си институции, именно на неолиберализма и неговите пост-изрождения. \"В България има един такъв протестърски дух. Отдавна сме го забелязали. В който винаги трябва да има едно настроение спрямо всичко, което е здравомислещо. А иначе, ние живеем в един пост-неолиберален свят и там има една такава либерална, няма да кажа плеада, а направо сган, която ни блъска към всякакви подобни глупости\", каза той.Архимандрид Дионисий заяви, че сме присъединени към западно-европейския свят, за да бъдем пазар на храни с консерванти:\"Тези държави, които сме присъединени, за да бъдем пазар на западно-европейския свят, за да можем тук да получаваме храни с прекрасни консерванти, така че дори да се налага на гробищните власти да разсъждават върху това не е ли необходимо да се удължи периода, когато трябва втори човек да бъде положен в един и същи гроб. Не можем да се разлагаме, до такава степен стигнаха нещата\".През 2014 г. отец Дионисий беше отличен от Московския и на цяла Русия патриарх Кирил с орден „Св. преп. Сергий Радонежки” III-та степен. \n\n\n                    ", "date": "2018.01.23", "title": "Светият Синод: Молитва във всички храмове против Истанбулската конвенция (ОБНОВЕНА)"}
{"url": "http://www.monitor.bg/a/view/7622-%D0%9E%D1%82%D0%BB%D0%BE%D0%B6%D0%B8%D1%85%D0%B0-%D0%B7%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82-%D0%B4%D0%B5%D0%BB%D0%BE%D1%82%D0%BE-%D0%9A%D0%A2%D0%91/", "text": "\n                    Специализираният съд отложи мегаделото \"КТБ”. Цветан Василев отново е нередовно призован. От властите в Сърбия няма категоричен отговор дали той е получил материалите по делото. То не тръгна и при първия опит заради нередовното призоваване на Цветан Василев, съобщи Нова телевизия.\n\nПървото заседание по делото „КТБ”, което е разпоредително, беше насрочено за 13 декември миналата година, но не бе даден ход. Делото бе разпределено на случаен принцип на съдийката Виржиния Петрова. На съд прокуратурата предаде банкера Цветан Василев и още 17 души. Това са Александър Панталеев, Илиан Зафиров, Георги Христов, Георги Зяпков, Елка Стойкова, Елена Инджева, Рангел Стойчев, Светлана Георгиева, Снежанка Велева-Стефанова, Маргарита Голева, Красимир Хаджидинев, Маргарита Петрова, Мария Димова, Борислава Тренева-Кючукова, Цветан Гунев, Румен Симеонов, Славияна Данаилова-Велева.\n\nОбвинителният акт, който във всичките му копия е над 210 000 страници, беше внесен от Специализираната прокуратура на 20 юли. Тогава от прокуратурата съобщиха, че са разпитани повече от 400 свидетели. Изготвени са над 90 експертизи от 27 вещи лица. Обемът на събрания доказателствен материал, заедно с веществените доказателства и приложенията, надхвърля 1360 тома.\n\nСлед като делото беше внесено в съда, ръководителят на Специализираната прокуратура Иван Гешев, който е и наблюдаващ прокурор по делото КТБ, каза, че в общ житейски смисъл, случаят \"КТБ\" представлява най-голямата финансова измама с корупционен привкус в новата българска история.\n\nСпоред Гешев не е пресилено да се посочи това дело като уникално. \"Задачата, която седеше пред екипа на това дело беше със сложност близо до тази с дизелов двигател да се кацне на луната. Към момента ние смятам, че сме кацнали. Дали ще дишаме и как ще протече процесът, предстои да видим\", каза той тогава.\n                    ", "date": "2018.01.23", "title": "Отложиха за втори път делото \"КТБ\""}
{"url": "http://www.monitor.bg/a/view/85978-%D0%91%D0%B5%D0%B7-%D1%83%D1%80%D0%BE%D1%86%D0%B8-%D0%B2-153-%D1%83%D1%87%D0%B8%D0%BB%D0%B8%D1%89%D0%B0/", "text": "\n                    Поради висока заболеваемост в 153 училища в страната днес няма да има учебни занятия, съобщиха от Министерството на образованието и науката. Затворените школа в област Пазарджик са 116.\n\nДо утре включително продължава и грипната ваканция за СУ „Васил Левски“ – гр. Опака, обл. Търговище. В 17 училища в община Благоевград поради висока заболеваемост на учениците също няма да се учи днес.\n\nВ област Враца няма учебни занятия в  Обединено училище „Св. Св. Кирил и Методий“, с. Краводер.\n\nДнес и утре не се учи и в ПГСС “Св. Георги Победоносец“, гр. Суворово, област Варна, както и в 4 училища в Пловдивска област – ОУ „Св. Св. Кирил и Методий - с. Стрелци, НУ „Св. Св. Кирил и Методий“- с. Борец, СУ „Христо Смирненски“- гр. Брезово, и ПГ „Зл. Бояджиев“- гр. Брезово.\n\nЗаради непредвиден ремонт на отоплителна инсталация учебните занятия са преустановени и в СУ „Д-р П. Берон“- в Свиленград.\n\nВ област Габрово е обявена грипна ваканция за 6 училища – СУ „М. Райкович“- гр. Дряново, ПГИ „Рачо Стоянов“ – гр. Дряново, ОУ „Проф. П.Н.Райков“- гр. Трявна, ОУ „В.Левски“ – с. Плачковци, СУ „П.Р. Славейков“ – гр. Трявна, и НГПИ „Тревненска школа“ – гр. Трявна.\n\nВ област Бургас 4 училища няма да учат от 23 до 26 януари - ОУ \"Н.Й. Вапцаров\" - с. Факия, ОУ \"Св. Св. Кирил и Методий\" - с. Загорци, ПГМССЕ \"Н. Й. Вапцаров\" - гр. Средец, и ОУ \"Антон Страшимиров\" - с. Дебелт.\n\n \n\nВ Софийска област няма да има учебни занятия в СОУ „Хр. Ботев“ – с. Горна Малина, поради ремонт на отоплителната инсталация от 23 до 25 януари.\n\nВ ОУ „Хр.Ботев“ – с. Кукорево, област Ямбол, също няма де се учи днес и утре.\n\n\n \n                    ", "date": "2018.01.23", "title": "Без уроци в 153 училища "}
{"url": "http://www.monitor.bg/a/view/75035-%D0%A3%D0%BC%D1%83%D0%B2%D0%B0%D1%82-%D0%B4%D0%B0%D0%BB%D0%B8-%D0%B4%D0%B0-%D1%83%D0%B4%D1%8A%D0%BB%D0%B6%D0%B0%D1%82-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE/", "text": "\n                    Регионалният пандемичен щаб към областния управител в Пазарджик ще заседава днес в 14 ч. и ще реши дали да удължи грипната епидемия в региона, обявена от 19 до 23 януари т.г. Според данни на шефката на Дирекция „ Надзор на заразните болести“ в местната Регионална здравна инспекция д-р Магдалена Станева нивото на заболяемост е високо.  Регистрирани са 191 заболели от остри респираторни заболявания, от които 31 са развили пневмонии. Отчетена е заболеваемост от 270 на 10 000 души /над 95 персентил/-за сравнение заболеваемостта, отчетена от здравната инспекция през миналата седмица, бе 255 души на 10 хиляди.  Най-засегната е възрастовата група от 30 до 64 години, не са малко случаите на заболели от грипа и сред децата. По предписания на Регионалната здравна инспекция още миналата седмица бяха  направени ограничителни мерки. Бяха спрени детските и женските консултации, прекратени са  имунизациите, за да не се събират здрави и болни деца на едно място, отложени  са и плановите операции, както и тържествата в детските градини и масовите събирания. В грипна ваканция от миналия петък до днес бяха пуснати учениците в област Пазарджик.  \n                    ", "date": "2018.01.23", "title": "Умуват дали да удължат грипната епидемия в Пазарджишко"}
{"url": "http://www.monitor.bg/a/view/7574-%D0%9E%D0%B1%D1%89%D0%B8%D0%BD%D0%B0-%D0%9F%D0%B5%D1%89%D0%B5%D1%80%D0%B0-%D1%81-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%B7%D0%B0%D1%89%D0%B8%D1%82%D0%B0-%D0%BD%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8/", "text": "\n                    Община Пещера, в партньорство с още 9 организации от 7 европейски страни, ще изпълнява проект DEFeND (заб. defend = защитавам). Разработката се прави, за да се отговори на изискванията на Регламент (ЕС) 2016/679, касаещ защитата на физически лица във връзка с обработването на техни лични данни и в контекста на свободното движение на такива данни. След известно отлагане този документ официално влиза в сила на 25 май 2018 г.  Общият регламент въвежда множество значителни промени спрямо действащата правна рамка и поставя завишени изисквания към субектите в системата за защита на личните данни, което е причина за неговото отложено прилагане.Платформата DEFeND ще даде възможност за изграждане и анализиране на модели, като ще бъде следван подход „Поверителност-по-Замисъл“\n                    ", "date": "2018.01.23", "title": "Община Пещера с проект за защита на личните  данни"}
{"url": "http://www.monitor.bg/a/view/19590-%D0%A1%D0%BF%D0%B0%D1%81%D0%B8%D1%82%D0%B5%D0%BB%D0%BD%D0%B8%D1%82%D0%B5-%D0%BE%D0%BF%D0%B5%D1%80%D0%B0%D1%86%D0%B8%D0%B8-%D1%81%D1%82%D1%80%D1%83%D0%B2%D0%B0%D1%82-%D1%81%D0%BA%D1%8A%D0%BF%D0%BE-%D0%BD%D0%B0-%D0%B2%D1%81%D0%B8%D1%87%D0%BA%D0%B8-%D0%BD%D0%B0%D1%81/", "text": "Над 5000 лева похарчени за издирването на осемте младежи под Шипка\n                    Спасителните операции струват скъпо на всички нас. Малко над 5000 лева са похарчени само от нашите служби за издирването с наземна техника на осемте младежи, закъсали в снежните преспи под Шипка. Това коментира днес в Русе директорът на Главната дирекция „Пожарна безопасност и защита на населението“ главен комисар Николай Николов.\n\nПри използването и на хеликоптери стойността на такава операция нараства неимоверно. Един летателен час при различните хеликоптери е от 3600 лева до 5000 евро, допълни той.\n\nПо думите на главния комисар е необходимо политическо решение за това как да се възстановяват на службите тези изразходени средства, като един от вариантите е въвеждането на модел застраховка. Разсъждавало се и върху това да има санкции за недобросъвестни туристи, подценили лошите метеорологични условия. А иначе в момента се работело по проект за закупуване на по-модерна техника за издирване и спасяване – термовизионни камери, които от въздуха да засичат електронни съобщения на мобилен телефон или движение на хора.\n\nПрез миналата година противопожарните служби в цялата страна са осъществили общо 14 500 спасителни операции. Опитът в редица европейски страни показва, че при липса на застраховка разходите за спасителните операции в планината плащат издирваните хора. \n                    ", "date": "2018.01.23", "title": "Спасителните операции  струват скъпо на всички нас"}
{"url": "http://www.monitor.bg/a/view/39517-%D0%A1%D0%B2%D1%8A%D1%80%D1%88%D0%B8-%D0%B3%D1%80%D0%B8%D0%BF%D0%BD%D0%B0%D1%82%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE/", "text": "\n                    Грипната ваканция за учениците в пазарджишка област свърши и от сряда се подновяват учебните занятия. Това реши Регионалният пандемичен щаб на  заседанието, свикано от областния управител Стефан Мирев. Децата се връщат в час, но епидемията остава, тъй като има рязко увеличаване броя на заболелите от грип и остри респираторни заболявания и наличие на лабораторни данни за грипни вируси. Заради грипа епидемията бе обявена от 19 до 23 януари, а за миналата седмица са регистрирани 191 заболели от остри респираторни заболявания, от които 31 са развили пневмонии. Отчетена е заболеваемост от 270 на 10 000 души /над 95 персентил/-за сравнение заболеваемостта, отчетена от здравната инспекция през миналата седмица, бе 255 души на 10 хиляди.  Най-засегната е възрастовата група от 30 до 64 години, но не са малко случаите на заболели от грипа и сред децата. По предписания на Регионалната здравна инспекция още миналата седмица бяха  направени ограничителни мерки. Бяха спрени детските и женските консултации, прекратени са  имунизациите, за да не се събират здрави и болни деца на едно място, отложени  са и плановите операции, както и тържествата в детските градини и масовите събирания.\n\n \n                    ", "date": "2018.01.23", "title": "Свърши грипната ваканция за учениците в Пазарджишко"}
{"url": "http://www.monitor.bg/a/view/14435-%D0%97%D0%B0%D1%82%D0%B2%D0%B0%D1%80%D1%8F%D1%82-%D0%B8-%D0%97%D0%B5%D0%BB%D0%B5%D0%BD%D0%B0-%D0%B7%D0%BE%D0%BD%D0%B0-%D0%BF%D1%80%D0%B8-%D1%81%D0%BC%D0%BE%D0%B3/", "text": "\n                    Столичната община залага пълна забрана за паркиране в платените зони при силно замърсен въздух. Това стана ясно след като комисията по околна среда към Столичния общински съвет прие окончателният вариант на мерките за борба с мръсния въздух. В началото на декември когато зам.-кметът по екология Йоана Христова представи за първи път мерките, бе заложено синята зона да поскъпне двойно в дните с завишено замърсяване. Миналата седмица обаче предложението бе отхвърлено и заложено изцяло да се спира паркирането в „Синя зона“, а вчера към доклада бе допълнена и забраната за „Зелена зона“. В окончателния вариант не бе включена и идеята да се спират от движение автомобилите според регистрационните им номера. Намерението в един ден по софийските улици да се движат само колите с четни номера, а в друг само такива с нечетни, бе отхвърлено преди седмица от транспортната комисия към СОС.\n\nПо предложения на гражданите в доклада е записано и разработване на проучване къде може да бъде изградена местна мониторингова система за чистота на въздуха.\n\nЗапазва се идеята за въвеждане на „Зелен билет“ на стойност 1 лв на ден за целия градски транспорт. От „Московска“ 33 предлагат да се въведе такса за строителните машини в центъра от 60 лв. на месец. Предвижда се и ограничаване на сметоизвозващите коли в центъра. Таксата за товарни автомобили над 4 тона да бъде 120 лв. месечно, а тези над 30 тона ще плащат 150 лева. Кметството има амбицията до 2019 г. всички превозни средства на градския транспорт да са екологични. При най-ниските нива на замърсяване общината ще призовава гражданите да не използват превозните си средства, а градския транспорт, ще предприема оросяване, както и допълнително миене и метене на улиците, ако е възможно, обяви шефката на екокомисията Лорита Радева.\n\nМерките трябва да бъдат гласувани в четвъртък по време на първото за тази година заседание на СОС и ако бъдат приети ще влезнат в сила до две седмици.\n                    ", "date": "2018.01.23", "title": "Затварят и „Зелена зона“ при смог"}
{"url": "http://www.monitor.bg/a/view/67066-%D0%98%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-%D0%BE%D1%89%D0%B5-86-%D0%BC%D0%BB%D0%BD-%D0%BB%D0%B5%D0%B2%D0%B0-%D0%92%D0%B0%D1%80%D0%BD%D0%B0-%D1%81%D1%82%D0%B0%D0%B2%D0%B0-%D0%B3%D0%BE%D0%BB%D1%8F%D0%BC%D0%B0-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B0-%D0%BF%D0%BB%D0%BE%D1%89%D0%B0%D0%B4%D0%BA%D0%B0/", "text": "\n                    След старта на най-големия стрителен проект във Варна с пробива по булевард „Левски“, строителството в морския град набира новa сила, след като кметът Иван Портних даде начало и на ремонта на централния булевард „Цар Освободител“ в отсечката на бул. „Княз Борис І“ от Икономическия университет до входа на Летния театър, както и трасето на бул. „Приморски“ - от Летния театър до ул. „Ст. Стамболов“, включително автоподлеза до Фествалния комплекс. Проектът предвижда подмяна на подземната инфраструктура, основен ремонт на пътната настилка, изграждане на нови бордюри и тротоари, подмяна на улично осветление и поставяне на вертикална пътна сигнализация и маркировка. „Надяваме се с този ремонт да решим въпроса с дъждовните води, които се събират тук по време на обилни валежи и създават затруднения за трафика.Стойността на обекта е 1,85 млн. лв. и се реализира по ОП „Региони в растеж“, заяви кметът Портних. При подходящи метеорологични условия се очаква рехабилитацията да приключи през април. Догодина е планиран ремонт на останалата част на бул. \"Приморски\" - от автоподлеза до гаровия площад. „Моля варненци за търпение и разбиране. Наясно сме, че ремонтите създават трудности, но това е начинът да направим по-добри условията за пътуване“, каза кметът, визирайки настъпилите автомобилни задръствания в централната градска част. Три проекта с финансиране по Оперативна програма „Региони в растеж“ бяха представени от зам.-кметта Пейчо Пейчев - „Естетизация и модернизация на градската среда“, „Интегриран градски транспорт-II фаза“, и „Модернизация на образователната инфраструктура“. Проектите са на обща стойност 86 млн. лв. и работата по тяхната реализация вече започна, отбеляза Пейчев.\n\n\n                    ", "date": "2018.01.23", "title": "Инвестират още 86 млн. лева, Варна става голяма строителна площадка"}
{"url": "http://www.monitor.bg/a/view/77545-%D0%93%D1%80%D0%B8%D0%BF%D0%BD%D0%B0-%D0%B5%D0%BF%D0%B8%D0%B4%D0%B5%D0%BC%D0%B8%D1%8F-%D0%B2-%D0%A1%D1%82%D0%B0%D1%80%D0%B0-%D0%97%D0%B0%D0%B3%D0%BE%D1%80%D0%B0-%D0%92%D0%B8%D0%B4%D0%B8%D0%BD-%D0%B8-%D0%91%D0%BE%D0%B1%D0%BE%D0%B2-%D0%B4%D0%BE%D0%BB/", "text": "\n                    Грипна епидемия от утре се обявява в областите Видин и Стара Загора и община Бобов дол, съобщиха от Министерството на здравеопазването (МЗ). Съответно учебните заведения на тези места ще останат затворени от утре до петък включително. Поради висока заболяемост от грип е предписано да не се провеждат учебни занятия за същия период и в две учебни заведения в гр. Дупница, едно школо в с. Невестино, община Невестино, както и в училище в с. Раждавица, община Кюстендил. Към настоящия момент информацията за отсъстващи поради заболяване ученици на територията на област Видин не дава основания за обявяване на грипна ваканция.\n\nОт утре се възобновяват учебните занятия на територията на област Пазарджик. Другите противоепидемични мерки остават в сила.\n\nДо второ нареждане в общините, с обявена грипна епидемия, се преустановяват детските и женските консултации, свижданията в лечебните заведения за болнична помощ и провеждането на профилактични имунизации.\n\nКартината е динамична, като Регионалните здравни инспекции следят епидемичните показатели и предприемат незабавни мерки, обясниха още от МЗ.\n\n\n \n                    ", "date": "2018.01.23", "title": "Грипна епидемия в Стара Загора,  Видин и Бобов дол "}
{"url": "http://www.monitor.bg/a/view/72350-%D0%A3%D0%BF%D1%80%D0%B0%D0%B2%D0%BB%D1%8F%D0%B2%D0%B0%D1%89%D0%B8-%D0%B8-%D0%BE%D0%BF%D0%BE%D0%B7%D0%B8%D1%86%D0%B8%D1%8F-%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D0%BE%D1%81%D1%82%D1%80%D0%B8-%D1%81%D0%BB%D0%BE%D0%B2%D0%B5%D1%81%D0%BD%D0%B8-%D0%B1%D0%B8%D1%82%D0%BA%D0%B8/", "text": "Валери Симеонов защити мнозинството, сравни Нинова с Анита Мейзер\n                    Вотът на недоверие към кабинета, който бе поискан от БСП заради провал в борбата с корупцията, ще бъде гласуван в НС в четвъртък сутринта. Това ще се случи след провелите се днес дебати по темата, по време на които стана ясно, че срещу правителството ще гласуват соцдепутатите и колегите им от ДПС. Техните общо 105 гласа обаче едва ли ще се окажат достатъчни срещу останалите 135. Подкрепата си към правителството ще изразят 122-ма депутати от ГЕРБ и „Обединени патриоти“, които се очаква да пристигнат до един в парламента „под строй“, за да няма изненади. Същевременно 11-те от „Воля“ вече обявиха, че ще гласуват „въздържал се“, което на практика не помага за крайния успех на вносителите на вота, тъй като за да мине той трябва да бъде подкрепен от над половината присъстващи в залата народни избраници.Лют спор се разрази днес в пленарната зала по време на дебатите по първия вот на недоверие към кабинета \"Борисов 3\". \"Нека да бъдем малко по-кротки докато мине председателството, после ще си разчистваме сметките\", прикани колегите си вицепремиерът Валери Симеонов. Според него вотът бил фалшив и жалък. Симеонов добави, че вместо в българска Тереза Мей, соцлидерката Корнелия Нинова, която неуморно атакува от трибуната кабинета на Бойко Борисов, се превръща в една „политическа Анита Мейзер“. По думите му вотът на недоверие е нещо инфантилно, защото говори общо за корупцията. Той бил разбрал това, когато е организирал обход на оградата с вертолет и лично се обадил на Нинова, за да я покани, но тя не дошла. Симеонов обърна внимание, че докладът, който се цитира от опозицията във връзка с оградата по границата, е от времето на служебния кабинет и добави, че според него едно такова твърдение за нередности за пореден път обругава и оклеветява труда и усилията не само на хората, които са го правили, а и на тези, които са отговаряли за това. Също така не било вярно, че нашата ограда била по-скъпа от тази на Гърция. \"Корупция има от Щатите, до Тунис“, коментира още вицепремиерът Симеонов и попита лидера на БСП колко сигнала е пуснала лично тя до прокуратурата. Преди това министърът на правосъдието Цецка Цачева каза, че твърдението, че правителството, подкрепяно от ГЕРБ и „Обединение патриоти” не може и не иска да противодейства на корупцията, е дълбоко невярно твърдение. „Да се твърди, че няма воля, че нищо не се прави, че няма политики, е дълбоко невярно твърдение”, посочи още тя и подчерта, че темата за борбата с корупцията настина трябва да седи в дневния ред на обществото. По думите на правосъдния министър правителството полага големи усилия в борбата с това социално явление, а като аргумент за това Цачева посочи гласувания и обнародван в Държавен вестник нов Антикорупционен закон, както и променените разпоредби в НПК. Освен това тя напомни на БСП, че в тяхната предизборна кампания нито един път не са споменали темата за борбата с корупцията.„Смятах, че дебатът ще бъде смислен, с достатъчно аргументи“, изрази разочарованието си пък шефът на депутатите от ГЕРБ Цветан Цветанов.„Оглушителното отсъствие на министър-председателя е самопризнание за вина за корупция“, скочи срещу мнозинството преди това Нинова и добави: „Вотът приключи преди да е започнал.“. Тя се възмути на позицията на колегите й от ГЕРБ, според които точно червените нямали право да говорят за корупция. По думите й, за БСП на парламентарните избори са гласували 1 млн. души, които социалистите представлявали в парламента и те искали да чуя позицията на соцпартията по въпроса.Зам.-председателят на ПГ на ДПС Йордан Цонев на свой ред коментира от трибуната, че дебатът по вота на недоверие се е превърнал в отрицание на целта, която са си поставили политическите сили. „Щеше да бъде смешно, ако не беше тъжно”, красноречиво описа ситуацията Цонев и призова за конструктивност, за да се запази авторитета на институцията. По време на дебата заваляха и куп лични обвинения между представителите на мнозинството и опозицията, включително за натрупани облаги. Соцдепутатката Елена Йончева и колегата й от ГЕРБ Делян Добрев също не пропуснаха да се захапят един друг, а покрай спора им изплува . \n                    ", "date": "2018.01.23", "title": "НС гласува вота на недоверие в четвъртък, 122-ма депутати зад кабинета (ОБНОВЕНА)"}
