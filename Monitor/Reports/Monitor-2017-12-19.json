{"url": "http://www.monitor.bg/a/view/25016-%D0%A4%D0%B8%D0%BB%D1%87%D0%B5%D0%B2-%D1%80%D0%B0%D0%B7%D0%BA%D1%80%D0%B8-%D0%9C%D0%B8%D0%BB%D0%B8%D0%B0%D1%80%D0%B4%D0%B8%D1%82%D0%B5-%D0%BE%D0%B3%D1%80%D0%B0%D0%B1%D0%B5%D0%BD%D0%B8-%D0%BE%D1%82-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%B8%D0%B7%D0%BD%D0%B5%D1%81%D0%B5%D0%BD%D0%B8-%D0%BA%D1%8A%D0%BC-%D0%98%D1%82%D0%B0%D0%BB%D0%B8%D1%8F/", "text": "\n                    Разградският бос Иво Прокопиев е продукт на Иван Костов. Милиардите, ограбени при бандитската приватизация по време на кабинета на Командира, са изнесени към Италия и към една от дъщерите му. А самата приватизация е била направена с капиталите, източени от банките, фалирали при голямата криза през 90-те. Това заяви бившият главен прокурор Никола Филчев в интервю за Канал 3. „През периода 93-та и 96-та година, се източиха от банките 7 милиарда, тогава немски марки. С тези пари всъщност бяха закупени след това материалните активи на държавата – приватизацията се случи с тях“, обясни той. От думите му стана ясно още, че при кабинета „Костов“ са били раздържавени 1110 активи за 30 млрд. лева, срещу които обаче в хазната са влезли само 3 млрд. лева.В отговор на твърденията, които Костов се опитва да лансира, че едва ли не това били губещи предприятия и затова влезли толкова малко ресурси, бившият главен прокурор заяви: „Лъже бе. Всичко е просто. Няма да каже: „Окрадохме държавата, ликвидирахме държавата. Обяснението е, че приятелите на управляващите тогава, кръгът около Иван Костов, трябваше да забогатее и да се награби“. На въпрос защо Командира не е бил подведен под отговорност за това, Филчев посочи, че няма законов механизъм това да се случи, защото според родното законодателство премиерът не подписва документите за приватизация.„Всичките съветници на Костов бяха криминално проявени. До един. Маринов (бел.р. Марин) беше зам.-министър, той разнасяше подкупите, но това са малки пари. Големите пари отиваха в Италия. При дъщерята на Иван Костов“, продължи с разкритията си Филчев и посочи схемата: „Ако аз ви давам нещо евтино за 10 лева, а то струва хиляда, вие публично ми давате 10, а под масата ми давате половината. И така“.Само 2002 година са били образувани 1577 дела за престъпления по служба, свързани с приватизацията, Върховният касационен съд, по това време ръководен от вече покойния Иван Григоров, ги спрял. Григоров тогава- по думите на Филчев – обяснил, че е „костовист”. Той заяви също, че Командира на няколко пъти правил срещи с него, притискал го всячески, включая с „бръмбари“, за да обслужва него и групичката му, като най-известната от тези срещи била проведена „във водата“. „Това е известната среща дето влязохме със столове във водата, за да говорим. Бях с една риза отгоре и веднага ме попита защо съм с нея и да не би да го подслушвам. Аз да не съм като него?“, посочи бившият главен прокурор. На въпрос коя е групичката, Филчев отговори: „Приятелчетата му там, на които раздаде имотите. Обичат агнешки главички, ядяха ги там в стола на ЦКС-то“.„Прокопиев е творение на Иван Костов. Даде му без пари една златна кокошка - „Каолин“, обяви той и продължи: „Като вземеш дефиницията на олигарх и го сравниш, ще се окаже, че той точно съвпада с определението на олигарх. Дружи с президенти и премиери, назначава министри, уволнява министри, влияе на политическите и държавните решения“. Според него това, което свързва Прокопиев и Костов са парите. „Я си направете сметката: Един премиер без пари му дава „Каолин“, който да дои. Там вместо държавата да вземе тази печалба, тя отива в джоба на някой си Прокопов – разградския гризач“, добави бившият главен прокурор и допълни, че Прокопиев се е готвел за премиер, искал е да управлява държавата, но самосъзнанието му е олигархично – опитва се да притиска държавните институции, когато започнат да го проверяват, както призна и самият разградски олигарх.\n \n\n\n                    ", "date": "2017.12.19", "title": "Филчев разкри: Милиардите, ограбени от приватизацията, изнесени към Италия (ВИДЕО)"}
{"url": "http://www.monitor.bg/a/view/44312-11-%D0%B4%D0%BD%D0%B8-%D0%9A%D0%BE%D0%BB%D0%B5%D0%B4%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B7%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5/", "text": "\n                    Единадесет дни ще почиват учениците от I до XII клас по Коледните и Новогодишните празници. Ваканцията започва от 23 декември и ще продължи до 2 януари 2018 г. включително. Децата ще се върнат в класните стаи на 3 януари 2018 г. (сряда), като ще учат по програмата за съответния ден и в посочената от училището смяна. Следващата ваканция ще бъде четири дни между края на първия и началото на втория учебен срок – от 3 до 6 февруари догодина включително. Вторият срок започва на 7 февруари 2018 г. (сряда).\n                    ", "date": "2017.12.19", "title": "11 дни Коледна ваканция за учениците "}
{"url": "http://www.monitor.bg/a/view/52757-8-%D0%B4%D0%BD%D0%B8-%D0%B1%D0%B5%D0%B7%D0%BF%D0%BB%D0%B0%D1%82%D0%BD%D0%BE-%D0%BF%D0%B0%D1%80%D0%BA%D0%B8%D1%80%D0%B0%D0%BD%D0%B5-%D0%B2-%D0%A1%D0%BE%D1%84%D0%B8%D1%8F/", "text": "\n                    В 8 от предпразничните и празнични дни около Коледа и Нова година в София ще се паркира безплатно в „Синя“ и „Зелена“ зона \", съобщиха от Центъра за градска мобилност.Столичани и гостите на града могат да използват без да заплащат зоните на 23, 25, 26, 27 и 30 декември 2017 година, както и на 1 януари 2018 година. В списъка на дните се включват още 24 декември и 31 декември, датите са неделни и тогава зоните за почасово платено паркиране „Синя\" и „Зелена\" по график не работят.\n                    ", "date": "2017.12.19", "title": "8 дни безплатно паркиране в София"}
{"url": "http://www.monitor.bg/a/view/88070-%D0%9A%D0%B0%D0%BE%D0%BB%D0%B8%D0%BD-%D0%B5-%D0%BF%D1%80%D0%B8%D0%B4%D0%BE%D0%B1%D0%B8%D1%82-%D0%BF%D0%BE%D1%87%D1%82%D0%B8-%D0%B1%D0%B5%D0%B7-%D0%BF%D0%B0%D1%80%D0%B8/", "text": " Олигархът Прокопиев крил доходи, пропуснал да плаща данъци и такси \n                    „Каолин“ е придобит почти без пари, а в хода на проверяваните 10 години установихме, че са спестявани данъци и концесионни такси. Това заяви в интервю за bTV председателят на Комисията за отнемане на незаконно придобито имущество (КОНПИ) Пламен Георгиев по повод на запора в размер на близо 200 млн. лв. на имане на разградския бос Иво Прокопиев. Голяма част от тези пари са с произход незаконната сделка по приватизирането на държавното предприятие „Каолин“ и последвалата му продажба. В ефир юристът изброи лъжите, които олигархът е изрекъл през изминалата седмица, за да оправдае схемите, с които е получил срещу жълти стотинки дружество за милиони.\n\nЗа коментарите, че КОНПИ прави прецедент и се връща над 17 години назад, за да разглежда сделката с приватизацията на „Каолин“, Георгиев категорично заяви: „Това е манипулация, която тече от доста време насам – комисията всъщност не се връща назад. Преди пет години има една продажба на дружеството „Каолин“, която е за 150 млн., на немска компания. Това е единственият начин да разберем дали тези пари, които са постъпили, са законни или не.“ Георгиев подчерта и друго – през годините\n\n \n\n„\n\n\n\n \n\nи кохортата му, които са получавали дивиденти от дружеството, но без да плащат такси и данъци за дейността му.\n\n„Ние установихме в хода на проверяваните 10 години пълно несъответствие между добива – това, което е добивано от находищата, и това, което е отчитано. Спестявани са данъци, спестявани са концесионни такси. Т.е. отвсякъде това имущество е незаконно придобито“, категоричен е шефът на КОНПИ.\n\n„Нека дам един пример – един човек открадва една скъпа вещ преди 17 г., след това той я продава, да кажем, за 150 млн. лв. И ние казваме – не ни интересува, че тази вещ е крадена и че тя е придобита незаконно, тези пари са законни. Редно ли е тези пари да казваме, че са законни, след като откриваме сума ти нарушения във връзка с приватизационните сделки“, допълни още Георгиев. По думите му твърденията, че КОНПИ застава над съда, който вече се е произнесъл по сделката, са поредната лъжа.\n\n \n\n„\n\n\n\n \n\nи нарушенията, извършени от държавните органи по времето на приватизацията на „Каолин“. Съдът се е занимавал с обвинението, повдигнато на г-н Прокопиев и другите лица, а именно за длъжностно престъпление. И поради това, че те не са били длъжностни лица, съдът ги е оправдал. Той изобщо не е коментирал приватизационна сделка. Това е една огромна лъжа“, подчерта още Георгиев и опроверга и друга клевета на подсъдимия бос – че изпълнявал поръчките на премиера да „удари“ Прокопиев. Георгиев обаче припомни самопризнанието на олигарха, че е търсил Борисов, за да спре проверките срещу него.\n\n„Аз бях много изумен от начина, по който г-н Прокопиев си представя държавата – отива се при един човек, в случая премиера, и очаква той да прекрати проверката. Това няма как да стане. Комисията смята минусите и плюсовете. Когато минусите са повече, търсим дали има несъответствие, дали има повече от 150 хил. лв. необясними доходи“, обясни още Георгиев и заяви, че Прокопиев се е опитал да се прикрие зад лъжи.\n\n„Мога да започна да опровергавам всяка една от над 10 лъжи, които бяха изказани от него: как сме запорирали „Икономедия“ - „Икономедия“ и до ден днешен не е запорирана и г-н Прокопиев, ако реши, може да продаде акциите си там.\n\n \n\n\n\n\n\n \n\nче ние сме изнасяли класифицирана информация, което не е вярно“, категоричен е шефът на КОНПИ.\n\n„Прокопиев е просто едно проверявано лице сред стотиците други. Ние имаме 450 иска в момента в съда и искът срещу г-н Прокопиев не е най-големият. Общата стойност за имуществото по тези искове е над 3,5 млрд.“, отчете дейността на комисията Георгиев. В момента най-големият запор на КОНПИ е на имуществото на забегналия банкер Цветан Василев – за над 2 млрд. лв.\n\n„Това е най-големият иск в България и може би един от най-големите искове в Европа. Ако отнемем обезпеченото имущество на Василев, около 2 млрд. лв. ще влязат в държавата“, обясни още Георгиев. Той коментира и факта, че КОНПИ е запорирала акциите на „Дунарит“ като част от иска срещу Цветан Василев.\n\n„През 2015 г. наложихме запори на акциите на „Дунарит“, през 2016 г. запорираните вещи са прехвърлени от дружество „Кемира“ на дружеството „Емко“. Прехвърлянето на запорирани акции е престъпление по чл. 277, ал. 2 от НК, за което ние пуснахме уведомление до прокуратурата, защото в един момент, ако искът срещу г-н Василев е успешен в тази му част за „Дунарит“, държавата няма да вземе нищо. Ако делото приключи успешно срещу Цветан Василев, държавата ще се сдобие с 91% от акциите на „Дунарит“. Това ни интересува - да не бъде злоупотребено с тези акции“, каза още Георгиев.\n\nВ същото време в Чирпан главният прокурор Сотир Цацаров лаконично коментира темата със запора на Прокопиев и клеветите му, че обвинител №1 е оказвал някакъв натиск върху членовете на КОНПИ.\n\n„Защитните тези на обвиняемия Прокопиев няма да получат коментар от ръководството на прокуратурата. Срещу всеки, за когото има данни за извършено престъпление, ще бъде образувано разследване“, заяви Цацаров. Той скастри и друг опит за продуциране на фалшива новина. На въпрос дали да се очаква разследване срещу издателя на вестниците „Телеграф“ и „Монитор“ Делян Пеевски главният прокурор отговори: „А за какво престъпление?“\n\n \n                    ", "date": "2017.12.19", "title": "„Каолин“ е придобит почти без пари"}
{"url": "http://www.monitor.bg/a/view/88505-%D0%92%D0%90%D0%9F-%D1%81%D0%B5-%D1%81%D0%B0%D0%BC%D0%BE%D1%81%D0%B5%D0%B7%D0%B8%D1%80%D0%B0-%D0%B7%D0%B0-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0/", "text": "\n                    Върховната административна прокуратура се самосезира и извършва проверка на законосъобразността на решения на КЕВР от 30 ноември за одобряване на бизнес план на \"Водоснабдяване и канализация\" ЕАД в гр. Бургас, гр. Ямбол и гр. Враца за развитие на дейността като ВиК оператор за регулаторен период 2017-2021г.Впоследствие Върховната административна прокуратура се самосезира и във връзка с проверка на законосъобразността на Решение № Ц-34 от 15.12.2017г. на КЕВР за изменение на одобрените цени на водоснабдителните и канализационните услуги за 2018г, съобщиха от ВАП.Днес е проведена работна среща между екипите на заместник на главния прокурор при ВАП Ася Петрова и омбудсмана Мая Манолова за обсъждане на основания за оспорване на въпросните решения и сезиране на прокуратурата за незаконосъобразно повишаване цената на водата.Проверката на ВАП продължава.\n\n\n                    ", "date": "2017.12.19", "title": "Прокуратурата проверява цената на водата"}
{"url": "http://www.monitor.bg/a/view/17849-%D0%93%D0%95%D0%A0%D0%91-%D0%BA%D0%B0%D0%B7%D0%B2%D0%B0-%D1%83%D1%82%D1%80%D0%B5-%D0%B7%D0%B0-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D0%B0-%D0%B7%D0%B0-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0/", "text": "Здравеопазването не бива да се използва за политически спекулации и за игра със страховете на хората, заявява Цветан Цветанов\n                    \n                    ", "date": "2017.12.19", "title": "ГЕРБ предлага отмяна на мораториума за новите лекарства (ОБНОВЕНА)"}
{"url": "http://www.monitor.bg/a/view/1692-%D0%9F%D1%83%D1%81%D0%BA%D0%B0%D1%82-%D0%97%D0%B5%D0%BB%D0%B5%D0%BD%D0%B0-%D0%B7%D0%BE%D0%BD%D0%B0-%D0%BA%D1%80%D0%B0%D0%B9-%D0%BC%D0%BE%D1%80%D0%B5%D1%82%D0%BE-%D0%B2-%D0%91%D1%83%D1%80%D0%B3%D0%B0%D1%81/", "text": "\n                    \n                    ", "date": "2017.12.19", "title": "Пускат Зелена зона край морето в Бургас"}
{"url": "http://www.monitor.bg/a/view/58144-300-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8-%D1%81%D1%8A%D0%B1%D0%B8%D1%82%D0%B8%D1%8F-%D0%B2-%D0%BA%D0%B0%D0%BB%D0%B5%D0%BD%D0%B4%D0%B0%D1%80%D0%B0-%D0%BD%D0%B0-%D0%9F%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D1%81%D0%BB%D1%82%D0%B2%D0%BE%D1%82%D0%BE/", "text": "\n                    Заложили сме 300 официални събития в календара на българското председателство на Съвета на ЕС. Това съобщи министърът на председателството Лиляна Павлова, която взе участие на семинар на Столичната община.  През първите шест месец на 2018г. имено София ще бъде домакин на европредседателството. На заседание на Министерския съвет утре се очаква да бъде приет календара със събитията. Министрите ще одобрят и отчета за подготовката на председателството. Павлова обяви, че държавата е приключила с подготовката за европредседателството. Тя повтори, че основните приоритети ще бъдат младите хора, сигурността и стабилността, перспективата на Западните Балкани и цифровата икономика. Българският език ще бъде официален за председателството. Павлова припомни, че на 16 и 17 май ще се проведе Среща на върха, в която ще се включат лидерите на държавите членки на ЕС и Западните Балкани.“Имаме възможност да покажем, че България може да бъде не само получател на еврофондове, но и достоен член на ЕС в моменти на криза”, заяви Павлова. Тя допълни, че страната ни ще се стреми да бъде балансьор в търсене на консенсус и разбирателство между държавите членки.Павлова коментира, че очакванията към България са огромни. “2018 е годината на големите очаквания и към България, и към европейските институции. Това е последната пълна година преди изборите за ЕП“, каза Павлова. Тя заяви, че по време на председателството ще има “четири горещи картофа” - Брекзит, финансовара рамка на ЕС, миграцията и енергийния пакет.Столичният кмет Йорданка Фандъкова заяви, че за софиянци и гости на града ще има затруднения в движението, но заедно с МВР ще информират гражданите за трафика и затворени улици. “Председателството е сериозна възможност да покажем всички ресурси на града, с които той привлича инвестиции и туристи”, каза Фандъкова.\n\n\n                    ", "date": "2017.12.19", "title": "300 събития в календара на Председателството "}
{"url": "http://www.monitor.bg/a/view/88245-%D0%A2%D0%B5%D0%BC%D0%B5%D0%BD%D1%83%D0%B6%D0%BA%D0%B0-%D0%9F%D0%B5%D1%82%D0%BA%D0%BE%D0%B2%D0%B0-%D0%BF%D0%BE%D0%B5-%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%A1%D1%8A%D0%B2%D0%B5%D1%82%D0%B0-%D0%A2%D1%80%D0%B0%D0%BD%D1%81%D0%BF%D0%BE%D1%80%D1%82-%D1%82%D0%B5%D0%BB%D0%B5%D0%BA%D0%BE%D0%BC%D1%83%D0%BD%D0%B8%D0%BA%D0%B0%D1%86%D0%B8%D0%B8-%D0%B8-%D0%B5%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0-%D1%87%D0%B0%D1%81%D1%82-%D0%95%D0%BD%D0%B5%D1%80%D0%B3%D0%B5%D1%82%D0%B8%D0%BA%D0%B0/", "text": "\n                    На последното формално заседание българският енергиен министър Теменужка Петкова пое председателството на Съвет „Транспорт, телекомуникации и енергетика“, част „Енергетика“ от министъра на икономиката и инфраструктурата на Естония Кадри Симсон. Петкова благодари на естонското председателство за значителните постижения в изпълнение на общата програма на триото Естония, България и Австрия. В рамките на заседанието на Съвета заедно с останалите енергийни министри на ЕС постигнахме общ подход по законодателни актове от пакета „Чиста енергия за всички европейци“ - регламента за управление на Енергийния съюз, директивите за електроенергия и енергия от ВЕИ и регламента за електроенергията. „Ще работим активно за насърчаване партньорствата на всички равнища на основата на интегриран подход и съвместно сътрудничество, с фокус към засилване на регионалното сътрудничество със Западните Балкани“, подчерта министър Петкова.\n\n„Изграждането на стабилен Европейски енергиен съюз и постигане на положителни резултати по текущите теми от дневния ред на Съвета на ЕС са основен акцент в програмата ни за първото българско председателство. За нас е важно осъществяването на поетапен и икономически обоснован преход към ниско-въглеродна енергетика, при отчитане на националните специфики на енергийния сектор във всяка държава-членка“, каза Петкова. По думите на енергийния министър страната ни ще участва в постигането на по-нататъшен напредък в дискусиите по законодателния пакет „Чиста енергия за всички европейци“. Сред основните цели за България е развитие потенциална на регионалното сътрудничество чрез изграждане на липсващата инфраструктура, с цел гарантиране сигурността на енергийните доставки. За осигуряване на енергийна сигурност в Югоизточна Европа от ключово значение е функционирането на газови връзки със съседните страни, както и изграждането на европейски газоразпределителен център на Балканите, допълни българският енергиен министър при представяне програмата на българското председателство в енергийния сектор.\n\nПрез следващите шест месеца се предвижда провеждането на редовни съвети на енергийните министри, както и над двадесет конференции и срещи по енергийни теми, които ще се проведат в България.\n                    ", "date": "2017.12.19", "title": "Теменужка Петкова пое председателството на Съвета „Транспорт, телекомуникации и енергетика“, част „Енергетика“"}
{"url": "http://www.monitor.bg/a/view/48656-%D0%9C%D1%8A%D0%B6-%D0%B2%D0%BB%D0%B5%D0%B7%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0-%D1%81%D0%BB%D0%B5%D0%B4-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D0%B5-%D1%81-%D0%BD%D0%BE%D0%B6/", "text": "\n                    Мъж е настанен в болница за лечение на фрактура на ребро, след като е пострадал от удар с нож в кв. „Люлин“. Това съобщиха от МВР. Сигнал за инцидента е подаден малко след 21.00 часа снощи. Задържан е 34-годишен мъж. По случая е образувано досъдебно производство. Продължава работата по изясняване на фактите около инцидента.\n\n \n                    ", "date": "2017.12.19", "title": "Мъж влезе в болница след нападение с нож "}
{"url": "http://www.monitor.bg/a/view/19804-%D0%A1%D0%BB%D0%B5%D0%B4-%D1%80%D0%B5%D0%BC%D0%BE%D0%BD%D1%82%D0%B0-%D0%B7%D0%B0%D0%BB%D0%B0-3-%D0%BD%D0%B0-%D0%9D%D0%94%D0%9A-%D0%B5-%D0%B1%D0%B5%D0%B7-%D0%B0%D0%BD%D0%B0%D0%BB%D0%BE%D0%B3-%D0%B2-%D0%95%D0%B2%D1%80%D0%BE%D0%BF%D0%B0/", "text": "Има комерсиализация в театъра, която на места е над допустимата граница, но показват и сериозен продукт\n                    - Доволен съм от успешното приключване на ремонта и благодаря на ръководството на НДК за денонощните усилия да завършим всички дейности и да започнем през януари да провеждаме събитията от председателството. По принцип тази сграда би трябвало да се затвори и да се отвори, когато трябва, но с оглед спецификата на двореца тук дейностите не са спирали. Ремонтът се извършваше „в крачка“ и в изпитателния срок се правят проби, отстраняват се пропуски, течове, изчистват се детайли. По време на председателството НДК ще функционира по обичайния начин и всяко свободно пространство ще бъде използвано за културни прояви според указанията на службите за сигурност. Централният вход ще се ползва от гражданите за всички културни събития. 12 млн. лв. са изхарчени само за системата за безопасност, която е една от най-добрите в Европа, а целият ремонт струва 45 млн. лв. Ремонтираната зала 3 е без аналог. Уверявам ви, че в момента в Европа няма такава зала, това е гордостта на НДК, включително с произведенията на изкуството след реставрацията.- Целият конкурс премина през фонд „Култура“, който има дългогодишна практика в това отношение. Един от основните критерии беше достъпност – тъй като тези проекти са специфични за председателството, трябваше по условие да няма продажба на билетчета, да няма приход, тоест да са със свободен вход. Ключово изискване беше и да са по някакъв начин иновативни, различни от това, което виждаме в ежедневието. Има много прекрасни проекти, някои от които познаваме и се работят стабилно от години, но в случая смисълът беше да се предложат неща, които могат да имат устойчивост оттук насетне – да се случат по време на председателството и да се развиват евентуално по-нататък. Предпочетоха се събития на открито, с по-голяма комуникация със зрители и посетители. Спектърът от предложения беше широк и колегите се помъчиха да балансират – да има от всички изкуства, от всички жанрове, да не са само в София, но и интересни регионални проекти. Защото идеята в крайна сметка е не толкова чужденците да видят колко сме велики, а българските граждани да усетят един по-друг импулс, да осмислят това председателство по свой начин.- За мен най-доброто, което се случи, е това, че вече са публични всички ключови конкурси за директори на културни институти – защото чрез тях Министерството на културата провежда своите политики. Тези конкурси са достояние онлайн и всеки може да се запознае с идеите на кандидатите, да почерпи нещо хубаво от тези идеи, да види правилен ли е един избор и т.н. Това е най-голямото ми достижение за този период – максималното откриване на нашата работа. За финансирането за председателството аз получавах много сигнали: „Не го прави през конкурс, прекалено е сложно, ще има много недоволни, избери ги ти!“ Е, няма да ги избера аз. В това министерство ще се работи вече така: открито, видимо и на конкурсен принцип. Другото радостно е, че вследствие на множество разговори и анализи получаваме сериозна подкрепа от правителството, от Министерството на финансите за повече финансиране, което чрез проекти във всички сфери на културата, във всички изкуства да отива до творците. Това е принцип, на който положихме началото и той все повече ще се развива.- Там, където има избор, дори само между двама души, винаги ще има недоволства, особено в изкуствата и културата. Това е естествено – всички, които работим в тази сфера, сме малко себични, самочувствието ни някой път е по-голямо, отколкото трябва, но това е начинът да вървим напред. Нашата цел не е да извадим всеки участник в комисията как е гласувал, защото ще трябва да ни „прикачат“ към полицията. Нашата цел е да покажем визията на кандидатите за развитие, за да може обществото да прецени дали сме избрали правилния човек, или сме пренебрегнали някой по-качествен, с по-сериозна програма. До момента нямаме такива сигнали.- Хубаво е да има такива хълмове, които да се преодоляват, да не кажа и планини, за единия процент. Бюджетът на България е балансиран, това се оценява и от партньорите ни в ЕС и не само. Той по някакъв начин е отражение на това, което се случва в държавата – и на приходите, и на икономиката като цяло. Не мога да кажа кога ще дойде моментът да стигнем този 1% и дали ще го стигнем въобще някога, но мога да кажа, че тази година бяха дадени 30 млн. лева допълнително за сферата на културата. От тях 18 млн. ще разпредели министерството чрез бюджета си, който от 157 млн. става 175 млн. лв. Останалите 12 млн. за култура отиват към общините. Тоест има реални стъпки в тази посока.- За съжаление този принцип към момента не действа. Необходимо е в държавата да има такава приходност, че парите от хазарта, които сега отиват за нещо друго, да може да се отделят за нас. И в момента част от приходите от хазарта се вливат в хазната и тя ги разпределя. Този закон сам по себе си е добро достижение, но ако културата се намеси и поиска парите, които сега отиват за пенсионери или социално слаби, ако те просто механично се пренесат в културата, тогава какво става с тези хора?! Тоест пак всичко е въпрос на ръст и на макроикономика. Ние работим много и по закона за меценатството, който предвижда различни лотарии, фондове, захранващи културната сфера, но и там проблемът е идентичен – зависи от това страната да върви постъпателно напред.- В киното трябва да се направят определени промени, за да функционира по-нормално, но те са самостоятелна структура, единствено парите им минават през нас и имаме методични функции. Много години Националният филмов център нямаше титулярен директор, всеки знаеше, че ще бъде там за малко, и не можеха да се правят дългосрочни политики. След като преди месец и половина Жана Караиванова спечели конкурса за директор с 5-годишен мандат, вярвам, че нещата ще се стабилизират и ще се оформят нормативна база и правила, адекватни на съвременните процеси. Със сигурност са нужни промени в закона за киното, но те трябва да си ги решат, ние можем само да ги подкрепим. Силно се надявам новият директор да обедини гилдията и от там да предложат промени, включително и законови, които да трасират техния път в бъдещето.- Винаги съм готов, като стане дума за това, да коментирам, обаче конкретно – представление, театър, репертоар... Иначе подобен начин на мислене е по-скоро една мантра. Да, има комерсиализация, тя е видима, на някои места наистина е над допустимата граница, но на много други места се създава сериозен продукт. И се продава! Познавам това, което правят нашите театри, опери, филхармонии, и бих казал, че по-големият процент от тяхната работа е изграден върху сериозни намерения за създаване на сериозен продукт. Хубавото е, че в последно време все повече има и търсене – възпитан зрител, който да търси този продукт. Защото какво значи „да не се комерсиализира“? Да, зрителят не бива да диктува, но ние не можем да седим и без зрители. Тук балансът е двустранен.- Сложен е въпросът с ДДС-то. При нас е приета единна ставка на ДДС, което само по себе си определя да няма различни ставки – въпрос на държавна политика е в крайна сметка. Има държави с по-малък ДДС върху книгите, но те имат друг тип данъчна политика. При нас държавата гледа да окрупнява – еднакъв ДДС, един плосък данък за всички. Тя така е решила и не мога да прогнозирам в близко време какво ще се случи. Но със сигурност има и други механизми извън ДДС. Ето тази година за първи път от много време имаме 1 млн. лв., които да инвестираме в книги, в захранване на нашите библиотеки, което също е реална помощ за издателите.- Има много такива обекти. Два са основните случаи: унаследена ценност от собственици, които нямат финансови възможности да инвестират, за да я съхранят адекватно във времето, или определени бизнесмени, които вземат дадена културна ценност не за да я реставрират, а за да построят на нейно място нещо съвсем друго. Тук водеща роля имат общините - според закона те трябва да санкционират такива собственици. Включително има разписана опция, когато един собственик не опазва по надлежния ред културна ценност, общината има право да влезе в имота и да го ипотекира за сметка на собственика. И ако той след това не желае или не може да плаща – общината да го придобие. Такъв е законът, но той не е от най-работещите. Защото императивният подход в страна, в която доскоро всичко се национализираше, не е най-добрият. Стремим се да намерим механизми, по които да изискваме, но и да подкрепим собствениците – с безлихвени кредити, с помощ от държавата, с програми от типа на санирането.- Има за това много различни подходи и в Европа. Едни казват, че не бива нищо да се реставрира, а само да се консервира, а други, включително в Италия и Гърция, надграждат всяко нещо. И там има обекти, които са надстроени и изглеждат добре, както и такива, които са надстроени и изглеждат бутафорно. Деликатна сфера е. Ние се стремим да бъдем адекватни, но лошото е, че не можем да получим ясна подкрепа като политика, ясен сигнал нашето общество какво точно иска. Иска да консервираме като в Германия ли например, където разкриват старини, снимат ги, след това ги заравят, отбелязвайки къде са, и оставят на поколенията след 50-100 години да решат какво да правят? От друга страна, ние искаме да привличаме, да развиваме културен туризъм, да се прочуваме по света с уникалната си история. Като покажеш 2 реда тухли, специалистът ги оценява, но обикновеният турист и гражданин очаква паметникът да му се визуализира, за да си го представи. Това са сериозни въпроси, по които обществото не е дало еднозначен отговор. * Боил Банов е роден на 26 май 1971 г. в София. Син е на известния актьор Васил Банов* Завършил е театрална режисура в НАТФИЗ в класа на проф. Красимир Спасов, следвал е и културология в СУ „Св. Климент Охридски“* Поставял е в Народния, Сатиричния театър, „Сълза и смях“ и други театри в страната* В продължение на 15 години е успешен директор на Драматично-куклен театър „Иван Димов“ – Хасково* Шахматист е в клуб „Ивис+“ в София, участва в шахматни турнири* Назначен е за зам.-министър на културата в служебното правителство на Георги Близнашки през 2014 г. и остава на този пост до 4 май 2017 г., когато е избран за министър на културата от 44-тото народно събрание\n\n\n                    ", "date": "2017.12.19", "title": "След ремонта зала 3 на НДК е без аналог в Европа"}
{"url": "http://www.monitor.bg/a/view/6971-%D0%A1%D1%82%D1%80%D0%B0%D1%82%D0%B5%D0%B3%D0%B8%D1%8F%D1%82%D0%B0-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%A2%D1%80%D1%8A%D0%BC%D0%BF-%D0%9A%D0%B8%D1%82%D0%B0%D0%B9-%D0%B8-%D0%A0%D1%83%D1%81%D0%B8%D1%8F-%D0%BE%D1%84%D0%BE%D1%80%D0%BC%D1%8F%D1%82-%D1%81%D0%B2%D1%8F%D1%82-%D0%BA%D0%BE%D0%B9%D1%82%D0%BE-%D0%BF%D1%80%D0%BE%D1%82%D0%B8%D0%B2%D0%BE%D1%80%D0%B5%D1%87%D0%B8-%D0%BD%D0%B0-%D1%86%D0%B5%D0%BD%D0%BD%D0%BE%D1%81%D1%82%D0%B8%D1%82%D0%B5-%D0%BD%D0%B0-%D0%A1%D0%90%D0%A9/", "text": "\n                    Първата стратегия за национална сигурност на президента на САЩ Доналд Тръмп обозначава Китай и Русия като „ревизионистки сили”, които подкопават американските интереси и ценности. „Китай и Русия искат да оформят свят, който противоречи на американските ценности и интереси”, се казва в документа, в който езикът е забележително рязък. „Китай се опитва да измести САЩ от Индийско-Тихоокеанския регион, да разпростре своя модел на държавна икономика и да пренареди региона в своя полза”. „Русия се опитва да възстанови статута си на велика сила и да установи сфери на влияние в близост до границите си”. Амбициите на Русия и нейните военни възможности създават „нестабилна граница“ в Евразия, където рисковете от въоръжен конфликт нарастват според Москва. По пътя на приемане на съвременни форми на подривни тактики Русия се намесва във вътрешнополитическите работи на страни по целия свят. Комбинацията от руските амбиции и растящите военни възможности създават нестабилна граница в Евразия, където рискът от възникване на конфликти расте заради погрешните сметки на Москва, се казва в документа. В него се изразява и мнение, че „Москва“ се опитва да отслаби влиянието на САЩ по света и да ги скара с техните съюзници и партньори. Русия вижда в НАТО и ЕС заплаха. Русия влага средства в нови отбранителни възможности, включително и ядрени системи, които остават най-сериозна реална заплаха за САЩ.Тя инвестира и в дестабилизиращи средства в сферата на киберпространството“, заявява американската администрация в своята стратегия. САЩ влизат в нова епоха на съперничество, като предизвикателства им се отправят включително от Русия и Китай, каза Тръмп, представяйки стратегията за национална сигурност на САЩ. „В тази стратегия се признава, че, харесва ли ни или не, ние влизаме в нова ера на съперничество“, каза президентът на САЩ. „Ние признаваме, че по целия свят сега има активно военно, икономическо и политическо противопоставяне. „Ние сме изправени пред режими –аутсайдери, които заплашват САЩ и техните съюзници. Ние се сблъскваме с терористични организации, транснационални престъпни мрежи и други, които разпространяват насилие и зло по целия свят“, твърди Тръмп. Главните „транснационални заплахи” за САЩ са терористите и международните престъпни организации, се казва в разпространения от Белия дом текст на новата стратегия за национална сигурност на САЩ. В документа се посочва, че властите в КНДР се стремят да убият с ядрено оръжие милиони американци. „Северна Корея се стреми към потенциал за убийство на милиони американци с ядрено оръжие.Ще обединим световната общност срещу „отритнатия режим” на Северна Корея”, пише в Стратегията. САЩ ще запазят необходимото военно присъствие в Близкия изток за запазване на баланса на силите и сигурността, се казва в стратегията за национална сигурност. „Ще запазим необходимото присъствие на военни сили от САЩ в региона за защита на страната ни и нашите съюзници от атаки на терористи и за запазване на благоприятен баланс на силите в региона“, се казва в документа. „Коалицията за борба с ИД към този момент е отвоювала почти 100% от територията, която терористите контролираха в Сирия и Ирак“, каза Тръмп и оцени това като „отлична работа“. В него се заявява още, че САЩ ще оказват помощ на регионалните си партньори за борба с тероризма и осигуряване на обществения ред. Ще им бъде оказвана и помощ за създаване на ПРО системи. „САЩ искат Близкия изток да не се превърне в място за укриване на терористи или да им предоставя благоприятна почва за действия, да не стане територия , контролирана от враждебни на САЩ сили. САЩ искат регионът да съдейства за стабилен световен енергиен пазар“, се казва още в националната стратегия за сигурност на САЩ.\n\n \n                    ", "date": "2017.12.19", "title": "Стратегията за сигурността на Тръмп - главната заплаха за САЩ е тероризмът"}
{"url": "http://www.monitor.bg/a/view/5550-%D0%A6%D0%B2%D0%B5%D1%82%D0%B8-%D0%AF%D0%BD%D0%B5%D0%B2%D0%B0-%D0%BA%D0%B0%D1%87%D0%B8-25-%D0%BA%D0%B3-%D0%BF%D1%80%D0%B5%D0%B7-%D0%B1%D1%80%D0%B5%D0%BC%D0%B5%D0%BD%D0%BD%D0%BE%D1%81%D1%82%D1%82%D0%B0/", "text": "\n                    Попфолк дивата Цветелина Янева, която гушна първороден син през август, качи 25 килограма по време на бременността си. Звездата на „Пайнер“ обаче почти е възвърнала топ формата си. „И това стана не от хранене, а защото лежах. Вече свалих повече от 15 килограма и ми остават десетина. Сега често правя кардио – пътека, колело или кростренажори. Искам да смъкна и останалите десет, преди да започна да тренирам във фитнеса с уреди. В момента не консумирам почти никакви въглехидрати и сладко. Карам основно на протеини и зеленчуци“, разкри пред сп. LOVE style тя.Цвети ще зарадва феновете си с нова песен през януари. След малко повече от година пауза, изпълнителката на „Още колко нощи“ ще се завърне на сцената на 22 февруари. Мястото е „Арена Армеец“, а поводът - 25-ия рожден ден на радио „Веселина“. Освен красивата блондинка, за високия градус на настроението ще се погрижат легендата на югофолка Цеца Ражнатович, Берковската духова музика, оркестър „Орфей“, Галенаи и Азис.\n                    ", "date": "2017.12.19", "title": "Цвети Янева качи 25 кг през бременността"}
{"url": "http://www.monitor.bg/a/view/40339-%D0%98%D0%B7%D0%BF%D0%B0%D0%B4%D0%BD%D0%B0%D0%BB-%D0%B2-%D0%BC%D0%BE%D0%B7%D1%8A%D1%87%D0%BD%D0%B0-%D1%81%D0%BC%D1%8A%D1%80%D1%82-%D1%81%D1%82%D0%B0%D0%BD%D0%B0-%D0%B4%D0%BE%D0%BD%D0%BE%D1%80-%D0%BD%D0%B0-%D0%B4%D0%B2%D0%B0%D0%BC%D0%B0-%D0%BF%D0%B0%D1%86%D0%B8%D0%B5%D0%BD%D1%82%D0%B8/", "text": "\n                    49-годишен мъж от пазарджишкото село Юнаците, изпаднал в мозъчна смърт след силен кръвоизлив в мозъка, е станал донор и е спасил двама тежко болни пациенти, на които са им трансплантирани бъбреците. Това информираха от областната болница в града, където мъжът е бил приет по спешност в Интензивното отделение. Според началника на отделението и шеф на екипа д-р Димитър Иванов това е втората донорска ситуация за МБАЛ-Пазаржик в последните 6 месеца. 49-годишният пациент е бил приет с масивен мозъчен кръвоизлив и въпреки усилията на лекарите изпаднал в мозъчна смърт. Близките му решили да дарят органите му, за да могат да помогнат на други хора да живеят. Двата бъбрека, които са дарени, са били транспортирани до болница „Лозенец“ в София и трансплантирани на 38-годишен мъж и 70-годишна жена. В последните шест месеца това е втората успешна донорска ситуация за държавната областна болница в Пазарджик, след като в края на юни 42-годишна жена от града стана донор и спаси трима тежко болни.\n\n \n                    ", "date": "2017.12.19", "title": "Изпаднал в мозъчна смърт стана донор на двама пациенти"}
{"url": "http://www.monitor.bg/a/view/30767-%D0%A6%D0%A1%D0%9A%D0%90%D0%A1%D0%BE%D1%84%D0%B8%D1%8F-%D1%81%D1%80%D0%B5%D1%89%D1%83-%D0%9B%D0%B5%D0%B2%D1%81%D0%BA%D0%B8-%D0%B2-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%B7%D0%B0-%D0%9A%D1%83%D0%BF%D0%B0%D1%82%D0%B0/", "text": "\n                    ЦСКА-София излиза срещу „Левски“ в полуфиналите за Купата на България. Това определи жребият, теглен днес в парк-хотел \"Витоша\" в София. В първия двубой \"червените\" ще бъдат домакини, а \"сините\" приемат тима на Стамен Белчев в срещата-реванш. Двата сблъсъка ще бъдат на стадион \"Васил Левски\".Носителят на Купата на България „Ботев“ (Пловдив) е домакин на „Славия“ в другия полуфинал, а \"белите\" ще бъдат домакини на реванша.Първите двубои ще се изиграят на 13/14 март, а реваншите са на 10/11 април 2018 година. Финалът за Купата е на 9 май, като ще се играе на стадион \"Васил Левски\". Символичен домакин ще бъде победителят от първата полуфинална двойка между „Ботев“ и „Славия“.\n\n\n                    ", "date": "2017.12.19", "title": "ЦСКА-София срещу „Левски“ в полуфинал за Купата"}
{"url": "http://www.monitor.bg/a/view/48600-%D0%9D%D0%B0%D0%B4%D0%B0%D0%BB-%D1%81%D0%B5-%D0%BF%D1%80%D0%B5%D0%B2%D1%80%D1%8A%D1%89%D0%B0-%D0%B2-%D0%B8%D0%B4%D0%BE%D0%BB-%D0%BD%D0%B0-%D0%B3%D0%B5%D0%B9%D0%BE%D0%B2%D0%B5%D1%82%D0%B5/", "text": "\n                    Рафаел Надал обича да демонстрира физиката си. Мускулестият тенис тореро вече позира като модел на бельо за Tommy Hilfiger, танцува полугол с Шакира в нейно музикално видео и с удоволствие сваля фланелката си след победа на корта. Така той се превърна в идол за женската публика.Сега обаче за Рафа се отрежда нова роля – като мечта за гейовете. И защо не – със загорялата си бронзова кожа, опънатите шорти, екстремно мускулестия торс. Именно това вероятно е вдъхновило Питър Жил-Шеридън да възпее испанеца в театрална пиеса. The Rafa Play, режисирана от Морган Гулд, сега се играе на сцената на нюйоркския театър Flea Theater.Историята може да се определи като малоумно наивна. Мъж с хомосексуална ориентация си представя, че е получил работа в ATP. Там той завързва романс със световния номер 1, изигран от говорещия с подчертано испански акцент актьор Хуан Артуро. „Най-хубавото в тази мечта е, че като се връща в Ню Йорк, човечецът има възможността да разкаже на всички приятели за големия си успех пред секси суперзвездата”, казва Жил-Шеридън, който лично играе главната роля в постановката. – Това е една ултимативно гигантска фантазия.”Излишно е да казваме, че в живота Надал далеч не е гей и живее щастливо с приказно красивата си приятелка Хиска Перейо. Всъщност, това е добре известно и на автора, който извън пиесата признава, че мечтата му е разбита на пух и прах. „Рафа е само един символ, казва той. – За мен обаче като гей, той е един мускулест идеал, една гей икона.”А какво е мнението на Надал за цялата работа, засега не е ясно. Знае се, че театралите не са искали от него разрешение да го забъркват в цялата история.\n\n\n                    ", "date": "2017.12.19", "title": "Надал се превръща в идол на гейовете"}
{"url": "http://www.monitor.bg/a/view/7718-%D0%A4%D1%83%D1%82%D0%B1%D0%BE%D0%BB%D0%B8%D1%81%D1%82-%D0%B8%D0%B3%D1%80%D0%B0-%D0%BD%D0%B0-%D1%80%D1%83%D1%81%D0%BA%D0%B0-%D1%80%D1%83%D0%BB%D0%B5%D1%82%D0%BA%D0%B0/", "text": "\n                    Нападателят на „Зенит“ (Санкт Петербург) и руския национален отбор по футбол Александър Кокорин за пореден път се забърка в скандал. Този път, като поигра на руска рулетка с пистолет на сватбата на свой приятел в Осетия.Нападателят беше гост на бракосъчетанието на родения във Владикавказ халф на „Криля Советов” Алан Чочиев, с когото са заедно от училищната скамейка и са се подготвяли заедно в интерната на московския „Локомотив”.Та на сватбата 26-годишният Кокорин се отдаде на рисковото занимание, след което публикува снимка и в социалните мрежи. „Нищо особено, сватба в Осетия”, написа той под кадъра, който скоро след това беше заличен от мрежата.Бившият играч на „Зенит” Алексей Игонин пък коментира в мрежата: „Уважаеми фенове на „Зенит”, Кокорин опря пистолет в главата си. Не си струва да се вълнувате. Футболистът не е заплашен от нищо, защото, очевидно в главата му няма нищо. Надяваме се, че той отново ще започне да ни радва с играта си.”Най-големият скандал около Кокорин се развихри миналата година след отпадането на отбора на Русия от европейското. Тогава той устрои истинска оргия в нощен клуб в Монако, където профука стотици хиляди евро за шампанско. След това му се наложи да се извинява за поведението си.\n\n\n                    ", "date": "2017.12.19", "title": "Футболист игра на руска рулетка"}
{"url": "http://www.monitor.bg/a/view/60858-%D0%90%D0%BD%D0%B0-%D0%9A%D1%83%D1%80%D0%BD%D0%B8%D0%BA%D0%BE%D0%B2%D0%B0-%D1%80%D0%BE%D0%B4%D0%B8-%D0%B1%D0%BB%D0%B8%D0%B7%D0%BD%D0%B0%D1%86%D0%B8-%D0%BD%D0%B0-%D0%95%D0%BD%D1%80%D0%B8%D0%BA%D0%B5/", "text": "Рускинята успя да запази бременността си в тайна\n                    Една от най-известните рускини в световния тенис – Ана Курникова, стана майка. Блондинката роди близнаци на не по-малко известния си партньор в живота – испанския певец Енрике Иглесиас. Както съобщава порталът TMZ, през уикенда в Маями 36-годишната бивша спортистка е родила момченце и момиченце, които са кръстени Николас и Люси.Любопитното е, как светската двойка е успяла да запази в тайна от постоянно дебнещите светски репортери бременността на Ана в продължение на девет месеца. През този период Курникова водеше крайно затворен начин на живот и не се появяваше в обществото. Последната й обща снимка с Енрике е от ноември миналата година. „Най-прясната” й фотография пък е от петък в Instagram. На нея рускинята се усмихва от лодка в Маями.Порталът отбелязва още, че прикритият личен живот на Енрике и Ана непозволявана светските издания да ги квалифицират официално като съпруги съпруга, независимо от това, че са заедно от 2001 година, а на ръката на Курникова се мъдри пръстен с огромен диамант.Досега някои медии нееднократно обявяваха Ана за бременна, но всеки път се оказваше, че грешат. За пръв път тя „зачена” през 2001 г., когато започна да пропуска турнир след турнир заради травма. Именно тогава слухът я направи и съпруга на руския хокеист Сергей Фьодоров.През 2003 г. дете от тогавашната прима на руския тенис очакваше и германският „Билд”, след като публикува интервю с прочутия испански певец Хулио Иглесиас. В него той намекна, че скоро може да се сдобие с внуче русначе. Преди шест години пък на подобна въдица се хванаха папараци на Daily Mail, след като придирчиво анализираха снимка на Ана по бански.Курникова се занимаваше професионално с тенис между 1995 и 2003 година. Рекордното й класиране в световната ранглиста е 8-ото място от ноември 2000 г. Тя спечели общо 16 титли от турнири на WTA, а през 1999 и 2002 година стана шампионка на Australian Open при двойките, заедно с Мартина Хингис.\n                    ", "date": "2017.12.19", "title": "Ана Курникова роди близнаци на Енрике"}
{"url": "http://www.monitor.bg/a/view/77706-%D0%93%D1%80%D0%B8%D1%88%D0%BE-%D0%B2-%D0%9C%D0%B0%D1%8F%D0%BC%D0%B8-%D0%BC%D0%B0%D0%B9%D0%BA%D0%B0-%D0%BC%D1%83-%D0%B2%D0%B7%D0%B5-%D0%98%D0%BA%D0%B0%D1%80%D0%B0/", "text": "Тони Зетова събра отбора си за наградата\n                    Световният номер 3 в мъжкия тенис Григор Димитров пропусна първата от двете церемонии по награждаване днес. Преди обед в Националната галерия \"Двореца\" Фондация „Български спорт“ и БОК раздадоха годишните награди \"Спортен Икар\", а вечерта ще е тържеството за „Спортист на годината“. И двата приза очаквано отиват на сметката на тенисиста, който изпраща невероятна година след титлите в Бризбейн, София, Синсинати и заключителния „Мастърс“ в Лондон. Самият Григор обаче от няколко дни вече тренира в Маями за старта на новия сезон в Австралия и наградата му за „Постижение на годината“ - уникалната пластика на художника Христо Христов, бе приета от майка му Мария. Тя благодари за отличието и увери, че Григор оценява любовта на хората като изключителен стимул в представянето му като българин.Асът ни в зимните спортове Радослав Янков обаче успя да съчетае подготовката за предстоящата олимпиада, стартовете за Световната купа с празниците и церемониите и лично получи специалната награда на Фондация „Български спорт“. Такава бе връчена и на Борис Йотов (гребане), Лиляна Георгиева и Александра Начева (лека атлетика), Мария Йовкова (тенис на маса), Мирослава Минчева (спортна стрелба) и Християн Стоянов (параолимпикс, лека атлетика).За шампионско дълголетие приз получи световният ни шампион в ски-ориентирането Станимир Беломъжев, а 16-годишната носителка на Европейската купа на сабя Йоана Илиева бе отличена за Млад и проспериращ спортист. Нейната награда взе треньорът й Ивайло Воденов, тъй като Йоана все още не се е завърнала от Канкун, Мексико. В турнира за Световната купа на сабя при жените там младата българка направи истински фурор, записвайки четири победи в предварителните групи. В елиминациите отстрани представителки на Франция и САЩ, а за влизане сред 16-те загуби в оспорван мач с 10:15 туша от олимпийската шампионка от Лондон 2012 – южнокорейката Ким.Почти целият национален отбор по волейбол за жени до 23 г. на треньорката Тони Зетова пък се събра в „Двореца“, за да вземе наградата си за Отбор №1 на фондацията. Специално от Цюрих пристигна и Гергана Димитрова, която след церемонията летя обратно за мач на своя клуб „Волеро“. \n\n\n                    ", "date": "2017.12.19", "title": "Гришо в Маями, майка му взе Икара"}
{"url": "http://www.monitor.bg/a/view/5974-%D0%91%D0%B5%D0%BB%D0%BE%D0%BC%D1%8A%D0%B6%D0%B5%D0%B2-%D1%89%D0%B5-%D0%B3%D0%BE%D0%BD%D0%B8-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%B0-%D0%BA%D0%B2%D0%BE%D1%82%D0%B0-%D0%B4%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%BE/", "text": "\n                    Ски-ориентировачът Станимир Беломъжев не се е отказал да гони до последно класиране за зимните олимпийски игри в Пьончан в ски-бягането. Днес той бе награден от Фондация „Български спорт“ с „Икар“ за спортно дълголетие, след като от години не слиза от европейското и световна сцена в своя спорт, а през 2017-а спечели и титлата на планетата.„Изпращам годината с позитивни чувства, защото успях да сбъдна най-голямата си мечта – да стана световен шампион. Сега обаче ми трябва да намеря нова мотивация, за да продължа напред“, сподели Беломъжев.След Нова година той ще участва в 3 старта от Балканската купа по ски-бягане, където се надява на силна конкуренция, за да може да смъкне наказателните точки, които му трябват за квотата. „За жалост, финансови проблеми не ми позволиха да участват в стартове преди Нова година и сега ще разчитам само на Балканската купа“, допълни ориентировачът, макар да осъзнава, че шансът да стигне до квота е много малък.Преди няколко дни Беломъжев се прибра от 50-дневен лагер в Скандинавия, където участва и в първите стартове за Световната купа по ски-ориентиране. Утре той се качва на 20-дневен лагер на Белмекен, където ще прекара и Бъдни вечер, и Коледа и Нова година.\n\n\n                    ", "date": "2017.12.19", "title": "Беломъжев ще гони олимпийска квота до последно"}
{"url": "http://www.monitor.bg/a/view/19781-%D0%A0%D0%B0%D0%B4%D0%BE-%D0%AF%D0%BD%D0%BA%D0%BE%D0%B2-%D0%9F%D0%B0%D0%B4%D0%B0%D0%BD%D0%B8%D1%8F%D1%82%D0%B0-%D0%BD%D0%B5-%D0%BC%D0%B5-%D0%BF%D1%80%D0%B8%D1%82%D0%B5%D1%81%D0%BD%D1%8F%D0%B2%D0%B0%D1%82/", "text": "\n                    Паданията в първите стартове за Световната купа не притесняват сноубордистът ни Радослав Янков. „Това е съвсем нормално. Все пак гоним върхова форма към края на сезона. Имам да изпипвам и някои неща по екипировката си, така че паданията не ме притесняват“, призна Янков.Както е ясно, в трите старта за Световната купа в Италия, с които започна сезонът в паралелните дисциплини, българинът на три пъти падна на 1/4-финал и остана след 5-ото място.Той си прибра в България за коледните празници и вчера получи специална награда от Фондация „Български спорт“ за спечеления малък кристален глобус през миналия сезон.\"Благодаря за това признание. Като малък получавах подобни награди и това много ме радваше, както и сега, разбира се. Изпращам една много добра година, здрав съм и съвсем нормално вървят нещата. Амбициите ми за новия сезон са високи. Гледам да се концентрирам върху тренировките. Всички нации, които участват на Световните купи, имат традиции в сноуборда и винаги са на ниво\", коментира още Радослав Янков след церемонията. \n\n\n                    ", "date": "2017.12.19", "title": "Радо Янков: Паданията не ме притесняват"}
{"url": "http://www.monitor.bg/a/view/4818-%D0%93%D0%B0%D1%82%D0%BB%D0%B8%D0%BD-%D0%B8-%D1%82%D1%80%D0%B5%D0%BD%D1%8C%D0%BE%D1%80%D1%8A%D1%82-%D0%BC%D1%83-%D0%B2-%D0%BD%D0%BE%D0%B2-%D0%B4%D0%BE%D0%BF%D0%B8%D0%BD%D0%B3-%D1%81%D0%BA%D0%B0%D0%BD%D0%B4%D0%B0%D0%BB/", "text": "\n                    Действащият световен шампион в спринта на 100 м Джъстин Гатлин и треньорът му Денис Мичъл бяха замесени в скандал с контрабанда на забранени вещества за повишаване на спортните резултати. Разкритието направи след собствено разследване британският вестник The Telegraph, след като прати под прикритие свои репортери в базата на Гатлин във Флорида.Журналистите се представили като продуценти от Холивуд, които искат да снимат филм за леката атлетика. Те се срещнали с Мичъл, бивш олимпийски шампион с щафетата на САЩ на 4 по 100 м от Барселона'92, отстранен от спорта през 1998-а заради употреба на допинг и със спортния агент Роберт Вагнер. Двамата предложили да снабдят актьора във филма с препарати с тестостерон и хормони на растежа, за да е подготви по-добре за снимките. Разследването е направено през юли 2107 г. след като в изданието получили информация, че агенти и треньори управляват схема за разпространение и снабдяване на спортисти със забранени вещества. Сред припознатите бил Вагнер, който представляваше хванатия с допинг Бен Джонсън, на когото беше отнета олимпийската титла от Сеул'88, както и на британските атлети Колин Джаксън и Кели Холмс.Мичъл и Вагнер обяснили, че препаратите ще бъдат доставени от лекар в Австрия, чието име не споменали. Общата стойност на \"проекта\" е била $250 000. Разговорите с тях са записани на аудио и видео. Представителите на Гатлин съобщили още, че употребата на забранени вещества в леката атлетика е силно разпространена и описали възможностите за избягване на положителни допинг тестове. Вагнер също така подчертал, че самият Гатлин е приемал вещества за подобряване на формата си. Агентът заявил, че спортистите масово използват маскиращи препарати, за да прикрият употребата на допинг.Гатлин категорично отхвърли обвиненията, че е вземал допинг, в официално изявление. В понеделник вечерта пък е прекратил взаимоотношенията си с Мичъл. Спринтьорът подчертал, че в последните 5 години е проверяван редовно и никога не е хващан с допинг. И е заявил, че е шокиран от изненадан от обвиненията.Президентът на ИААФ Себастиан Коу обяви, че започва свое разследване. От Световната антидопингова агенция (WADA) също се заемат със случая.\n\n\n                    ", "date": "2017.12.19", "title": "Гатлин и треньорът му в нов допинг скандал"}
{"url": "http://www.monitor.bg/a/view/9764-%D0%91%D0%B5%D1%80%D0%B1%D0%B0%D1%82%D0%BE%D0%B2-%D0%9D%D0%B5-%D0%BC%D0%B5-%D0%BE%D1%82%D0%BF%D0%B8%D1%81%D0%B2%D0%B0%D0%B9%D1%82%D0%B5-%D0%B3%D0%BE%D0%BB%D0%BC%D0%B0%D0%B9%D1%81%D1%82%D0%BE%D1%80%D1%8A%D1%82-%D0%B2-%D0%BC%D0%B5%D0%BD-%D0%B5-%D0%BE%D1%89%D0%B5-%D0%B6%D0%B8%D0%B2/", "text": "Българинът без проблеми с адаптацията\n                    Ръководството на „Керала Бластърс“ запълни по най-добрия начин периода, в който голямата звезда Димитър Бербатов е извън терена заради контузия. Индийците организираха среща с местните медии, на която нападателят да разкаже за живота си в екзотичната страна.Бербо пък не пропусна да се похвали, че няма проблем с аклиматизацията и е щастлив в новия си клуб. “Чувствам се чудесно, сподели бившият капитан на националния отбор. Всички са много любезни с мен. Нямам проблем с адаптацията, единственият ми проблем е контузията, но това скоро ще отмине”, заяви Бербо пред десетки журналисти. Родният стрелец беше представен тържествено от специална водеща и влезе в залата, записвайки видео с телефона си. “От моя гледна точка колкото по-бързо се завърна, толкова по-добре. Не искаме обаче да рискуваме. Ще се опитам да се върна за мача на 31 декември, но няма да рискуваме”, сподели той.Бербатов получи и въпрос дали смята да се захване с треньорска кариера, но тактично го отклони. “Всеки футболист мисли, че може да е треньор, но малцина успяват. Ще излъжа, ако кажа, че не мисля за треньорство. Засега искам да играя още, след това ще прегледам другите опции. Треньорството е предизвикателство в списъка ми. Ще видим какво ми е приготвило бъдещето”, довери той.За финал българинът призна, че постоянно е търсен от съотборниците си, които искат съвети. „С годините човек започва да вижда футбола по различен начин. Въпреки че играя по-назад, в природата ми си остава да вкарвам голове, няма как да го скрия. Голмайсторът в мен е още жив, не ме отписвайте толкова лесно. Дойдох в „Керала“, за да предам опита си. Всеки, който поиска съвет, ще го получи. Важно е младите футболисти да са амбициозни. Лесно е да играеш вкъщи. Когато излезеш в чужбина, е различно. В Европа са най-добрите играчи. Моят съвет е всеки, който има възможност, да поиграе в Европа, нека опита без страх, че ще се провали”, посъветва Бербатов. От началото на сезона „Керала“ няма победа, като в първите 4 кръга записа 3 равенства и една загуба. \n\n\n                    ", "date": "2017.12.19", "title": "Бербатов: Не ме отписвайте, голмайсторът в мен е още жив"}
{"url": "http://www.monitor.bg/a/view/27770-%D0%91%D1%83%D0%BD%D1%82-%D0%B2-%D0%91%D0%B0%D1%80%D1%81%D0%B0-%D0%BF%D1%80%D0%B5%D0%B4%D0%B8-%D0%B4%D0%B5%D1%80%D0%B1%D0%B8%D1%82%D0%BE-%D1%81-%D0%A0%D0%B5%D0%B0%D0%BB/", "text": "\n                    Халфът на „Барселона“ Денис Суарес вдигна бунт в тима само дни преди дербито с „Реал“ (М) за първенството. Ел Класико е в събота от 14 часа на стадион „Сантяго Бернабеу“ в Мадрид, а преди сблъсъка каталунците имат 11 точки преднина в класирането, но Роналдо и компания са с мач по-малко.Денис Суарес е използвал най-силния си коз в бунта срещу треньора Ернесто Валверде, а именно – близкото си приятелство с Лео Меси. Халфът бил категоричен, че ако не се появи в игра срещу „Реал“, ще напусне клуба. Той е получил подкрепата и на Меси, информира „Ел Мундо депортиво“. Суарес е недоволен от статута си на резерва, въпреки че през лятото получил уверения от Меси, че именно той е гласен за заместник на Андрес Иниеста. Шансът недоволният играч да се появи на терена срещу „Реал“ пък е сериозен, но не заради бунта, а поради проблемите с контузени офанзивни играчи при „Барса“.В същото време стана ясно, че каталунците са отказали да направят шпалир на „Реал“ преди мача. Домакините ще покажат спечелената титла от Световното клубно първенство, но ще трябва да се задоволят само с аплодисменти от страна на „Барселона“.\n\n\n                    ", "date": "2017.12.19", "title": "Бунт в „Барса“ преди дербито с „Реал“"}
{"url": "http://www.monitor.bg/a/view/49677-%D0%9F%D0%A1%D0%96-%D0%94%D0%BE%D0%BB%D1%83-%D1%80%D1%8A%D1%86%D0%B5%D1%82%D0%B5-%D0%BE%D1%82-%D0%9D%D0%B5%D0%B9%D0%BC%D0%B0%D1%80/", "text": "\n                    ПСЖ няма намерение да се разделя със звездата си Неймар, като той ще изпълни 5-годишния си договор. Това увери спортният директор на парижани Антеро Енрике, който се разгневи от поредните писания за преговори между Неймар и „Реал“ (М). От лагера на парижани са категорични, че няма да пуснат нападателя нито в Мадрид, нито където и да било. „Искам да успокоя феновете, които са принудени всеки ден да четат небивалици за трансфер на Неймар в „Реал“. Той е щастлив тук. Обича клуба и не е тук само заради парите. Друго е важно за него, Има амбиции във футбола и ние му предлагаме нужното, за да ги осъществи\", коментира шефът в ПСЖ. Както е ясно, испанските медии упорито твърдят, че Париж е просто междинна спирка за Неймар, преди да облече белия екип на „Реал“, превръщайки се в наследник на Кристиано Роналдо. \n                    ", "date": "2017.12.19", "title": "ПСЖ: Долу ръцете от Неймар"}
{"url": "http://www.monitor.bg/a/view/40868-%D0%A7%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-%D0%BF%D0%BE-11-%D0%BC%D0%B8%D0%BB%D0%B8%D0%BE%D0%BD%D0%B0-%D0%B3%D0%BE%D0%B4%D0%B8%D1%88%D0%BD%D0%BE-%D0%B2-%D0%B1%D0%B0%D0%B7%D0%B0%D1%82%D0%B0/", "text": "Каранга изгоря с 3000 лева за средния пръст\n                    ЦСКА-София ще трябва да инвестира по 1,1 милиона лева на година в стадион „Българска армия“ и тренировъчната база в Панчарево. Това е записано в офертата, която „червените“ са подали в Министерството на младежта и спорта. От ведомството на Красен Кралев също така уточняват, че „армейците“ предлагат да плащат по 62 000 лева месечен наем, за да ползват двете бази.Според официалната информация от ММС ЦСКА-София отговаря на необходимите условия и офертата е легитимна, става ясно от оповестените протоколи на 5-членната комисия. От футболния клуб ще трябва да разпределят годишните инвестиции в съотношение 70 на 30 процента между стадион „Българска армия“ и Панчарево. Инвестициите до 1,1 милиона лева не подлежат на приспадане от месечния наем. Ако обаче от ЦСКА-София налеят повече от тези пари, сумата ще бъде прихваната от наема. На 3 януари трябва да бъде обявено окончателното решение на ММС, след което да се подпише договор с победителя.В същото време Дисциплинарната комисия на БФС глоби „червените“ с 6300 лева заради провинения по време на мача с „Лудогорец“ от 1/4-финалите за Купата на България. Освен това нападателят Фернандо Каранга е санкциониран с 3000 лева за средния пръст, който показа на съдията. Бразилецът обаче няма да пропуска следващия мач на ЦСКА-София. По-различна е съдбата на Натанаел, който бе изгонен с червен картон. Левият защитник на „Лудогорец“ е със спрени права, като ще се изисква видеозапис от инцидента, за да се определи срокът на санкцията. \n\n\n                    ", "date": "2017.12.19", "title": "„Червените“ инвестират по 1,1 милиона годишно в базата"}
{"url": "http://www.monitor.bg/a/view/14680-%D0%94%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D0%BF%D1%80%D0%B5%D0%B3%D0%BE%D0%B2%D0%B0%D1%80%D1%8F-%D0%B2-%D0%9F%D0%B0%D0%B2%D0%BB%D0%BE%D0%B4%D0%B0%D1%80-%D1%81-%D0%98%D1%80%D1%82%D0%B8%D1%88/", "text": "\n                    Георги Дерменджиев е на крачка от това да поеме „Иртиш“, признаха официално от казахстанския клуб, разкривайки, че в момента българският специалист е в Павлодар и се водят преговори. Досегашният треньор на тима Вячеслав Грозни не е получил предложение за нов договор и от Нова година ще бъде освободен.Ако Дерменджиев и „Иртиш“ стигнат до съгласие, ще се стигне до парадокс. А именно – Димитър Димитров-Херо пое „Лудогорец“, а Георги Дерменджиев застава начело на бившия му клуб. Според местните медии именно българинът е фаворит за поста, а общо кандидатите са 5. Възможно е сред потенциалните имена да има още един българин – Илиан Илиев, който в момента е начело на „Верея“. Ако Дерменджиев поеме „Иртиш“, това ще е първи чуждестранен клуб в неговата кариера. Спецът е бил препоръчан на шефовете заради сериозната си визитка, след като два пъти води „Лудогорец“ в Шампионската лига. \n\n\n                    ", "date": "2017.12.19", "title": "Дерменджиев преговаря в Павлодар с „Иртиш“"}
{"url": "http://www.monitor.bg/a/view/35592-%D0%A7%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BE%D0%B4%D0%BE%D0%B1%D1%80%D0%B8-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D1%81%D0%BB%D0%B5%D0%B4-%D0%BC%D0%B5%D1%81%D0%B5%D1%86-%D1%82%D0%B5%D1%81%D1%82%D0%BE%D0%B2%D0%B5/", "text": "\n                    “Черно море” ще подпише договор с Георги Вълчев. Защитникът е на проби в тима от близо месец и е одобрен от треньора Емануел Луканов. Вълчев е възстановен след операция от скъсани връзки на коляното и от него ще се очаква да повиши конкуренцията в центъра на отбраната, където са още Илиас Хасани и Илия Миланов. На този пост напролет може да бъде използван също и Стефан Станчев, ако се наложи. За последно Георги Вълчев е играл в „Нефтохимик“. Преди това се е подвизавал в „Локомотив“ (Пд), „Чавдар“ (Етрополе), „Светкавица“ и „Любимец“.В същото време Националният фенклуб на “Черно море” кани всички привърженици на коледно-новогодишно тържество. Събитието ще се проведе на 27 декември (сряда) от 19,13 часа в сградата на фенклуба до стадион Варна. “Заповядайте, за да станете част от празненствата, като ще има специална изненада. Емоцията е гарантирана”, написаха от фенклуба на „моряците“.     “Черно море” ще подпише договор с Георги Вълчев. Защитникът е на проби в тима от близо месец и е одобрен от треньора Емануел Луканов. Вълчев е възстановен след операция от скъсани връзки на коляното и от него ще се очаква да повиши конкуренцията в центъра на отбраната, където са още Илиас Хасани и Илия Миланов. На този пост напролет може да бъде използван също и Стефан Станчев, ако се наложи. За последно Георги Вълчев е играл в „Нефтохимик“. Преди това се е подвизавал в „Локомотив“ (Пд), „Чавдар“ (Етрополе), „Светкавица“ и „Любимец“.В същото време Националният фенклуб на “Черно море” кани всички привърженици на коледно-новогодишно тържество. Събитието ще се проведе на 27 декември (сряда) от 19,13 часа в сградата на фенклуба до стадион Варна. “Заповядайте, за да станете част от празненствата, като ще има специална изненада. Емоцията е гарантирана”, написаха от фенклуба на „моряците“.\n\n\n                    ", "date": "2017.12.19", "title": "“Черно море“ одобри защитник след месец тестове"}
{"url": "http://www.monitor.bg/a/view/22802-%D0%A1%D0%B8%D0%BD%D0%B8%D1%82%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-%D0%BD%D0%B0-%D0%9D%D0%B5%D0%BB%D1%83%D1%86-%D0%A0%D0%BE%D1%88%D1%83-%D1%80%D0%B0%D0%B7%D1%82%D1%80%D0%BE%D0%B3%D0%B2%D0%B0%D0%BD%D0%B5-%D0%BD%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0/", "text": "\n                    Ръководството на „Левски“ ще предложи на румънския халф Нелуц Рошу двете страни да прекратят взаимоотношенията си по взаимно съгласие. Полузащитникът бе единственият футболист от мащабната лятна селекция, която включваше 14 попълнения, за когото бе платена трансферна сума. За да го имат в редиците си, „сините“ броиха 100 хиляди евро на румънския шампион „Виторул“. За да се раздели с Рошу обаче, „Левски“ ще трябва да плати солидна неустойка - най-малко три месечни възнаграждения. Причината е, че през лятото Нелуц подписа 3-годишен договор с клуба. Той дойде на \"Герена\" по желание на вече бившия треньор Николай Митов и с одобрението на Даниел Боримиров, който вече не е спортен директор.Освен Рошу пък за гонене са нарочени двамата нападатели Жуниор Мапуку и Серджиу Буш. За тях обаче ръководството ще настоява да получи трансферна сума, като е изключено да бъдат пуснати без пари. Мапуку е бил предложен и на бившия му клуб „Берое“, но заралии са отхвърлили предложението, тъй като разполагат с Мартин Камбуров на върха на атаката.\n\n\n                    ", "date": "2017.12.19", "title": "„Сините“ предлагат на Нелуц Рошу разтрогване на договора"}
{"url": "http://www.monitor.bg/a/view/82134-%D0%91%D1%80%D0%B0%D0%B7%D0%B8%D0%BB%D0%B5%D1%86-%D1%81%D0%BC%D0%B5%D0%BD%D1%8F-%D0%92%D0%B8%D0%B0%D0%BD%D0%B0-%D0%B2-%D0%9F%D0%BB%D0%BE%D0%B2%D0%B4%D0%B8%D0%B2/", "text": "\n                    „Ботев“ (Пловдив) е в напреднали преговори със заместника на Фернандо Виана. „Канарчетата\" искат Диого Кампос, а бразилецът е предложен от Иво Димов.Кампос е на 26 години и за последно се е подвизавал в първото ниво на бразилския шампионат. Висок е 174 см. Играе с десния крак и вече е играл в Европа - във Франция. Диого може с голям успех да се подвизава и по дясното крило.Огромна част от кариерата на Кампос преминава в родната му Бразилия. За преговори с него призна и треньорът на „Ботев“ (Пд) Николай Киров. “Не отричам, че Диого е един от футболистите, които гледаме и към които имаме интерес. За нас е много важно да привлечем играчи на две позиции - централен защитник и нападател. Наблюдаваме няколко футболисти на тези позиции”, допълни още наставникът на „канарчетата“. Както е ясно, само за няколко месеца „Ботев“ продаде в ОАЕ двете си атакуващи звезди – Омар Косоко и Фернандо Виана. От тях в касата на клуба влязоха общо 700 хиляди евро.\n\n\n                    ", "date": "2017.12.19", "title": "Бразилец сменя Виана в Пловдив"}
{"url": "http://www.monitor.bg/a/view/53567-%D0%A0%D0%B0%D0%B4%D1%83%D0%BA%D0%B0%D0%BD%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D0%B1%D1%8F%D0%B3%D0%B0-%D0%BE%D1%82-%D0%9F%D0%B8%D1%80%D0%B8%D0%BD/", "text": "\n                    Милен Радуканов е дал дума на ръководството на “Пирин” (Благоевград), че ще продължи да води тима и напролет. Той пое \"орлетата\" преди година и успя да ги спаси от изпадане. Целта и този сезон е същата, като шансовете не са никак малки. Наставникът на няколко пъти говори за финансовите проблеми и късата скамейка. След последния мач за есенния дял с “Лудогорец” Радуканов заяви, че няма право да изоставя отбора, но в думите му се долавяше нотка на съмнение, че може и да си тръгне. Заради финансовата криза на практика „Пирин“ всеки момент е заплашен от разпад, като всеки един футболист може светкавично да разтрогне заради неполучени заплати. Това вече направи титулярният вратар Благой Макенджиев, който преди дни напусна тима. Според информациите той най-вероятно ще се завърне на стадион „Българска армия“ и ще започне подготовка с ЦСКА-София. Опасенията на шефовете на „Пирин“ бяха, че примерът му може да бъде последван и от други ключови футболисти, но за момента вълната напускащи се отлага.\n\n\n                    ", "date": "2017.12.19", "title": "Радуканов няма да бяга от „Пирин“"}
{"url": "http://www.monitor.bg/a/view/36506-%D0%9B%D0%B5%D0%B2%D1%81%D0%BA%D0%B8-%D1%81%D1%80%D0%B5%D1%89%D1%83-%D0%A6%D0%A1%D0%9A%D0%90%D0%A1%D0%BE%D1%84%D0%B8%D1%8F-%D0%BD%D0%B0-%D0%BF%D0%BE%D0%BB%D1%83%D1%84%D0%B8%D0%BD%D0%B0%D0%BB-%D0%B7%D0%B0-%D0%9A%D1%83%D0%BF%D0%B0%D1%82%D0%B0-%D0%BD%D0%B0-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%9E%D0%91%D0%9D%D0%9E%D0%92%D0%95%D0%9D%D0%90/", "text": "Димитър Пенев и Асен Букарев щастливи от жребия\n                    “Левски“ и ЦСКА-София ще изиграят 5 мача помежду си само за няколко месеца. Това стана факт, след като жребият за полуфиналите от Купата на България събра столичните грандове.„Сини“ и „червени“ имат да изиграят един шампионатен двубой от редовния сезон в Първа лига. След това им предстоят още 2 вечни дербита от плейофите, а между тях ще трябва да играят два пъти и за Купата на България. Всички срещи ще са на Националния стадион „Васил Левски“, а в първия двубой от надпреварата „армейците“ са символичен домакин.Интересното е, че и в двата лагера приеха със задоволство жребия. Представител на ЦСКА-София очаквано бе Димитър Пенев, а от страна на „Левски“ бе главният мениджър Асен Букарев. Пената не пропусна да демонстрира чувство за хумор и призова „червените“ фенове да се радват. „По принцип исках „Славия“, но като видях да идва Букарев на жребието, си смених мнението. Асенчо е мое момче, започна кариерата си в ЦСКА. Повечето от нашите фенове искаха „Левски“ - ето, излезе този съперник. Не трябва да мислим за лошо, тези мачове винаги са обогатявали нашия футбол. Феновете ще преценяват доброто, лошото и средното. Е, другата страна е, че толкова много мачове между тези отбори може да омръзнат. Всички обаче гледаме първенства, които не ни омръзват - английско, азиатско, италианско, испанско... Ако на вас ви е омръзнало, не ми го предавайте на мен това, аз още си ги харесвам“, заключи в типичния си стил Пената.Асен Букарев пък последва примера му и заяви, че е доволен от жребия. „Това ще е финал преди финала, сподели силният човек в „Левски“. - С Димитър Пенев си казахме, че каквото и да изтеглим, хем ще сме виновни, хем не. Добър е жребият. Решаваме нещата и печелим купата. Апелирам да запазим около тези 5 дербита добрия тон и колегиалността. Фаворит няма. Чакаме двубоите с нетърпение. Със сигурност разчитаме на опита на Делио Роси. За мен няма сантименти към ЦСКА, все пак съм бил шампион с „Левски“, завърши Букарев.В другата полуфинална двойка актуалният носител на трофея „Ботев“ (Пд) ще спори със „Славия“.Ботев (Пд) - Славия, ЦСКА-София – ЛевскиСлавия - Ботев (Пд), Левски - ЦСКА-София\nЗаб. Финалът е на 9 май.\n\n\n                    ", "date": "2017.12.19", "title": "“Левски“ срещу ЦСКА-София на полуфинал за Купата на България (ОБНОВЕНА)"}
{"url": "http://www.monitor.bg/a/view/13698-%D0%93%D1%80%D0%B8%D0%B3%D0%BE%D1%80-%D0%94%D0%B8%D0%BC%D0%B8%D1%82%D1%80%D0%BE%D0%B2-%D0%B5-1-%D0%B7%D0%B0-2017%D0%B0/", "text": "\n                    Григор Димитров беше избран за Спортист №1 на 2017 година. Той зае категорично първото място в анкетата на „Нове Холдинг“. Класацията беше обявена на тържествена церемония в „Рейбоу плаза“. Гришо не присъства на награждаването, но неговата майка получи Мария Димитрова получи наградата му, която беше връчена от председателя на Народното събрание Цвета Караянчева. Григор Димитров благодари с видеопослание за признанието.\n\n“Тази година беше много успешна за Григор. Надявам се и вярвам, че ще продължи да побеждава и да бъде на върховете. Знам как в България преживявате мачовете му. Удоволствието е невероятно. Искам да благодаря за тази прекрасна награда. Благодаря и на другите спортисти и дано и те продължават да покоряват върхове. Благодаря на всички хора, които ни подкрепят!\", каза Мария Димитрова.\n\n \n\nЕто и десетката на 2017-а:\n\n \n\n1. Григор Димитров тенис\n\n2. Радослав Янков сноуборд\n\n3. Невяна Владинова художествена гимнастика\n\n4. Антъни Иванов плуване\n\n5. Даниел Асенов бокс\n\n6. Александър Везенков баскетбол\n\n7. Владимир Илиев биатлон\n\n8. Боян Петров алпинизъм\n\n9. Владимир Далаклиев таекуондо WTF\n\n10. Тихомир Иванов лека атлетика\n\n \n\nЗа треньор №1 в анкетата на в. „Труд“ приза спечели:\n\nВесела Димитрова, треньор на националния ансамбъл по художествена гимнастика\n\n \n\nОтбор на годината е:\n\nНационален ансамбъл по художествена гимнастика\n\n \n\nСпортист №1 с увреждания:\n\nРужди Ружди лека атлетика\n                    ", "date": "2017.12.19", "title": "Григор Димитров е №1 за 2017-а"}
{"url": "http://www.monitor.bg/a/view/13352-%D0%92%D0%B0%D0%BB%D0%B5%D1%80%D0%B8%D1%8F-%D0%BE%D1%82-%D0%A4%D0%B5%D1%80%D0%BC%D0%B0%D1%82%D0%B0-%D1%81%D0%B5-%D1%81%D1%8A%D0%B1%D0%B8%D1%80%D0%B0-%D1%81-%D0%90%D0%BB%D0%B5%D0%BA/", "text": "\n                    Гимнастичката Валерия Дочева, която взе среброто в третия сезон на „Фермата“, е решена да опита късмета си в любовта с Алекс. Бившият футболист бе най-настойчивият й ухажор в аграрното риалити на bTV и вкара истински елемент на сапунен сериал с факта, че ронеше сълзи след реплики от типа на „Обичам те като приятел“. „Сега ще разберем дали може да се случи нещо между нас. Аз съм в Стара Загора, той е в София. Извън „Фермата“ живеем в два различни свята. Мисля, че и той се убеди в това. Имаме добри отношения, чуваме се, но е по-трудно, отколкото си представях.“, сподели за bTV блондинката. Тя призна, че дълго време отчитала флирта на Алек с нея като част от стратегията му за поддържане на интереса, докато продуцентите не й пуснали видео как той плаче на ратайския бряг. „След това нещата се промениха. Животът във „Фермата“ е много странен. В един момент си мислиш, че друг свят навън не съществува. Отдадох се на емоцията, но си бях поставила граница, която да не преминавам. Алек ме впечатли с това, че до последно не се отказа. Досега мъж не ме е свалял толкова настойчиво.“, обясни Валерия. Когато излязла от шоуто родителите й признали, че са горди с представянето й, а относно романтичната й закачка с Алек и любовния триъгълник с Калоян, баща й отсякъл:“ „Всеки път едно и също. Какво им правиш на тези мъже?“. Валерия иска да отвори своя школа по художествена гимнастика и планирала в това да инвестира голямата награда от 100 000 лв, в случай, че я спечели.\n\n\n \n                    ", "date": "2017.12.19", "title": "Валерия от „Фермата“ се събира с Алек"}
{"url": "http://www.monitor.bg/a/view/14882-%D0%9C%D0%B0%D0%B3%D0%B8-%D0%96%D0%B5%D0%BB%D1%8F%D0%B7%D0%BA%D0%BE%D0%B2%D0%B0-%D0%BD%D0%B0-%D0%BC%D0%B5%D0%B4%D0%B5%D0%BD-%D0%BC%D0%B5%D1%81%D0%B5%D1%86-%D0%B2-%D0%94%D0%BE%D0%BC%D0%B8%D0%BD%D0%B8%D0%BA%D0%B0%D0%BD%D0%B0/", "text": "\n                    Носителката на титлата „Мисис България“ Маги Желязкова и съпругът й Георги Сидеров заминаха на меден месец в Доминиканската република. Новото семейство се е отдало на заслужена почивка в Пунта Кана. За приключението си на екзотичната дестинация влюбените загатнаха с кадри във Фейсбук.Чаровната брюнетка каза заветното „да“ на Георги в края на септември. Маги избра за сватбата елегантна и изчистена рокля на филипинския дизайнер Лео Алмодал. Докато слагаха подписите, Георги и избраницата му си спестиха традицията с настъпването, защото вярват, че любовта им не е битка на характери и взаимно се допълват. Това е втори брак за Маги, като от първия – с бившия спортист Боби Манекена, има 14-годишен син. Георги Сидеров също има двама тийнейджъри от предходна връзка и затова двойката не обмисля опция за общ наследник, а ще чака бебешки плач от внучета.  \n\n\n                    ", "date": "2017.12.19", "title": "Маги Желязкова на меден месец в Доминикана"}
{"url": "http://www.monitor.bg/a/view/70138-%D0%9F%D1%80%D0%BE%D0%B4%D0%B0%D0%B2%D0%B0%D1%82-%D1%81%D0%B5%D0%BA%D1%81-%D0%BA%D1%83%D0%BA%D0%BB%D0%B0-%D1%81-%D0%BB%D0%B8%D0%BA%D0%B0-%D0%BD%D0%B0-%D0%91%D0%B8%D0%B9%D0%B1%D1%8A%D1%80-%D0%B7%D0%B0-1000-%D0%BF%D0%B0%D1%83%D0%BD%D0%B4%D0%B0/", "text": "\n                    Секс кукла с лика на поп звездата Джъстин Бийбър се появи на китайския пазар. Висока 1,60 м. и размер на пениса според индивидуалния вкус – от 8 до 23 см., тя ще струва на палавите ентусиастки по 1000 паунда. Куклата е изработена от термопластичен еластомер - полимерен материал, който се използва като по-дълготрайна алтернатива на силикона, а под него е сглобен метален скелет с шарнирни сглобки.\n\nМеждувременно новината за подновения романс между изпълнителя на Sorry и Селена Гомес вкара майката на певицата в болница. По данни на TMZ тя потърсила медицинска помощ, след скандал с дъщеря си за връзката й с Бийбър.\n                    ", "date": "2017.12.19", "title": "Продават секс кукла с лика на Бийбър за 1000 паунда"}
{"url": "http://www.monitor.bg/a/view/29260-%D0%A1%D0%B0%D1%83%D0%BD%D0%B4%D1%82%D1%80%D0%B0%D0%BA%D1%8A%D1%82-%D0%BD%D0%B0-%D0%92%D1%8A%D0%B7%D0%B2%D0%B8%D1%88%D0%B5%D0%BD%D0%B8%D0%B5-%D0%B8%D0%B7%D0%BB%D0%B8%D0%B7%D0%B0-%D0%BF%D0%BE-%D0%9A%D0%BE%D0%BB%D0%B5%D0%B4%D0%B0/", "text": "\n                    Саундтракът към българския филм „Възвишение“ ще бъде пуснат в продажба на CD тази седмица. Мелодиите, съпътстващи събитията преди и след арабаконашки обир, екранизирани от Виктор Божинов, ще можем да закупим от всички книжарници от този петък. Ако нямате търпение да прослушате всички 21 музикални теми, създадени от композитора Петър Дундаков, можете да го направите още днес в дигиталните платформи Spotify и iTunes. “Още в началото на работата, в разговори с Виктор и Иван, стигнахме до извода, че мащабът на историята не може да бъде предаден само от струнен квартет например. За това решихме да заложим на цял оркестър и под диригентството на професор Пламен Джуров постигнахме това, което търсехме. Освен авторската музика вътре ще откриете и добре познатата увертюра “Крадливата сврака” на Джакомо Росини и “Тракийски танци” на Петко Стайнов, които са използвани в ключови моменти от “Възвишение”. Ще се радвам, ако тази продукция успее да зададе нов стандарт в отношението към филмовата музика и изобщо към звука в българските филми”, обяснява Дундаков.След шест седмици на голям екран, „Възвишение“ вече събра над 1 милион лева от боксофиса. Сюжетът се завърта около задачата, която Димитър Общи (Филип Аврамов) дава на Гичо (Александър Алексиев) и Асенчо (Стоян Дойчев) – да предадат лично писмо до Дякона. Лентата е вдъхновена от едноименния роман на Милен Русков, а реализацията й отнема на режисьора повече от две години. „Ние се превърнахме в една истинска чета. Успяхме да усетим духа на историята, което превърна участието ни във филма в много повече от актьорска игра“, категоричен е Аврамов по повод ролята си във „Възвишение“.\n\n\n                    ", "date": "2017.12.19", "title": "Саундтракът на Възвишение излиза по Коледа "}
{"url": "http://www.monitor.bg/a/view/2993-%D0%91%D1%83%D1%80%D1%8F-%D0%B1%D0%BB%D0%BE%D0%BA%D0%B8%D1%80%D0%B0%D0%BB%D0%B0-%D0%93%D0%B5%D0%BE%D1%80%D0%B3%D0%B8-%D0%9A%D0%B0%D0%B4%D1%83%D1%80%D0%B8%D0%BD-%D0%B8-%D0%92%D0%B8%D0%BA%D1%82%D0%BE%D1%80%D0%B8%D1%8F-%D0%9A%D0%BE%D0%BB%D0%B5%D0%B2%D0%B0-%D0%B2-%D0%B3%D0%BE%D1%80%D0%B0%D1%82%D0%B0/", "text": "\n                    Буря в планината прекъснала снимките на „Скъпи наследници“ и блокирала актьорите в стъклена къща в гората, която зрителите ще видят и в сериала. Това разказаха Георги Кадурин и Виктория Колева за bTV и добавиха, че метеорологичните условия са поставяли на изпитание екипа многократно, като една от сцените им е заснета при – 17 градуса. В най-мащабния телевизионен проект, заснеман у нас, Кадурин и Калева играят родители на героя на Орлин Павлов. Поредицата тръгва от 15 януари, всеки делник от 18 ч, а първият й сезон включва цели 170 епизода. „Има добра драматургия, обособени конфликти, поколенчески сблъсъци.   Задължителните драматургични противопоставяния като тези между хората от село и хората от града, също са отлично развити“, коментира Кадурин. Според него едно от основните качества на „Скъпи наследници“ е, че в сериала има много добро чувство за хумор. „Съвременният зрител иска да диша, той не обича да гледа само как се правят операции или как страдат хората. Сериалът цели да покаже пъстротата на живота и мисля, че се е получил един добър и качествен кино продукт“, допълни Кадурин.Сюжетът на „Скъпи наследници“ се върти около семейство, което е принудено да заживее под покрива на патриарха си в село Бели Вит и да не го напуска в рамките на година за повече от 12 часа. Целта на психологическото изпитание е на финала да получат наследство от над милион евро. \n\n\n                    ", "date": "2017.12.19", "title": "Буря блокирала Георги Кадурин и Виктория Колева в гората"}
{"url": "http://www.monitor.bg/a/view/43898-78-000-%D1%81%D0%B5-%D1%81%D1%82%D0%B5%D0%BA%D0%BE%D1%85%D0%B0-%D0%B4%D0%B0-%D0%B3%D0%BB%D0%B5%D0%B4%D0%B0%D1%82-%D0%9F%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B6%D0%B5%D0%B4%D0%B0%D0%B8-%D1%83-%D0%BD%D0%B0%D1%81/", "text": "\n                    Осмият епизод от „Междузвездни войни“ - „Последните джедаи“ се превърна в най-доходоносния филм на годината в премиерния си уикенд у нас. Лентата, режисирана от Райън Джонсън, привлече 78 хиляди любители на фантастичната сага в родните киносалони, а от пропуските спечели близо 891 хиляди лева. Освен за последната година филмът се изкачи на почетното второ място на най-касовите премиери на всички времена в България, като преди него е единствено „Силата се пробужда“ - седмата част на „Междузвездни войни“, която се появи през 2015 г.\n\nПрез първия си уикенд на екран „Последните джедаи“ събраха общо 450 милиона долара, като единствената страна, в която филмът все още не е излъчван е Китай. Там лентата ще направи дебюта си на 5 януари.\n\n„Последните джедаи“ представя поредния сблъсък между Съпротивата и Първия ред. Бодра смяна грее и на двата фронта – от Кайло Рен (Адам Драйвър), който въпреки че сложи край на живота на баща си Хан Соло, все още изпитва колебания на чий фронт да се бие, до Фин (Джон Бойега), По (Оскар Айзък) и Рей (Дейзи Ридли), които наследяват командването на Съпротивата от принцеса Лея. След като се похвали с двойно по-голямо екранно време, отколкото в „Силата се пробужда“ Марк Хамил се превръща в гръбнак на историята.„Последните джедаи“ ще даде отговор и на един от най-обсъжданите въпроси след седмия филм от франчайза – баща ли е Люк Скайуокър на Рей.\n                    ", "date": "2017.12.19", "title": "78 000 се стекоха да гледат „Последните джедаи“ у нас"}
{"url": "http://www.monitor.bg/a/view/75128-%D0%9C%D0%B8%D0%BB%D0%B5%D0%BD-%D0%A0%D1%83%D1%81%D0%BA%D0%BE%D0%B2-%D0%BF%D0%B8%D1%81%D0%B0%D1%82%D0%B5%D0%BB-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0/", "text": "\n                    Най-четените български романи за 2017-а са „Чамкория“ и „Възвишение“ на Милен Русков. Авторът ще бъде обявен за писател на годината на церемония от 12.00 ч. утре, сряда, когато за четвърти път ще бъдат връчени годишните награди на Столична библиотека. Според нейните статистики след творбите на Русков се нареждат романите на Захари Карабашлиев „Хавра“ и „18% сиво“, „Бабо, разкажи ми спомен: Истории от махала Небесна“ на Ивинела Самуилова, „Кротките“ на Ангел Игов, „Стопанката на Господ: Сказание и требник на българската народна вяра“ на Розмари де Мео. В класацията са и „Физика на тъгата“ на Георги Господинов, „Мравки и богове: Хроника на ХХ век“ на Стефан Цанев, „На изток - в рая“, „На запад от рая“ на Изабела Шопова, както и класически произведения като „Под игото“ на Иван Вазов, „Тютюн“ на Димитър Димов и „Железният светилник“ на Димитър Талев.\n\nНа церемонията за връчване на наградите „Писател на годината & Читател на годината 2017“ ще присъства кметът на Столична община Йорданка Фандъкова и заместник-кметът доц. д-р Тодор Чобанов. Ще бъдат отличени и читател на годината, партньорски организации, както и медии, популяризирали дейността на библиотеката. Тази година призът в категорията печатни медии е присъден на вестник „Монитор“, съобщиха от институцията.\n\n \n\n \n\n \n                    ", "date": "2017.12.19", "title": "Милен Русков – най-четен през годината"}
{"url": "http://www.monitor.bg/a/view/59923-%D0%A5%D1%83%D0%B4%D0%BE%D0%B6%D0%BD%D0%B8%D0%BA%D1%8A%D1%82-%D1%81%D1%80%D0%B5%D1%89%D0%B0-%D0%BF%D0%B8%D1%81%D0%B0%D1%82%D0%B5%D0%BB%D1%8F-%D0%B2-%D0%94%D0%B2%D0%BE%D1%80%D0%B5%D1%86%D0%B0/", "text": "Изложба преплита двата таланта в културния живот на страната\n                    Фрагменти от колекцията на Националния литературен музей ще покаже изложбата „Художникът среща писателя“, която се открива в четвъртък, 21 декември, от 18.00 часа в Двореца на пл. „Княз Александър І“. Експозицията „Художникът среща писателя“ може да се види до 11 февруари 2018 г.Изложбата е подготвена по повод на предстоящото българско председателство на Съвета на Европейския съюз. Представени са интересни и непознати за публиката портрети, пейзажи и илюстрации от 49 художници, както и живописни и графични творби на писатели, изкушени от рисуването. Произведенията са доказателство за личните и творческите връзки между големи имена от българския интелектуален елит от следосвобожденската епоха до края на XX в. и несъмнено свидетелстват за тяхното талантливоСрещите между писатели и художници, съвместната им работа в областта на книгоиздаването, официалните и личните подаръци, приятелските жестове и закачки са знакови моменти от тяхното творческо всекидневие, но и от българския културен живот. Те могат да се проследят в подарявани на писатели картини и графики от Иван Мърквичка, Стоян Сотиров, Константин Щъркелов и др. Сбирката включва и портрети на писатели от Петър Морозов, Александър Божинов, Борис Георгиев, Михаил Кръстев, Златю Бояджиев, Васил Стоилов, шаржове на Александър Добринов, илюстрации от Дечко Узунов, Румен Скорчев, Илия Петров, Симеон Венов, Харалампи Тачев, Васил Захариев, Вадим Лазаркевич и др.В експозицията са включени малко познати рисунки на Константин Величков, Чудомир, Николай Райнов, Сирак Скитник, Змей Горянин, Борис Шивачев, Димитър Димов, Андрей Германов, в които взаимно се преплитат двата таланта – на писател и на художник.Сред любопитните акценти в изложбата са елипсовидната картина с цветя, подарена с мило посвещение от художничката Елисавета Консулова-Вазова на големия ни поет Иван Вазов, който е брат на нейния съпруг Борис Вазов. Авторът на романа „Под игото“, стихосбирката „Епопея на забравените“ и още много паметни литературни творби, фигурира в експозицията по доста и различни начини, повдигна завесата за „Монитор“ малко преди откриването Соня Кирицова от Националния литературен музей. Там са поздравителните адреси за 70-годишния юбилей на Вазов през 1920 г., оформени като същински произведения на калиграфското изкуство, както и царският указ за провъзгласяването му за народен поет, изрисуван от известния художник Харалампи Тачев.на Александър Добринов от прочутото писателско кафене на „Цар Освободител“, които са цяла отделна тема в сбирката. Там той е скицирал поета Кирил Христов, литературните дами Яна Язова, Фани Попова-Мутафова и др. Сред картините със сюжети, свързани по някакъв начин с биографиите на писатели, е непоказвана досега великолепна живописна творба от доайена на илюстраторите, почти 94-годишния днес Любен Зидаров, „Майката на Вапцаров разказва на децата си“. Там бъдещият автор на „Моторни песни“ е изобразен като малък – така, както си го е представил художникът.Експозицията съдържа и доста проекти за корици, между които на Дечко Узунов за експерименталния роман „Дилетант“ на Чавдар Мутафов от 1921 г., както и на Иван Милев за „Горски птици“ - проект, който скоро се върна от гастрол в СГХГ, където допреди месеци имаше панорама на творчеството на самобитния художник. В няколко рисунки пък класикът Васил Стоилов се заиграва с котарака на писателя Змей Горянин...Изложбата „Художникът среща писателя“ се осъществява с финансовата подкрепа на Министерството на културата. \n\n\n                    ", "date": "2017.12.19", "title": "„Художникът среща писателя“ в Двореца"}
{"url": "http://www.monitor.bg/a/view/37638-%D0%9A%D0%BE%D0%BB%D0%B5%D0%B4%D0%BD%D0%B0-%D0%BF%D1%80%D0%B8%D0%BA%D0%B0%D0%B7%D0%BA%D0%B0-%D0%B7%D0%B0-%D0%BD%D0%B0%D0%B9%D0%BC%D0%B0%D0%BB%D0%BA%D0%B8%D1%82%D0%B5-%D0%B2-%D0%9E%D0%BF%D0%B5%D1%80%D0%B0%D1%82%D0%B0/", "text": "\n                    Подарък за най-малките си зрители и техните близки ще направи Софийската опера и балет с коледните спектакли на прочутата приказка „Амал и нощните посетители“ на 22, 23 и 26 декември.\n\nТворбата на именития композитор Джан Карло Меноти е представена за пръв път в България от режисьора Пламен Карталов в Музикалния театър през 1992 г. На следващата година постановката гостува в НДК. Сега в Софийската опера „Амал и нощните посетители“ е с режисьор Юлия Кръстева. „Произведението се базира на библейската притча за поклонението на влъхвите, които, на път към новородения Исус със своите дарове, попадат в бедната къща на Амал и майка му. Малкото недъгаво момче оздравява след като с готовност подарява единственото, което притежава – своята патерица. То последва влъхвите като жив пример за чудесата на Младенеца, започнали още с неговото раждане“, разказва Кръстева.\n\nИдеята на тази опера е възпитаването на децата в духовност. Либретото е на самия композитор Джан Карло Меноти. Когато през 40-те години на миналия век от радио-телевизионния гигант NBC отправят покана към него да напише нещо подобно, първоначално той не проявява особен интерес, докато не попада в музея „Метрополитън“ на картината „Поклонението на влъхвите“ на прочутия нидерландски ренесансов художник Йеронимус Бош. Тя го грабва и го кара да се заеме с написването на творбата.\n\n„Амал...“ е създадена за излъчване на телевизионния екран, но, както авторът признава впоследствие, всъщност той я мисли и пише като представление за сцена. Така или иначе, вълнуващата коледна притча за добротата и за желанието да бъдеш щедър, дори когато това не е във възможностите ти, завладява публиката от първата си поява на екран, на 24 декември 1951 г. Меноти я завършва буквално в последния момент преди телевизионното излъчване и репетициите текат преди операта да е изцяло готова.\n\nСантименталната история и приятната и лесна за изпълнение дори от аматьори музика превръщат „Амал и нощните посетители“ в традиционен предколеден елемент в програмата на NBC в продължение на цели 13 години и в предпочитана сценична детска адаптация. Тя е и едно от най-изпълняваните оперни заглавия през ХХ век. Само до 1978 г. пред публиката в САЩ са изиграни 587 представления.\n\nРоденият в Италия Джан Карло Меноти е един от най-известните съвременни американски оперни композитори. Притежател на голям литературен талант, той сам пише либретата на всичките си опери, а много често е и техен диригент, режисьор и сценограф.\n\n \n                    ", "date": "2017.12.19", "title": "Коледна приказка за най-малките в Операта"}
{"url": "http://www.monitor.bg/a/view/81352-%D0%94%D0%BE%D0%BA%D1%83%D0%BC%D0%B5%D0%BD%D1%82%D0%B0%D0%BB%D0%B5%D0%BD-%D1%84%D0%B8%D0%BB%D0%BC-%D0%B7%D0%B0-80%D0%B3%D0%BE%D0%B4%D0%B8%D1%88%D0%BD%D0%B8%D0%BD%D0%B0%D1%82%D0%B0-%D0%BD%D0%B0-%D0%9C%D0%B8%D0%BB%D1%87%D0%BE-%D0%9B%D0%B5%D0%B2%D0%B8%D0%B5%D0%B2/", "text": "\n                    Милчо Левиев джазира марша „Велик е нашият войник“ в документалния филм „К 22“ на режисьорите Александър Крумов и Антон Богорисов, съсценарист с художника Александър Сертев. Продукцията е в конкурса на 23-ия Фестивал на българското документално и анимационно кино „Златен ритон“ в Пловдив и бе показана в навечерието на 80-годишния юбилей на големия музикант и композитор Милчо Левиев – 19 декември.\n\nФотоизложбата на Александър Сертев „Добре дошли в родната казарма“ с кадри от младостта на именити наши артисти от всички изкуства, отбивали военната си служба в съкратени срокове в края на 50-те, е повод много от тях да разкажат смешни, куриозни и трагикомични истории от онова време.\n\nМилчо Левиев демонстративно, на плаца, изрязал с ножица шинела си и той заприличал на фрак, след като старшината много пъти му натяквал, че шинелът трябва да е с 30 см по-къс, разказват приятели на маестрото.\n\nА самият джазмен коментира от личен опит след десетилетия в САЩ, че капитализмът не е начин за съществуване на човека, както и комунизмът, във вида в който ни го предложиха. Пред такъв комунизъм капитализмът е за предпочитане, смята Милчо Левиев. Той прави и аналогия между „Параграф 22“ и „Катедра 22“ - за военно обучение, откъдето идва заглавието на филма.\n\nПреди две-три години Александър Сертев преоткрил негативите, които снимал преди 60 години - като студент по илюстрация в ателието на Илия Бешков по време на двумесечен военен палатков лагер на студенти от академиите по изкуствата. Със специално разрешение заснел 450-500 кадъра. Досега са живи 14 души от едновремешните младежи, най-младите двама от които са на 78 години, разказа Сертев на пресконференция. Не искахме да правим швейковска история - така се получи заради колоритните герои, вече световни артисти. Не успяха да ни попречат, дори напротив - бяхме мечтатели, стремяхме се да надникнем зад желязната завеса и това ни направи борци, допълни художникът.\n\nНеотдавна друг филм за Милчо Левиев, Silent Movie - също документален с игрални елементи, предизвика скандал. Режисьорът на лентата Андрей Чертов обяви, че още неготовият материал му е отнет неправомерно от продуцентите и даден за довършване на друг режисьор. Той отказа името му да стои под тази продуцентска версия. Самият композитор обаче застана зад нея.\n\n \n                    ", "date": "2017.12.19", "title": "Документален филм за 80-годишнината на Милчо Левиев"}
{"url": "http://www.monitor.bg/a/view/65679-%D0%94%D0%B8%D0%B4%D0%B8-%D0%B8%D1%81%D0%BA%D0%B0-%D0%B4%D0%B0-%D0%B5-%D0%BF%D1%8A%D1%80%D0%B2%D0%B8%D1%8F-%D1%87%D0%B5%D1%80%D0%BD%D0%BE%D0%BA%D0%BE%D0%B6-%D1%81-%D0%BE%D1%82%D0%B1%D0%BE%D1%80-%D0%BE%D1%82-%D0%9D%D0%A4%D0%9B/", "text": "\n                    Рапърът Диди заяви, че иска да стане първия чернокож в историята собственик на отбор от Националната футболна лига на САЩ. Звездата, чието име по паспорт е Шон Комбс, вече е хвърлил око на тима „Каролина пантърс“, след като предишният собственик Джери Ричардсън подаде оставка поради повдигнатите срещу него обвинения в сексуален тормоз. Въпреки че повече от половината от играчите в НФЛ са чернокожи, едва един отбор по професионален американски футбол има собственик, който е част от етническо малцинство - пакистанецът Шахид Кан, притежаващ „Джаксънвил Джагуарс“.Пръв зад стремежа на изпълнителя на Love Come Down застана бившият куотърбек на „Сан Франциско Фортинайнърс“ Колин Каперник. Спортистът е лице на бунта срещу расизма и проявата на несправедливост спрямо цветнокожите в САЩ, след като по време на предсезонен мач той бойкотира националния химн и падна на коляно в знак на протест. \n\n\n                    ", "date": "2017.12.19", "title": "Диди иска да е първия чернокож с отбор от НФЛ"}
{"url": "http://www.monitor.bg/a/view/23633-%D0%A1%D0%90%D0%A9-%D0%BD%D0%B0%D0%BB%D0%BE%D0%B6%D0%B8%D1%85%D0%B0-%D0%B2%D0%B5%D1%82%D0%BE-%D0%B2-%D0%9E%D0%9E%D0%9D-%D0%BD%D0%B0-%D1%80%D0%B5%D0%B7%D0%BE%D0%BB%D1%8E%D1%86%D0%B8%D1%8F%D1%82%D0%B0-%D0%BD%D0%B0-%D0%95%D0%B3%D0%B8%D0%BF%D0%B5%D1%82-%D1%81%D1%80%D0%B5%D1%89%D1%83-%D0%BF%D1%80%D0%B8%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%95%D1%80%D1%83%D1%81%D0%B0%D0%BB%D0%B8%D0%BC-%D0%B7%D0%B0-%D1%81%D1%82%D0%BE%D0%BB%D0%B8%D1%86%D0%B0-%D0%BD%D0%B0-%D0%98%D0%B7%D1%80%D0%B0%D0%B5%D0%BB/", "text": "\n                     САЩ наложиха вето върху проекторезолюция на Съвета за сигурност на ООН против признаването на Ерусалим за столица на Израел.\nС блокирането на резолюцията САЩ още повече се изолираха във връзка с решението на президента Доналд Тръмп да признае Ерусалим за столица на Израел.\nОстаналите 14 членове на Съвета за сигурност подкрепиха подготвената от Египет резолюция, в която не се споменаваха конкретно САЩ или Тръмп, но се изразяваше \"дълбоко съжаление от решенията напоследък, засягащи статута на Ерусалим\".\nВ нея също така се заявяваше, че \"всички решения и действия, претендиращи да променят характера, статута или демографския състав на Светия град Ерусалим, нямат правна сила, са недействителни и трябва да бъдат анулирани съгласно съответните резолюции на Съвета за сигурност\".\n\"Проекторезолюцията получи 14 гласа \"за\" и един \"против\". Тя не се приема заради отрицателния глас на постоянен член\", заяви японският дипломат Коро Бешо, който председателства Съвета за сигурност през декември.\nТръмп скъса със следвана от десетилетия американска политика, като призна Ерусалим за столица на Израел, разгневявайки палестинците и арабския свят и предизвиквайки тревога сред западните съюзници на САЩ. Той също така планира да премести американското посолство в Израел от Тел Авив в Ерусалим.\n\"След решението на САЩ, ситуацията стана по-напрегната, като се увеличиха инцидентите, особено изстрелването на ракети от Газа и сблъсъците между палестинците и израелските сили за сигурност\", каза специалният координатор на ООН за близкоизточния мирен процес Николай Младенов преди гласуването в Съвета за сигурност.\nВнасянето на проекторезолюцията за гласуване \"е обида, която ние никога няма да забравим\", заяви постоянният представител на САЩ в ООН Ники Хейли, цитирана от Франс прес. В изказване след вота тя подчерта финансовия ангажимент на САЩ в полза на палестинското население и заяви, че е \"защитавала\" палестински семейства по време на визитата си в Близки изток през лятото.\nНики Хейли подчерта, че САЩ не се срамуват, че са блокирали приемането на документа. \"Фактът, че това вето се използва в защита на американския суверенитет и в защита на американската роля в близкоизточния мирен процес, не предизвиква у нас чувство на срам. За това трябва да се срамуват останалите членове на Съвета за сигурност\", посочи американският дипломат.\nПалестинският министър на външните работи Рияд Малики заяви, че палестинците ще поискат извънредно заседание на Съвета за сигурност на ООН след ветото на САЩ. Това ще стане до два дена.Междувременно американският президент обяви дългочакваната си нова стратегия за сигурност. Тръмп заяви, че САЩ са \"в нова ера на съревнование\" на световната сцена. \"С тази стратегия искаме велико възраждане на Америка, възраждане на доверието, както и възраждане на патриотизма, благоденствието и гордостта\", каза Тръмп при представянето на 68-страничния документ.\nКитай и Русия са предизвикателства пред американското могъщество, влияние и интереси, въпреки че Тръмп потърси тяхната помощ за Северна Корея и Иран.\nТой обяви, че САЩ \"отново ще се съревновават\" и изреди постигнатото според него през 11-те месеца на управлението си при преследването на американските интереси за сметка на международни споразумения като Парижкото за климата и Транстихоокеанското за търговията, отбелязва ДПА.\nВ документа се набляга и на ангажимента на САЩ да попречат на Северна Корея да разработва ядрено оръжие, както и на безпокойството на Тръмп от споразумението за иранската ядрена програма, като се иска подобряване на противоракетната отбрана.\nВ стратегията са изложени четири основни стълба на националната сигурност: защита на САЩ от заплахи като тероризъм, наркотрафик и ракетни заплахи; засилване на американското благоденствие; запазване на мира чрез сила, изискваща съчетание от конвенционална военна мощ, киберотбрана и дипломация; и разширяване на американското влияние чрез поощряване на демокрацията и развитието.В стратегията Китай и Русия са определени като \"ревизионистични сили\" и се посочва, че те \"използват технологии, пропаганда и принуда, за да оформят света по начин, коренно противоположен на американските интереси и ценности\".\n\"Китай, Русия и други играчи от държавен и недържавен тип признават, че в представата на САЩ за света той често пъти се дели на две - държави с които са в мир и такива, с които са във война - при положение че светът всъщност е сцена на непрекъснато съревнование\", се казва още в стратегията. \"Нашите противници няма да се борят с нас по нашите правила. Ще повишим конкурентноспособността си, за да посрещнем предизвикателството, за да защитим американските интереси и за да издигнем своите ценности\".\nДокументът, но не и речта на Тръмп, навежда на заключението, че Русия се е намесила в изборите през 2016 г., констатация, която американският президент не приема с охота.\nТръмп също така обяви икономическата сигурност за част от националната сигурност и за \"напълно необходима за американското могъщество и влияние в чужбина\". Министерството на вътрешната сигурност започна да планира изграждането на стена по границата с Мексико, но Конгресът все още не е одобрил разходите за построяването на по-голямата част от нея.\nСеверна Корея е \"пряко отговорна\" за кибератаката с така наречения вирус \"Уона край\", засегнала болници, банки и компании по целия свят. Това заяви високопоставен представител на Белия дом.\n \nСАЩ би трябвало да се откажат от своя \"манталитет от Студената война\" и да се стремят към сътрудничество, заяви китайското министерство на външните работи по повод речта на Тръмп.\n\"Призоваваме САЩ да спрат умишлено да изкривяват стратегическите намерения на Китай и да изоставят старомодните концепции на мисленето от Студената война и играта с нулев резултат. В противен случай ще навредят на другите, както и на себе си\", каза говорителката на министерството Хуа Чунин.\n\"Сътрудничеството е единственият правилен избор за Китай и САЩ\", подчерта тя и добави, че е нормално двете страни да имат разногласия, но би трябвало да намират конструктивни начини да се справят с тях.\nНовата стратегия за национална сигурност на САЩ има имперски характер и издава упорито нежелание за отказ от еднополюсния свят. Това заяви Дмитрий Песков. Същевременно стратегията съдържа и \"скромни позитивни моменти, по-специално готовност към сътрудничество с Русия в областите, отговарящи на американския интерес\", отбеляза говорителят на Кремъл.\nКато \"идеален пример за подобно сътрудничество\" той припомни скорошната размяна на информация между тайните служби, благодарение на която бяха предотвратени атентати в Санкт Петербург.\n  \n\n\n                    ", "date": "2017.12.19", "title": "САЩ наложиха вето в ООН на резолюцията на Египет срещу признаването на Ерусалим за столица на Израел "}
{"url": "http://www.monitor.bg/a/view/79432-%D0%9F%D1%80%D0%B0%D1%89%D0%B0%D1%82-%D0%A8%D0%B0%D1%80%D0%BB%D0%BE%D1%82-%D0%BD%D0%B0-%D0%BE%D0%B1%D0%B8%D0%BA%D0%BD%D0%BE%D0%B2%D0%B5%D0%BD%D0%B0-%D0%B4%D0%B5%D1%82%D1%81%D0%BA%D0%B0-%D0%B7%D0%B0-%D0%BF%D0%BE-4850-%D0%BB%D0%B8%D1%80%D0%B8-%D0%BD%D0%B0-%D0%BF%D0%BE%D0%BB%D1%83%D0%B3%D0%BE%D0%B4%D0%B8%D0%B5/", "text": "\n                    Британската принцеса Шарлот, дъщерята на британския принц Уилям и на очарователната Катрин Мидълтън, ще тръгне на детска градина още през януари, съобщиха световните информационни агенции.Момиченцето още няма да е навърщило три години, но ще трябва да се отдели от майка си, баща си и братчето си и да поеме по своя път. Загрижените родители са избрали детската градина \"Уилкокс\", която е близо до дома им в Кенсингтън.Детската градина има отлична оценка от държавните инспектори. На сайта си тя се представя като традиционна, стремяща се да поддържа \"високи стандарти, отлични постижения и добри маниери\".Таксата е 3050 британски лири (4072 щатски долара) на срок за сутрините и още 1800 лири за следобедите.Братът на Шарлон - принц Джордж тръгна на училище през септември. Той ходи в „Томас Батерсий“ - училище за предучилищна подготовка, обучението в което струва 18 000 британски лири на година.Униформата на учениците е от къси панталони и сако, дълги червени чорапи и черни обувки.Само преди ден британският двор разпространи официалните коледни картички. Снимката за официалната коледна картичка на принц Уилям и херцогиня Катрин беше публикувана в страницата на двореца Кенсингтън в Twitter. На фотографията усмихнатите Уилям и Кейт сияят в компанията на очарователните си дечица Джордж и Шарлот.Това предизвика масово разпространена на стари коледни картички в мрежата.\n\n\n                    ", "date": "2017.12.19", "title": "Пращат Шарлот на обикновена детска за по 4850 лири на полугодие"}
{"url": "http://www.monitor.bg/a/view/82516-%D0%92-%D0%A0%D1%83%D1%81%D0%B8%D1%8F-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%BD%D0%BE%D1%80%D0%B2%D0%B5%D0%B6%D0%B5%D1%86-%D0%B7%D0%B0-%D1%88%D0%BF%D0%B8%D0%BE%D0%BD%D0%B0%D0%B6/", "text": "\n                    В Русия по подозрение в шпионаж бе задържан гражданин на Норвегия, предаде Интерфакс. Мярката за неотклонение на чужденеца бе постановена от Лефортовския съд в Москва, като той ще остане в ареста до 6 февруари 2018 г., уточнява агенцията. Освен това магистратите повдигнаха на норвежеца, чието име не се уточнява, и обвинение по член 276 от руския Наказателен кодекс (\"Шпионаж\"). Защитата на задържания ще обжалва решението на съда, допълва Интерфакс. Уточнява се, че сътрудници на Федералната служба за сигурност са заловили чужденеца при спецоперация в момент, когато той получавал секретни документи за руския военноморски флот от руския гражданин Алексей Житнюк. Той пък беше арестуван в края на миналия месец и обвинен в държавна измяна.\n                    ", "date": "2017.12.19", "title": "В Русия задържаха норвежец за шпионаж "}
{"url": "http://www.monitor.bg/a/view/83886-%D0%9F%D1%82%D0%B8%D1%86%D0%B8-%D0%B1%D0%BB%D1%8A%D1%81%D0%BD%D0%B0%D1%85%D0%B0-%D1%82%D1%80%D0%B8-%D1%81%D0%B0%D0%BC%D0%BE%D0%BB%D0%B5%D1%82%D0%B0-%D0%BD%D0%B0-%D0%BB%D0%B5%D1%82%D0%B8%D1%89%D0%B5%D1%82%D0%BE-%D0%B2-%D0%98%D1%81%D1%82%D0%B0%D0%BD%D0%B1%D1%83%D0%BB/", "text": "\n                    Писта на истанбулското летище Ататюрк бе затворена временно за движение, след като ята птици се блъснаха в три самолета, съобщи турската телевизия НТВ.\nПървият инцидент е станал при излитането на самолет Боинг 777, който трябвало да изпълни полет до град Измир. След сблъсъка с птиците пилотът е приземил самолета, а пътниците са били качени в друг самолет.\nМалко по-късно на същата писта е станал подобен инцидент при излитане на самолет за Загреб, а след това и при кацане на друг самолет.\nЛетищните власти взеха решение за временното затваряне на пистата\n                    ", "date": "2017.12.19", "title": "Птици блъснаха три самолета на летището в Истанбул"}
{"url": "http://www.monitor.bg/a/view/54763-%D0%A0%D0%B8%D1%8F%D0%B4-%D0%BF%D1%80%D0%B8%D1%85%D0%B2%D0%B0%D0%BD%D0%B0-%D0%B1%D0%B0%D0%BB%D0%B8%D1%81%D1%82%D0%B8%D1%87%D0%BD%D0%B0-%D1%80%D0%B0%D0%BA%D0%B5%D1%82%D0%B0-%D0%B8%D0%B7%D1%81%D1%82%D1%80%D0%B5%D0%BB%D1%8F%D0%BD%D0%B0-%D0%BE%D1%82-%D0%99%D0%B5%D0%BC%D0%B5%D0%BD/", "text": "\n                    Саудитската противовъздушна отбрана прехвана днес балистична ракета, изстреляна към столицата Рияд, предаде Ройтерс, като се позова на телевизия \"Ал Арабия\".\nТя цитира предвожданата от Саудитска Арабия коалиция, която се бие с бунтовниците хуси в съседен Йемен.\nНяма данни за нанесени щети.\nГоворител на хусите каза, че бунтовниците са изстреляли ракета към Рияд.\nМишена на нападението е бил дворецът \"Ал Ямама\" в саудитската столица, написа Мохамед Абдусалам в Туитър.\nТелевизията на хусите пък заяви, че в двореца е имало среща на висши саудитски ръководители.\nМощна експлозия бе чута в Рияд в 10.50 ч. по Гринуич (12.50 ч. българско време) - малко преди предвиденото представяне на бюджета на Саудитска Арабия за догодина, съобщи Франс прес, като се позова на свой кореспондент на място.\nАгенцията отбелязва, че бюджетът обикновено е представян от краля от неговия дворец.\n                    ", "date": "2017.12.19", "title": "Рияд прихвана балистична ракета, изстреляна от Йемен"}
{"url": "http://www.monitor.bg/a/view/503-%D0%A0%D0%B5%D0%BF%D0%BE%D1%80%D1%82%D0%B5%D1%80%D0%B8-%D0%B1%D0%B5%D0%B7-%D0%B3%D1%80%D0%B0%D0%BD%D0%B8%D1%86%D0%B8-65-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B8-%D1%81%D0%B0-%D1%83%D0%B1%D0%B8%D1%82%D0%B8-%D0%BF%D1%80%D0%B5%D0%B7-2017-%D0%B3/", "text": "\n                    Общо 65 журналисти са били убити на планетата през 2017 г. - 50 професионалисти, 7 \"граждански журналисти\" (блогъри) и 8 души, \"сътрудничещи на медиите\". Това показва публикувана днес годишна равносметка на \"Репортери без граници\", предаде Франс прес.\nТова прави отиващата си година тази с най-малко смъртни случаи сред професионалните журналисти от 14 години, отбелязва базираната в Париж ресорна неправителствена организация. Това се дължи отчасти на по-добрата защита, осигурявана на репортерите, но и на факта, че опасните страни \"се опразват от журналисти\" - така стоят нещата, например, в Сирия, Ирак, Йемен и Либия.\nОт 65-имата убити през годината журналисти 39 са били ликвидирани умишлено, а 26 са загинали при изпълнение на служебните си задължения.\nСъщо като миналата година Сирия остава най-смъртоносната за репортери страна с 12 убити журналисти. Следват Мексико с 11 жертви, Афганистан с 9, Ирак с 8 и Филипините с четирима.\nВъоръжените конфликти излагат на опасност живота на журналистите, които ги отразяват, а в държави като Мексико \"картели и местни политици управляват с терор\" и така принуждават репортери \"да напускат страната си или професията\".\n\"Сред невоюващите страни Мексико е най-опасната в света за репортери\", констатира \"Репортери без граници\". В страната на наркокартелите кажи-речи системно заплашват и дори убиват журналистите, пишещи за корупцията в политическата класа или за организираната престъпност.\nТакъв бе, например, случаят с Хавиер Валдес Карденас - авторитетен 50-годишен журналист, сътрудничел на Франс прес и местни медии - убит хладнокръвно на 15 май, припомня агенцията.\n                    ", "date": "2017.12.19", "title": "Репортери без граници: 65 журналисти са убити през 2017 г. "}
{"url": "http://www.monitor.bg/a/view/67890-%D0%92%D0%B4%D0%B8%D0%B3%D0%BD%D0%B0%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%BF%D1%80%D0%B8-%D1%82%D0%B5%D1%80%D0%BE%D1%80%D0%B0-%D0%BD%D0%B0-%D0%9A%D0%BE%D0%BB%D0%B5%D0%B4%D0%BD%D0%B8%D1%8F-%D0%B1%D0%B0%D0%B7%D0%B0%D1%80-%D0%B2-%D0%91%D0%B5%D1%80%D0%BB%D0%B8%D0%BD/", "text": "\n                    Кметът на германската столица Михаел Мюлер откри днес паметник на 12-те загинали миналата година при атентат на коледен базар край Мемориалната църква \"Кайзер Вилхелм\" в западната част на Берлин, предаде ДПА.\nКанцлерът Ангела Меркел и председателят на Бундестага (долната камара на парламента) почетоха жертвите и поставиха запалени свещи на паметника.\nНа днешния ден преди година 24-годишен тунизиец се вряза с камион в посетителите на базар, после избяга, а четири дни по-късно беше застрелян в Италия. При атентата бяха ранени около 70 души.\nВчера Меркел се срещна при закрити врата с близки на жертвите и с пострадалите. Това беше първата й среща с тях след критики за липсата на реакция от нейна страна. Местни медии днес съобщиха, че участниците в срещата са останали разочаровани и мнозина не са имали възможност да разговарят за атаката с Меркел лично.\nВ реч по повод трагичната годишнина германският президент Франк-Валтер Щайнмайер също отбеляза, че реакцията на страната след атентата е била \"студена и дистанцирана\". Той отправи критики от името на роднините на загиналите и на ранените, които се почувствали изоставени от властите, след като не получили подкрепа от правителството.\nКанцлерката Меркел днес каза, че вчерашната среща с близките на жертвите я е накарала да осъзнае \"слабостите на държавата\" в оказването на подкрепа на пострадалите от тероризъм.\nВъзпоменателните прояви ще продължат през целия ден. Хората ще отбележат годишнината и с минута мълчание в памет на жертвите, а в 20,02 часа, когато бе извършено миналогодишното нападение, ще започнат да бият камбаните на църквата \"Кайзер Вилхелм\".\n                    ", "date": "2017.12.19", "title": "Вдигнаха паметник на загиналите при терора на Коледния базар в Берлин "}
{"url": "http://www.monitor.bg/a/view/53374-%D0%A2%D1%80%D0%B8%D0%BC%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D1%80%D0%B8-%D0%BF%D0%B0%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D0%BB%D0%B0%D0%BA%D0%B0-%D0%B2%D1%8A%D1%80%D1%85%D1%83-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%B2-%D0%A1%D0%90%D0%A9/", "text": "\n                    Трима души загинаха и над 100 бяха ранени при дерайлирането на пътнически влак в щата Вашингтон. Влакът изхвърча от железопътен надлез и се вряза в автомобили, движещи се по преминаващата отдолу Междущатска магистрала 5, при което имаше няколко загинали, а много хора бяха ранени. При дерайлирането и последвалото падане на вагоните върху междущатската магистрала били ударени пет леки автомобила и два тежкотовани автомобила с полуремаркета.\nМашината се е движила със скорост от 129 км/ч около 500 метра преди да навлезе в завой, където разрешената скорост е много по-ниска.\nСпоред изнесените данни точно преди надлеза над междущатската магистрала, където е станала катастрофата и където се влиза в завой, максимално разрешената скорост за пътнически влакове пада от 127 км/ч на 48 км/ч.\nСкоростта от 129 км/ч точно преди дерайлирането е засечена от уебсайт, използващ данни от приложение на компанията \"Амтрак\" за проследяване на нейните влакове.\nЗасега не е ясно обаче с каква скорост се е движила композицията в мига, в който е дерайлирала. Американските власти заявиха, че при произшествието от релсите са излезли общо 13 вагона.\nШефът на компанията \"Амтрак\" Ричард Андерсън призна пред Си Ен Ен, че системата \"Позитив трейн контрол\" (Positive Train Control), позволяваща да бъде спрян напълно даден влак, в случай че е достигнал опасно висока скорост, не е била активирана по време на пътуването на катастрофиралата композиция.\nТой препрати към Националния съвет на САЩ за транспортна безопасност въпросите за скоростта, с която се е движил влакът. По-рано говорителка на този орган заяви, че е рано да се говори за превишена скорост като причина за произшествието.\n\nВлакът на \"Амтрак\" е дерайлирал при първото пътуване на пътническа композиция по обновен релсов път, който бил ремонтиран, за да осигури по-бърза железопътна връзка между Сиатъл и Портланд.\nОбновеното трасе било проектирано за по-високи скорости, като допреди да бъде ремонтирано за 181 милиона долара и да бъде отворено за пътнически превози, по него се движели само товарни композиции.\nМакар и засега причината за катастрофата да е неизвестна, дори хора, които са Противниците на проекта застъпвали тезата, че трасето ще изложи на опасност автомобилното движение и пешеходците в Лейкуд - град малко по на север от мястото на катастрофата - заради преминаващите с по-висока скорост пътнически влакове.\n \n                    ", "date": "2017.12.19", "title": "Трима загинали при падането на влака върху магистрала в САЩ "}
{"url": "http://www.monitor.bg/a/view/16538-%D0%9A%D1%80%D0%B0%D0%BB%D1%8F%D1%82-%D0%BD%D0%B0-%D0%99%D0%BE%D1%80%D0%B4%D0%B0%D0%BD%D0%B8%D1%8F-%D0%BF%D0%BE%D0%B4%D0%B0%D1%80%D0%B8-%D0%95%D1%80%D1%83%D1%81%D0%B0%D0%BB%D0%B8%D0%BC-%D0%BD%D0%B0-%D0%BF%D0%B0%D0%BF%D0%B0%D1%82%D0%B0/", "text": "\n                    Кралят на Йордания Абдула Втори днес беше на частна аудиенция при папа Франциск и му подари картина, на която е изобразен Старият град в Ерусалим, с мюсюлманската светиня Купола на скалата и християнската църква \"Възкресение Христово\" на Божи гроб, предаде Франс прес.\n\"Скъпи мой приятелю и братко\", приветства кралят папата в началото на разговора им, преминал в сърдечна обстановка.\nФранциск посети Йордания през май 2014 г. при пътуване до Близкия изток, отвел го след това в Ерусалим. Тогава Светият отец призова да се даде свободен достъп на вярващите евреи, мюсюлмани и християни до светите места в Ерусалим.\nПравителството на Йордания - страната пазител на мюсюлманските светини в Ерусалим - разкритикува като \"нарушаване на международното право\" решението на американския президент Доналд Тръмп да признае свещения град за столица на Израел.\nПапата изрази безпокойство от това спорно решение и призова за запазване на статуквото в Ерусалим, в съответствие с резолюциите на ООН.\nПри днешната аудиенция в папския дворец във Ватикана, продължила двадесетина минути, кралят беше придружен от своя братовчед и съветник принц Гази бин Мухамад бин Талал. Преди около 10 години принцът бе в основата на открито писмо на 138 мюсюлмански религиозни лица, висши сановници и интелектуалци от цял свят - както сунити, така и шиити - поканили представители на различните християнски деноминации да участват в етичен и теологичен диалог.\nИнициативата беше подета година след кризата, породена от реч на предишния папа Бенедикт Шестнайсети през септември 2006 г., в която се правеше аналогия между исляма и насилието.\n                    ", "date": "2017.12.19", "title": "Кралят на Йордания подари \"Ерусалим\" на папата "}
{"url": "http://www.monitor.bg/a/view/77593-%D0%A1%D0%B5%D0%BA%D1%81-%D1%81%D0%B0%D0%BC%D0%BE-%D1%81-%D0%BF%D0%B8%D1%81%D0%BC%D0%B5%D0%BD%D0%BE-%D1%81%D1%8A%D0%B3%D0%BB%D0%B0%D1%81%D0%B8%D0%B5-%D0%B2-%D0%A8%D0%B2%D0%B5%D1%86%D0%B8%D1%8F-%D0%BE%D1%82-1-%D1%8E%D0%BB%D0%B8/", "text": "\n                    \n\n\n                    ", "date": "2017.12.19", "title": "Секс само с писмено съгласие в Швеция от 1 юли "}
{"url": "http://www.monitor.bg/a/view/49646-%D0%93%D0%BE%D0%B4%D0%B8%D0%BD%D0%B0-%D0%BF%D0%BE%D0%BA%D1%8A%D1%81%D0%BD%D0%BE-%D0%B8%D0%B7%D0%BF%D1%80%D0%B0%D0%B2%D1%8F%D1%82-%D0%BF%D1%80%D0%B5%D0%B4-%D0%A2%D0%B5%D0%BC%D0%B8%D0%B4%D0%B0-%D1%83%D0%B1%D0%B8%D0%B5%D1%86-%D0%BD%D0%B0-%D1%81%D1%82%D0%B0%D1%80%D0%B8%D1%86%D0%B0/", "text": "\n                    13-месеца след разтърсилото жителите на тополовградското село Устрем убийство на старица, извършителят ще застане пред Темида, съобщиха от ямболската окръжна прокуратура. В съда е внесен обвинителния акт срещу 46-годишният елховчанин Мишо Вичев, който за да задигне спестяванията на 87-годишната Маргона Клюнкова я удушил,  докато спи в дома си. Престъплението е извършено през нощта на 7 срещу 8 ноември 2016 година, а обвиняемият бил нает като общ работник на  хижа край село Мелница заедно с приятелката си Росица. От близки на жертвата той научил, че предния ден баба Маргона е продала нива и получила парите от сделката. Завърналият се наскоро от Гърция, където също е издирван за престъпление от общ характер, Вичев влязал през прозореца в къщичката на улица „Трети март“ №21, където спяла старицата. Докато тършувал из гардероба за парите тя се събудила и най-вероятно го е познала. За да заличи следите убиецът счупил врата й и я затрупал с дрехи върху кревата. Тялото било намерено от съседи на заранта, които видели, че входната врата зее. Първоначално за убийството бяха набедени четирима роми от съседно село, които честичко претършували селските къщи, припомни селският кмет Христо Илчев. От прокуратурата искат затвор до 20 години или доживот.\n                    ", "date": "2017.12.19", "title": "Изправят пред Темида убиец на старица   "}
{"url": "http://www.monitor.bg/a/view/67056-%D0%9A%D1%83%D0%BF%D0%BE%D0%BD%D0%B4%D0%B6%D0%B8%D1%8F-%D0%BD%D0%B0%D0%BB%D0%B5%D1%82%D1%8F-%D0%B4%D0%B0-%D0%B1%D0%B8%D0%B5-%D0%BF%D0%BE%D0%BB%D0%B8%D1%86%D0%B0%D0%B9/", "text": "\n                    Купонджия попадна в ареста, след като налетял да бие униформен от Районното управление на полицията в Пазарджик. Дръзкият хулиган е от близкото село Алеко Константиново и се оказал стар познайник на органите на реда, когато отишли по сигнал за висока музика в една от къщите в селото. Оплакването било получено в малките часове в неделя, че от дома на 35-годишния Стоян Г. се носели силни децибели и затова съседите не издържали и се обадили в полицията в Пазарджик. Когато пристигнал автопатрул от града и униформените предприели действия музиката да бъде спряно и се възстанови спокойствието  в квартала, върху тях се нахвърлил стопанинът на къщата Стоян Г., който започнал да сипе обиди и закани към полицаите и дори налетял на физическа саморазправа с един от тях. За да защити колегата си другият служител на МВР светкавично щракнал белезниците на ръцете на побойника, който бил откаран в ареста на Районното полицейско управление в Пазарджик и ще бъде съден за хулиганство.\n                    ", "date": "2017.12.19", "title": "Купонджия налетя да бие полицай"}
{"url": "http://www.monitor.bg/a/view/68758-45%D0%B3%D0%BE%D0%B4%D0%B8%D1%88%D0%BD%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BF%D1%80%D0%BE%D1%81%D1%82%D0%B8%D1%82%D1%83%D1%86%D0%B8%D1%8F/", "text": "\n                    45-годишна жена от Велико Търново застава пред съда за проституция. Обвинението срещу Г.Р. е затова, че в периода от април 2016 до май 2017 г. е заработвала нетрудови доходи от платени секс услуги и проституция в района на Южния пътен възел. Поовехтялата жрица обслужвала предимно турски тираджии като работела по над 8 часа на ден. От полицията уточняват, че Г.Р. е криминално проявена и осъждана. \n                    ", "date": "2017.12.19", "title": "45-годишна на съд за проституция"}
{"url": "http://www.monitor.bg/a/view/67134-10-%D0%B1%D0%BE%D0%BD%D0%B0-%D0%B3%D0%B0%D1%80%D0%B0%D0%BD%D1%86%D0%B8%D1%8F-%D0%B7%D0%B0-%D1%81%D0%BF%D0%B8%D0%BF%D0%B0%D0%BD%D0%B8%D1%8F-%D1%81-%D0%BD%D0%B0%D1%80%D0%BA%D0%BE%D1%82%D0%B8%D1%86%D0%B8-%D0%B0%D0%B4%D0%B2%D0%BE%D0%BA%D0%B0%D1%82/", "text": "\n                    Варненският апелативен съд отмени мярката за неотклонение „задържането под стража“ на адвокат Йордан Роев, привлечен като обвиняем за притежание на наркотици, предназначени за разпространение и му определи парична гаранция в размер на 10 000 лева. Адвокатът ще напусне ареста, ако в следващите 7 дни внесе посочената гаранция. От Апелативния съд във Варна припомнят, че първоначалното задържане под стража на адвоката беше на 4 декември,т.г. с определение на Окръжния съд. Три дни по-рано, при проверка на влизане в затворническото общежитие от открит тип в с. Разделна, служителите намерили пакет с 2 прозрачни плика с кафяво прахообразно вещество, което се оказало хероин с нетно тегло 4,37 грама и бяло прахообразно вещество, производно на амфетамина, с нетно тегло 5,03 грама. Роев е бил привлечен като обвиняем за притежание на хероин и амфетамин с цел разпространение сред задържаните в затворническото общежитие. Престъплението е тежко по смисъла на закона и се наказва с лишаване от свобода от 2 до 8 години и глоба от 5 000 до 20 000 лв.Апелативна инстанция сподели само един от изводите на Окръжния съд във Варна, свързан с наличието на обосновано предположение, че Йордан Роев е автор на престъпното деяние, за което е привлечен като обвиняем. Събраните доказателства, както гласните, така и другите материали по делото, подкрепят този извод. Варненският апелативен съд обаче не споделя наличието на опасност защитникът да извърши престъпление или да се укрие от наказателно преследване. Той е с добри характеристични данни, с работа и с постоянен адрес. Нещо повече, назначената съдебно медицинска експертиза излиза с категоричното заключение, че заболяването, от което страда адвокатът, е несъвместимо с условията в ареста. В съдебна зала вчера по-лека мярка за неотклонение за Роев поиска и прокуратурата. Медицинските предписания и липсата на реална опасност от извършване на престъпление или укриване, са основните аргументи на съда да уважи жалбата на Роев срещу задържането му под стража и да определи по-леката мярка за неотклонение. Определението на Варненския апелативен съд е окончателно.\n                    ", "date": "2017.12.19", "title": "10 бона гаранция за спипания с наркотици адвокат "}
{"url": "http://www.monitor.bg/a/view/48553-%D0%A1%D1%82%D1%80%D0%B5%D0%BB%D1%8F%D0%BB%D0%B8-%D0%B2%D0%B5%D0%B4%D0%BD%D1%8A%D0%B6-%D1%81-%D0%BA%D0%B0%D1%80%D0%B0%D0%B1%D0%B8%D0%BD%D0%B0-%D1%81%D1%80%D0%B5%D1%89%D1%83-%D0%B4%D0%B0%D0%BD%D1%8A%D1%87%D0%BD%D0%B8%D1%8F-%D1%88%D0%B5%D1%84/", "text": "Главният прокурор в Момчилград заради убийството на 8-годишната Дамла \n                    Все още очакваме резултата от балистичната експертиза, но вече мога да кажа, че срещу Иво Стаменов, шеф на отдел „Фискален контрол“ при НАП е стреляно еднократно от дългоцевно нарезно оръжие, най-вероятно карабина. Нараняванията са две, само едното е от куршум. Второто е от парче стъкло. Това заяви при посещението си Чирпан, където присъства на церемонията по откриването на нова сграда за нуждите на районната прокуратура главния прокурор Сотир Цацаров. Според него водеща версия в разследването за стрелбата срещу данъчния служител от понеделник в София е свързана с кръга от търговските субекти, които е проверявал той.Цацаров отказа да коментира развитието на разследването около убийството на 8-годишната Дамла от Момчилград преди да се е видял с окръжния прокурор от Кърджали, за където отпътува.Почти 8 години е продължила „сагата“ около предоставянето на нова сграда за нуждите на чирпанските районни прокурори, наложило се е лично премиерът Бойко Борисов да се намеси за прехвърлянето и от МО на правосъдното министерство, припомни Цацаров. Единствено бившият министър Христо Иванов е бил против, но след намесата на министър – председателя нещата се задвижили, уточни бившият член на ВСС и настоящ прокурор от пловдивската апелативна прокуратура Румен Боев. Той припомни, че условията за работа тук са били окаяни, но след направената инвестиция от близо 200 000 лв. нещата сега били вече на съвременно ниво.Лично старозагорският митрополит Киприан освети новата придобивка и пожела на работещите тук здраве и успехи. \n\n\n                    ", "date": "2017.12.19", "title": "Стреляли веднъж с карабина срещу данъчния шеф "}
{"url": "http://www.monitor.bg/a/view/49686-%D0%A1%D1%8A%D0%B4%D1%8F%D1%82-%D0%94%D0%B6%D0%BE%D0%B1%D0%BD%D0%B8%D1%8F-%D0%9A%D0%BE%D0%BB%D1%8C%D0%BE-%D0%BA%D0%BE%D0%B9%D1%82%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B8-56%D0%B3%D0%BE%D0%B4%D0%B8%D1%88%D0%BD%D0%B0-%D0%B6%D0%B5%D0%BD%D0%B0/", "text": "\n                    Районната прокуратура във Варна предаде на съд 28-годишния ром Кольо Михайлов Панайтов за изнасилване, представляващо опасен рецидив, извършено със сила и заплахи към жертвата. Обвинителният акт срещу насилника е внесен във Варненския районен съд само 4 месеца след престъплението. То бе извършено на 8 август т.г. около 5 часа сутринта, когато пострадалата 56-годишна жена вървяла по улица „Струга“ край отводнителния канал в района на Противопожарната служба в посока Автогара Варна. От там трябвало да вземе автобус до работното си място. Пред себе си тя забелязала непознат мъж, който се оказал Кольо. Насъбрани улични кучета започнали да лаят срещу минувачите и това станало повод 28-годишният мъж да спре и да заговори варненката, като дори да й предложил помощ срещу евентуално нападение на животните. В следващия момент обаче се обърнал рязко към жената, като я попитал дали има семейство и деца, след което заявил, че трябва да го последва. Жената помислила, че има намерение да я обере и побегнала по металния мост над канала. Кольо я настигнал, изтикал я в края на моста и я бутнал по склона на канала, който е с дълбочина от около 3 метра. Там поискал да прави секс с уплашената жена, която се съпротивлявала и започнала да вика, но никой не я чул. Не можела и сама да излезе от бетонното корито на канала, където по-силният циганин успял да сломи съпротивата и да я изнасили. След това той й заповядал да се облече и я извел през място, откъдето можело да се мине. Останала сама, насилената жена веднага подала сигнал на тел. 112.\n\nНазначената по делото съдебно-медицинска експертиза установила множество травматични увреждания по главата и тялото на пострадалата, които обусловили временното разстройство на здравето й. По описанието на жертвата, резултатите от дактилоскопната и ДНК-експертизата по делото, разследващите установяват категорично, че изнасилвачът е роденият през 1989 година в „Максуда“ циганин Кольо Михайлов Панайтов. Той се оказва много добър познайник на органите на реда от ОДМВР- Варна, които в резултат на предприетите бързи оперативни действия, успяха да установят местонахождението му и го задържаха 2 дни след бруталното престъпление. Операцията бе извършена тихо в общинския приют за бездомници и социално слаби варненци, който се намира в едно от крилата на общежитията на СУПЦ „Анастасия д-р Железкова“ в кв. „Победа“. Там Кольо, който е само 160 см. и бил наричан Джобния, заради дребния си ръст, обитавал през зимата стая на втория етаж. В началото на лятото бил изгонен оттам, заради лошо пиянство и чести скандали с другите настанени в общежитията. Живеел с майка си Мария, съпругът й и брат си Михаил. От четиримата, само съпругът на Мария ходел на работа, а Кольо от време на време разтоварвал камиони на Зеленчуковата борса, хващал се като общ работник на строежи и по вилите или пък бил на повикване. „Алкохолик, много агресивен, направо неуправляем. Като се напие, често си проси боя, защото е дребосък, но много се перчи“, казват за него другите цигани от „Максуда“, които го познават от малък. Не е женен, пък и коя ли ще го вземе такъв, коментират и младите момичета, които често са си имали разправии с неговите груби задявки. Всички знаят, че е бил в затвора и никой не се учудва от факта, че е нападнал и изнасилил жена, защото бил алкохолик и пълно хахо. От управата на приюта казаха, че криминалисти са го търсили ден преди ареста, като показвали негова снимка и той бил разпознат. „И след като го изгонихме, идваше от време на време при родителите си. Виждал съм го дори трезвен. Веднага го разпознах по снимката и полицаите го прибраха оттук. Всичко мина тихо и мирно, дори не се разбра, че се извършва арест на рецидивист, обвинен в такова гнусно престъпление“, разказа тогавашния шеф на общинския приют, Димитър Енчев.\n\nОт ОД на МВР-Варна преди това съобщиха, че в хода на разследването са извършени множество разпити и процесуално-следствени действия, докато се стигне до Кольо, регистриран за различни криминални престъпления. След извършването на изнасилването той се укривал при своите близки в общежитието, където бе открит и задържан.\n\nДо ареста на Джобния Кольо се стигна и с помощта на съдебните медици, които откриха генетичен материал, останал по тялото на изнасилената от него жена. Така още ден преди залавянето му, полицията знаеше кой е изнасилвачът и го търсеше в циганските гета край Варна, за да го открие по-късно в Общинския приют, където изнасилвачът си беше обръснал брадата, за да не го разпознаят, но и това не му помогна. На въпрос от съседи защо е без брада, Кольо обяснявал, че го викали за показания в полицията и трябвало да се яви избръснат, разказват живеещите в Общинския приют. Промененият вид обаче не бил в състояние да заблуди, както изнасилената от него жертва, която веднага го разпознала, така и криминалистите. „В началото дойдоха полицаи с една патрулка, а след това дойдоха още две. После изкараха Кольо и го натовариха в едната кола, обясни братът на изнасилвача, Михаил. Казва, че имал още един брат, който е в затвора и скоро го чакат да излезе. „Той е още по-луд от Кольо, който сигурно ще влезе на неговото място“, обяснява още Мишо. И добавя, че са общо 6 деца – 4 братя и 2 сестри, като двамата му по-големи батковци, вместо да помагат и издържат семейството, са все по затворите. Престъплението, за което е предаден на съд Кольо, се наказва с лишаване от свобода от 3 до 15 години. От началото на досъдебното производство изнасилвачът е с мярка за неотклонение „Задържане под стража“, взета с определение на Варненския районен съд, потвърдено и от Окръжния съд.\n\n \n                    ", "date": "2017.12.19", "title": "Съдят Джобния Кольо, който изнасили 56-годишна жена "}
{"url": "http://www.monitor.bg/a/view/32705-%D0%94%D0%B5%D0%B2%D0%BE%D0%B9%D0%BA%D0%B0-%D0%B4%D0%B0%D0%B4%D0%B5-%D1%81%D0%B5%D0%BC%D0%B5%D0%B9%D0%BD%D0%BE%D1%82%D0%BE-%D0%B7%D0%BB%D0%B0%D1%82%D0%BE-%D0%B7%D0%B0-%D1%80%D0%B0%D0%B7%D0%B2%D0%B0%D0%BB%D1%8F%D0%BD%D0%B5-%D0%BD%D0%B0-%D0%BC%D0%B0%D0%B3%D0%B8%D1%8F/", "text": "Потърсила врачка, за да не се разведат родителите й\n                    Девойка от Русе даде семейното злато на врачка, за да развали черна магия. 16-годишното момиче се притеснявало, че родителите му напоследък не се разбират и се страхувало да не се разведат. Попаднало в интернет на обява на гадателка, предлагаща помощ при разрешаване на проблеми от различно естество, и я потърсило.\n\nСрещу 20 лева 57-годишната Елена Д. гледала на карти на притеснената ученичка. Казала й, че родителите й са разделени и нещастни и че майка й ще се разболее от тежка болест и ще умре, ако златото, което имат у дома, не се пречисти.\n\nМомичето се уплашило и дало на врачката едно синджирче, за което си мислело, че е златно. Врачката го върнала и ученичката сметнала, че си има работа с честен човек. Освен това отношенията в семейството се подобрили.\n\nПри следващата среща девойката дала на врачката два златни пръстена, пендара и златно синджирче на майка си, за да се оправят съвсем нещата. Когато си ги поискала обратно, измамницата й казала, че златото се е стопило и се е превърнало на вода.\n\nМайката установила липсата на накитите и скоро разбрала какво се е случило. След това подала сигнал в полицията. Русенската прокуратура вече е внесла обвинителен акт в съда срещу Елена Д. Предстои да се насрочи дата за разглеждане на делото.\n                    ", "date": "2017.12.19", "title": "Девойка даде семейното злато  за разваляне на магия"}
{"url": "http://www.monitor.bg/a/view/4022-%D0%9F%D1%80%D0%B0%D1%89%D0%B0%D1%82-%D0%BD%D0%B0-%D1%81%D0%BB%D0%B5%D0%B4%D1%81%D1%82%D0%B2%D0%B5%D0%BD-%D0%B5%D0%BA%D1%81%D0%BF%D0%B5%D1%80%D0%B8%D0%BC%D0%B5%D0%BD%D1%82-%D0%BC%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D1%83%D0%B1%D0%B8%D1%82%D0%B0%D1%82%D0%B0-%D0%94%D0%B0%D0%BC%D0%BB%D0%B0/", "text": "Садет имала два профила в социалните мрежи, на които била с различни мъже\n                    Майката на убитата 7-годишна Дамла в Момчилград ще бъде изпратена на следствен експеримент. Това обяви в Кърджали главният прокурор Сотир Цацаров. 40-годишната Садет Муса ще трябва да разиграе всичко, което е обяснила пред разследващите – как е отворила вратата, кога се е прибрала и как е намерила трупа на Дамла. В момента Муса се намира в ареста и е с обвинение, но не за убийство, а за оставяне на детето без надзор.\n„Няма обвиняем за убийството на Дамла“, категоричен беше Цацаров.\n„Не става дума за действие на човек, който не е установен. Кръгът се свива всеки момент“, каза той, с което потвърждава версията, че се очакват експертизите, за да се повдигне обвинение. Той потвърди, че Садет Муса е задържана за 72 часа с прокурорско разпореждане по обвинение за оставено без надзор малолетно дете. Изключена е версията за психопат, заяви още Цацаров.„Извършено е задушаване, което не е душене, а е чрез притискане, и едва след това може да се говори за омотаване на главата му с тиксо или скоч. Работи се с трима лекари, които двама са от Пловдив, и лекар от Кърджали. Съдебно-техническа експертиза пътува за София, ще бъде извършена до 48 часа. В момента се извършва допълнителен оглед, след него ще се извърши следствен експеримент с участието на майката. Целта е да разкрием убиеца в съкратен срок. Работим със сравнително стеснен кръг от заподозрени. Няма други задържани освен майката“, каза вчера следобед Цацаров. Жената с инициали А. Т., която беше задържана, заедно със Садет Муса, е била пусната след разпитите.„Смъртта е настъпила в сутрешните часове“, съобщи още той. Вчера стана ясно, че когато майката на Дамла открила мъртва 7-годишната си дъщеря, все още не било започнало трупното вкочаняване. Това означава, че смъртта не е настъпила в съботната вечер, когато тръгвала на работа, а рано в неделя, когато 40-годишната Садет Муса все още била във фабриката, която отстои на 10 км от Момчилград. Тепърва обаче това ще трябва да се доказва. Междувременно информационните агенции разпространиха информация, че Садет е имала два профила в социалните мрежи. На единия е била със съпруга си, а на другия с непознат мъж, където се представяла и с различно име. Това карало разследващите да предполагат, че в убийството може да има замесен човек, който е имал отношения със Садет. Това обаче не се е доказало все още. Още повече, че всеки, който я познавал, я представял като много примерна жена, достойна за уважение. Въпреки това, всеки близък и приятел на семейството е бил привикан на разпит.\n                    ", "date": "2017.12.19", "title": "Пращат на следствен експеримент  майката на убитата Дамла"}
{"url": "http://www.monitor.bg/a/view/18744-%D0%A2%D0%B0%D0%BA%D1%81%D0%B8%D1%82%D0%B0%D1%82%D0%B0-%D0%BC%D0%B8%D0%BD%D0%B0%D1%85%D0%B0-%D0%BD%D0%B0-%D0%B0%D0%B1%D0%BE%D0%BD%D0%B0%D0%BC%D0%B5%D0%BD%D1%82/", "text": "Столична община поръчала външен анализ на цените\n                    Таксиметровите шофьори в столицата промениха бизнес стратегията си. Вместо да стоят по обозначените от Столична община стоянки, те въртят волана основно с постоянни клиенти, научи „Монитор“.\n\n\n\nот заможни пътници, които използват услугите им, за да стигнат до работа. Средната класа осигурява за децата си също сигурен транспорт, които биват водени и вземани от училище. Най-често това са ИТ специалисти, адвокати, медици, споделиха шофьори.\n\nКлиенти споделят, че им излиза по-евтино да отидат до центъра с „абонаментно такси“, вместо да ползват собствените си автомобили. Удобството да бъдеш закаран до работа от\n\n\n\nот плащането на 8 часа синя или зелена зона, както и от разходите за поддръжка на автомобил.\n\nОсвен това по празниците по традиция наемането на такси се оказва \"мисия невъзможна\" дори след час пик, показа проверка на „Монитор“. В 19 ч. телефонистките на големите такси компании не вдигат телефоните, а тиражираните като нов и модерен начин поръчки чрез онлайн приложения също не вършат много работа.\n\n\n\nособено в ранните часове от Студентски град до \"Люлин\", камо ли до по-близък столичен район.\n\nПрез 2016 г. такситата в София са били 6300, а през 2017 г. сме издали 5900 разрешения. Това съобщи за „Монитор“ шефката на транспортната комисия към Столичния общински съвет Екатерина Йорданова. За последните два месеца от “Московска” 33 са се срещали два пъти с представители на таксиметровия бранш. По време на срещите са получени предложения за\n\n\n\nи от 1,14 до над 2,50 лв. за нощна тарифа на километър. Сега най-масовите цени за София са 0,79 лв. за дневна тарифа и 0,88 лв. за нощна, заяви Йорданова. В момента общината даже обмисля възможността да се обърне към външни експерти, които да направят обективна оценка каква да бъде минималната цена на таксиметровите услуги. \"Ние се грижим за това да създаваме ред в бранша. Работим в постоянен контакт с таксиметровите компании и смятам, че нямаме неразрешими проблеми”, заяви още Йорданова.\n\n \n\n\n\n\n\n\n                    ", "date": "2017.12.19", "title": "Такситата минаха на абонамент"}
{"url": "http://www.monitor.bg/a/view/76539-%D0%9D%D0%B8%D1%81%D0%BA%D0%B0-%D0%B4%D0%BE%D1%85%D0%BE%D0%B4%D0%BD%D0%BE%D1%81%D1%82-%D0%B8-%D0%BE%D0%BF%D0%B0%D1%88%D0%BA%D0%B8-%D0%BD%D0%B0-%D0%BB%D0%B8%D1%84%D1%82%D0%B0-%D0%B3%D0%BE%D0%BD%D1%8F%D1%82-%D0%B1%D1%80%D0%B8%D1%82%D0%B0%D0%BD%D1%86%D0%B8%D1%82%D0%B5/", "text": "Обитателите на Острова недоволни и от големите пусти комплекси\n                    Ниска доходност от купените преди години от британците ваканционни имоти в Банско и библейските опашки на единствения кабинков лифт са основните причини най-активните някога инвеститори да предпочитат да продават собствеността си, научи „Монитор“.\n\n„Англичаните в Банско продължават да продават, като предстоящото излизане на родината им от ЕС не носи някаква чувствителна промяна на пазара. По-скоро те търсят купувачи на имотите си, защото не постигат доходността, заради която те инвестираха навремето. Отделно\n\n\n\nкъдето са повечето им апартаменти, те са на практика пусти и това също не им се харесва. Не на последно влияние оказва и липсата на втори кабинков лифт. Това им създава неудобство по време на зимната им почивка в Банско“, каза за „Монитор“ Илинка Митева от офиса на „Явлена“ в Благоевград. Тя добави, че затова и през юли и август идват повече британци, имащи имоти в планинския курорт.\n\nСпоред Митрева в момента основни купувачи на ваканционни имоти в най-големия ни зимен център са българите. „Може би около 60 на от покупките се правят от нашенци. Има сделки и с гърци и граждани на съседна Македония, но те не са чак толкова много.\n\n\n\nПокупко-продажбите на много по-високи цени са епизодични. Предпочитат се основно жилища с една спалня в активно работещите комплекси, като изискванията на купувачите са да има обслужване през цялата година.\n\nМеждувременно анализ на руския сайт Prian.ru сочи, че цените на ваканционните имоти в Банско са с десетки пъти по-ниски, отколкото в най-известните планински курорти. По данни на имотните сайтове половината от около 600 оферти за апартаменти с една спалня в градчето са на цена до 30 000 евро. Общо в най-големия ни зимен курорт\n\n\n\nВ топ 10 на най-скъпите ски центровете в света цените варират от 20 600 до 35 600 евро на квадрат. В нашето планинско градче за последната сума може да се купи безпроблемно цяло апартаментче. Средната цена на офертите в Банско за жилище с една спалня са около 400 евро за единица площ или с петдесетина пъти по-евтино от последния в първата десетка швейцарски курорт Грюневалд и с почти 90 пъти - от лидера Сент Мориц, също намиращ се в богатата алпийска държава.\n\nСпоред анализа на руския сайт всички големи зимни центрове в света\n\n\n\nНа места вече се планира изграждането на закрити ски писти. Например във френския Тин, който е един от курортите с най-голяма надморска височина, ще инвестират 63 млн. евро за построяването на 400-метрово закрито трасе, което ще може да се използва през цялата година. Подобни проекти се обмислят и в Норвегия.\n                    ", "date": "2017.12.19", "title": "Ниска доходност и опашки на лифта гонят британците"}
{"url": "http://www.monitor.bg/a/view/31733-%D0%91%D0%B8%D0%B7%D0%BD%D0%B5%D1%81%D1%8A%D1%82-%D1%89%D0%B5-%D1%81%D0%B5-%D1%81%D1%8A%D0%B4%D0%B8-%D0%BE%D0%BD%D0%BB%D0%B0%D0%B9%D0%BD/", "text": "Разработват и платформа за търгуване на дългове\n                    Изкуствен интелект ще замести част от юристите при решаване на спорове между фирмите. От Българска стопанска камара (БСК) подготвят онлайн арбитражен съд, който да спомогне за по-бързото и икономично намиране на справедливост на бизнеса.\n\nИдеята е заимствана от електронното правосъдие, като някои повтарящи се казуси ще бъдат въведени като алгоритъм и не всеки път ще се назначават арбитри. Тепърва обаче от работодателската организация ще уточнят за какви дела ще може да се използва изкуствения интелект, обясни за „Монитор“ зам.-председателят на БСК Камен Колев. В системата ще бъдат типизирани дела с тяхната характеристика, която да\n\n\n\n„Ще повлияе и на бързината, и на качеството, става въпрос за по-лесни дела, които да доведат до ефективност в пъти на решенията“, коментира още Колев. Инструментът за бързо разрешаване на споровете ще се самообучава на база на минал опит и зададени критерии. По думите му нововъведението би следвало да намали част от съдиите, необходими за разрешаването на несъгласията между компаниите. В момента в състава на арбитражната комисия са бивши конституционни съдии, адвокати, учени и експерти.\n\n\n\nзащото ще имат повече време. Финансирането ще бъде със собствени сили, поясни Колев.\n\nОт БСК смятат да разархивират друга своя стара тяхна идея. От организацията смятат да работят върху онлайн платформа за търгуване на търговски дългове. По думите на зам.-шефът на БСК проблемът е, че интересът към покупка на борчове е по-голям отколкото предлагането им. „Също така е важен моментът с извоюването на доверие, за да можеш да срещнеш двете страни. Не са страшни задълженията, а просрочената част, което е фатална за бизнеса. Колкото повече работи икономиката, толкова повече дългове ще има“, смята Колев. Сметката на браншовата организация сочи, че\n\n\n\nмежду фирмите. Един от вариантите за разплитане на възела, наречен междуфирмена задлъжнялост, от БСК виждат в средства от държавата, които да се влеят в бизнеса.\n                    ", "date": "2017.12.19", "title": "Бизнесът ще се съди онлайн"}
{"url": "http://www.monitor.bg/a/view/64131-%D0%9B%D0%BE%D0%B3%D0%B8%D1%81%D1%82%D0%B8%D1%87%D0%BD%D0%B8%D1%8F%D1%82-%D1%86%D0%B5%D0%BD%D1%82%D1%8A%D1%80-%D0%BD%D0%B0-%D0%9B%D0%B8%D0%B4%D0%BB-%D1%81-%D0%B4%D0%B2%D0%B5-%D1%81%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8-%D0%BD%D0%B0%D0%B3%D1%80%D0%B0%D0%B4%D0%B8/", "text": "\n                    Най-новата складова база на Лидл България – логистичен център Кабиле, получи две престижни отличия в Националния конкурс „Сграда на годината 2017“.Тя взе първа награда в категорията „Логистични сгради“, а заради своята енергийна ефективност грабна и приза в категория „Зелени сгради“.\n\nНационалният конкурс „Сграда на годината“ е най-престижното събитие в сферата на инвестиционните проекти, строителството и архитектурата. Той се организира под патронажа на Министерството на регионалното развитие и благоустройството с подкрепата на браншовите организации в областите на проектирането и строителството.\n\n„Щастливи сме, че получаваме тази награда. За нас тя е признание за новосъздадените и отлично платени работни места в с. Кабиле, както и за това, че в модерна логистична база ще продължим да доставяме на хиляди българи из цялата страна качествени и свежи продукти. Бих искала да поздравя колегите от Лидл България и нашите партньори за отличната работа“, коментира Милена Драгийска, главен изпълнителен директор на Лидл България.\n\nИнвестицията в центъра е над 80 млн. лв., а с откриването му бяха създадени нови 150 работни места в региона. Той е единствената складова база в България, сертифицирана по стандарта BREEAM, ниво „Отлично“ – доказателство за повишените екологични норми и редицата технологии и иновации, които допринасят за високата устойчивост и функционалност на базата и отличното ниво на обслужване.\n\nСкладовата база е разположена върху имот от 198 000 кв.м., а площта ѝ е 50 630 кв.м. Разполага със 121 товаро-разтоварни рампи и близо 29 000 места за складиране. Тя се отличава с иновативен и модерен дизайн, изключителна енергийна ефективност и функционалност, както и технологии в съответствие с всички европейски стандарти.\n\nПри създаването на сградата са използвани екологични и дълготрайни материали в строителството, а въведената BMS система за контрол на всички инсталации на сградата позволява автоматично управление и мониторинг на консумираната енергия. Складът е оборудван изцяло с LED осветление. Изградени са соларни панели, които осигуряват нужната енергия за топла вода, както и система за използване на дъждовна вода за санитарните възли и за напояване на зелените площи. Като краен ефект сградата постига с 30% по-висока енергийна ефективност, отколкото ако бе проектирана като стандартна сграда. При създаването на логистичния център са взети и всички мерки за опазване на намиращия се в близост природен резерват Ормана и запазване на местното биоразнообразие.\n                    ", "date": "2017.12.19", "title": "Логистичният център на Лидл с две строителни награди"}
{"url": "http://www.monitor.bg/a/view/28753-%D0%9D%D0%B0%D0%B4-99-%D0%BC%D0%BB%D0%BD-%D1%82%D0%BE%D0%BD%D0%B0-%D1%82%D0%BE%D0%B2%D0%B0%D1%80%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-%D0%B2-%D0%9F%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D0%92%D0%B0%D1%80%D0%BD%D0%B0/", "text": "\n                    Над 9,9 млн. тона товари ще бъдат обработени в „Пристанище Варна“ ЕАД до края на 2017 г. Дружеството, което оперира най-големите пристанищни терминали в страната, отчита увеличение на товарооборота. С над 350 хил. тона повече са обработените товари, спрямо миналата година.\n\nОсновен ръст има при обработката на насипни, нерудни товари, които са над 1,2 млн. тона, 825 000 тона химическите наливни продукти и около 150 000 TEU обработените контейнери. Поради състоянието на пазара на земеделската продукция, пристанището отчита минимален спад при зърнени товари, от които през годината са обработени над 2,6 млн. тона. 12 млн. лева ще бъде печалбата на „Пристанище Варна“ за годината, при достигнат размер на приходите от около 72 млн. лева.\n\nДружеството запазва постигнатите финансови резултати от предходната година. През годината пристанището придоби нови колесни товарачи, вилкови повдигачи, терминални влекачи и специализирани терминални почистващи машини за 4 млн. лева. Вече функционира и единствената у нас по своя тип специализирана установка на накланяне на контейнери, осигуряваща контейнеризиране на зърнените товари. Наред с инвестициите в нова техника, дружеството е инвестирало и 1 млн. лева за преоборудване на наличната си техника.\n\nОще 4 млн. лева са инвестирани в поддръжка и обновяване на пристанищната инфраструктура. Продължава проекта за развитие на обществения район на Морска гара – Варна, осъществен изцяло по идея и със средства на държавното дружество.\n                    ", "date": "2017.12.19", "title": "Над 9,9 млн. тона товари ще бъдат обработени в „Пристанище Варна“"}
{"url": "http://www.monitor.bg/a/view/15113-%D0%98%D0%BD%D1%81%D0%BF%D0%B5%D0%BA%D1%82%D0%BE%D1%80%D0%B8-%D0%BF%D0%BE%D0%B3%D0%B2%D0%B0%D1%82-%D0%BA%D1%80%D1%8A%D1%87%D0%BC%D0%B8-%D0%B8-%D0%BC%D0%B0%D0%B3%D0%B0%D0%B7%D0%B8%D0%BD%D0%B8-%D0%BF%D1%80%D0%B5%D0%B4%D0%B8-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5/", "text": "Столичани дават по стотарка за мръвки\n                    Служители от Агенцията по храните започват масови проверки на кръчми и магазини преди празниците. Ще се инспектират предприятия за производство и търговия с храни, складове на едро, заведения за обществено хранене, пазари и борси.\n\nОсновно ще се следи дали търговският обект е регистриран по предписанията на Закона за храните. На място проверяващите ще изискват и всички придружаващи документи. На внимателен анализ подлежат и етикетите на продуктите, за да е ясно произходът им и срокът на годност. За предварително неопакованите храни пък трябва да има поставена табелка с алергените.\n\nГаля Викьова, експерт от Агенцията по храните посъветва потребителите\n\n \n\n\n\n \n\n„Прясното месо има приятен розово до червен цвят. При телешкото той е малко по-тъмно червен. Не трябва да има слуз по повърхността или засъхнала коричка. Също така е важна еластичността на месото. При поставяне на пръстта върху месото се получава една тръпчинка, която при прясното месо много бързо се възстановява. Видимите мазнини пък са с бял до кремав цвят, а при по-възрастните животни мазнината е малко по-кремава“, категорична бе тя.\n\nВикьова добави, че според закона, ако едно месо е размразено, то трябва да бъде обявено като такова. Това е изискване на регламента, който касае етикетирането на храните. До момента обаче няма информация за случаи, в които инспекторите да са се натъкнали на подобен тип нарушения. „Старото размразено месо има малко по-мека консистенция. По бледо е, но към момента\n\n \n\n\n\n \n\nпоясни специалистът.\n\nСпоред Викьова е желателно да избягваме да купуваме месни продукти от гаражи, коли и всякакви страни нерегламентирани продавачи. Причината е, че тези продукти не са проверени в лаборатории и въпреки крият риск за здравето.\n\nПо празниците е доста популярно да се яде и дивеч. Експертите обаче съветват винаги да питаме дали месото е тествано, за да сме сигурни, че е безопасно.\n\nГергана Илиева, продавач-консултант в софийски магазин за месо каза, че\n\n \n\n\n\n \n\nврат и котлет и по-рядко ребра. По отношение на сумите, които оставят в магазина продвачката обясни, че в зависимост от броя на членовете в семейството хората отделят до 100 лева. „Отпускат се така малко преди тези хубави дни“, разказа служителката. По думите й цената на месото не се е променила спрямо миналата година, а свинското месо започва от 7,90 лева нагоре.\n                    ", "date": "2017.12.19", "title": "Инспектори погват кръчми и магазини преди празниците"}
{"url": "http://www.monitor.bg/a/view/21793-%D0%92%D1%8A%D0%B2-%D0%92%D1%80%D0%BE%D1%86%D0%BB%D0%B0%D0%B2-%D0%B5-%D0%BD%D0%B0%D0%B9%D0%B3%D0%BE%D0%BB%D0%B5%D0%BC%D0%B8%D1%8F%D1%82-%D0%BA%D0%BE%D0%BB%D0%B5%D0%B4%D0%B5%D0%BD-%D0%B1%D0%B0%D0%B7%D0%B0%D1%80-%D0%B2-%D0%95%D0%B2%D1%80%D0%BE%D0%BF%D0%B0/", "text": " Нашият се нарежда след най-малките, според проучване \n                    Коледните базари в Централна и Източна Европа стават все по-популярни с всяка изминала година. Базарите в Полша са посещавани от близо 9 млн. души всяка Коледа, като техният брой нараства. Във Вроцлав е най-големият по отношение на броя на щандовете, около 150 и е смятан за най-красивият в страната, показва проучване на международна компания за недвижими имоти.\n\nКоледни базари се организират във всеки по-голям европейски град, от края на ноември до началото на януари, а в държавите, които следват Юлианския календар (Беларус, Украйна) до края на януари. Наемните цени на щандовете са между 60 и 120 евро на ден. Най-високи са наемите в Прага, като цените варират от държава на държава и зависят от фактори като локация, традиции, популярност на базара, както и до каква степен се рекламира в медиите.\n\nНай-малкият базар е в Белград и е разположен на главната пешеходна улица в града. Тя е сред най-старите улици в Сърбия и е една от забележителностите й. Предлаганите там продукти са различни от стандартните, които могат да се открият на другите базари – сладко от лук, сладко от люти чушки, бира с мед и други.\n\nБазарът у нас е сред най-малките по големина – 34 щанда. Типичните немски продукти, които се предлагат са: храна, традиционни специалитети, месни продукти, сладки, както и коледни декорации и ръчно изработени изделия. За празничното настроение допринасят различни културни събития и забавления.\n\nКоледния базар в Загреб е определен за Най-добър европейски коледен базар за 2016 г. от „Най-добрите дестинации в Европа” (Best European Destinations Organization) и предлага разнообразие от събития и вкусна храна.\n\nЕлхата във Вилниус е спечелила награда за най-красива коледна елха в Европа от „Най-добрите дестинации в Европа”. Дървото е високо 27 м. и е толкова блестящо, че може лесно да се види от самолет. \n                    ", "date": "2017.12.19", "title": "Във Вроцлав е най-големият коледен базар в Европа"}
{"url": "http://www.monitor.bg/a/view/69753-%D0%9F%D0%BE%D1%80%D0%B5%D0%B4%D0%B5%D0%BD-%D1%84%D0%B0%D0%BB%D0%B8%D1%82-%D0%BD%D0%B0-%D1%82%D1%83%D1%80%D0%BE%D0%BF%D0%B5%D1%80%D0%B0%D1%82%D0%BE%D1%80/", "text": "\n                    За пореден фалит на туроператор съобщиха от министерството на туризма. Само няколко дни преди празниците „София тур и Холидей“ ЕООД обяви, че прекратява дейността си. Заради стари задължения към партньори компанията изпаднала в несъстоятелност и не могла да изпълни предстоящите пътувания.\n\nСпешната проверка на министерството показала, че компанията има валидна застраховка „Отговорност на туроператора“, сключена само преди дни - на 11 декември 2017 г., със ЗАД „Алианц- България“. Тя влиза в сила от 00:00 часа на 12 декември 2017 г.\n\nЕксперти от туристическото ведомство ще изискат пълна справка какви са поетите ангажименти от „София тур и Холидей“ към туристи за предстоящите празници и има ли продадени пакети за следващи периоди.\n\nМинистърът на туризма Николина Ангелкова настоява за спешна среща с управителите на туроператора и с представител на застрахователното дружество, за да се гарантират интересите на клиентите. Според информация от самия туроператор покритието на застраховката им е за 1 млн. лв. според подадената към министерството информация за полицата, лимитът на обезщетението е за 450 хил. лв.\n\nДнес в министерството постъпило едно обаждане от клиентка, че от два-три дни на телефоните в офиса на туроператора не отговаря никой. Жената сигнализира за проблема минути преди на сайта на компанията да се появи съобщение, че прекратяват дейността си.\n\n„Министерството на туризма ще следи внимателно казуса, за да се увери, че туристите, чиято почивка се проваля преди празниците, ще бъдат обезщетени. Според Закона за туризма клиентите на туроператор, прекратил дейността си, трябва да предявят претенции за понесени вреди до туроператора или пряко към застрахователната компания, представяйки документи от подписани договори и ваучери с туроператора“, обясняват от ведомството.\n                    ", "date": "2017.12.19", "title": "Пореден фалит на туроператор "}
{"url": "http://www.monitor.bg/a/view/16767-%D0%9B%D0%B5%D1%82%D0%B8%D1%89%D0%B5-%D0%A1%D0%BE%D1%84%D0%B8%D1%8F-%D0%B5-%D0%BF%D1%8A%D1%80%D0%B2%D0%BE-%D0%B2-%D0%95%D0%B2%D1%80%D0%BE%D0%BF%D0%B0-%D0%BF%D0%BE-%D1%80%D1%8A%D1%81%D1%82-%D0%BD%D0%B0-%D0%BF%D1%8A%D1%82%D0%BD%D0%B8%D1%86%D0%B8%D1%82%D0%B5/", "text": "\n                    Рекордният ръст на пътниците на летище София го постави на първо място в класацията на международната организация ACI EUROPE (Международен съвет на европейските летища). Това съобщи генералният директор на организацията Оливие Янковец по време на работното си посещение у нас, цитиран от пресцентъра на аеропорта.\n\nЯнковец е изразил надежда, че ще продължат инвестициите в развитието на инфраструктурата и предоставяните услуги на летището в съответствие с нарастващия пътнически трафик.\n\nШефът на ACI EUROPE е посочил също, че непрекъснато нараства процентът на частните инвестиции в летищата от Европейския съюз. През 2010 г. частното дялово участие при управлението и концесионирането на летища е било 23%, сега възлиза на 50% и експертите очакват тази възходяща тенденция да се запази. \n                    ", "date": "2017.12.19", "title": "Летище София е първо в Европа по ръст на пътниците"}
{"url": "http://www.monitor.bg/a/view/61760-%D0%A1%D0%BB%D0%B5%D0%B4-%D1%81%D1%80%D0%B5%D1%89%D0%B0-%D1%81-%D0%91%D0%BE%D1%80%D0%B8%D1%81%D0%BE%D0%B2-%D0%91%D0%90%D0%9D-%D0%BF%D0%BE%D0%BB%D1%83%D1%87%D0%B0%D0%B2%D0%B0-%D0%BE%D1%89%D0%B5-15-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B7%D0%B0-%D0%B4%D0%BE%D0%B3%D0%BE%D0%B4%D0%B8%D0%BD%D0%B0/", "text": "\n                    БАН ще получи още 15 млн. лева към бюджета си за догодина. Това заяви просветният министър Красимир Вълчев след срещата в МС с премиера Бойко Борисов и ръководството на БАН, на която присъствали и вицепремиерът Томислав Дончев, министърът на финансите Владислав Горанов, както и шефката на бюджетната комисия Менда Стоянова.Вълчев обясни, че парите ще бъдат взети от планираните в централния бюджет средства за научни изследвания.Той заяви още, че е помолил всички министри да предложат дейности, които да бъдат възложени на БАН. По думите му се работи и по механизъм за диференциран ръст на стипендиите на докторантите. Целта е увеличението да бъде обвързано с важни секторни задачи. Ще има отделна програма за млади учени и постдокторанти догодина, обяви още образователният министър.Допълнителните средства ще бъдат разпределени между институтите в БАН на база постиженията им за следващата година, обясни пък шефът на БАН Юлиан Ревалски. От БАН благодариха на Борисов, че намерил време за проблемите им и обещаха да обсъдят прекратяване на протеста си. Ревалски заяви, че всяка бюджетна субсидия, в това число и тази, ще бъде разпределена на принципа на постигнати резултати и на оценка на научните институции. \"Ние завихме нашата готовност да продължим нашата роля в проектната дейност и особено в това, което е гласувано. Наши екипи вече работят много активно да предложат на МОН научни програми с висока обществена значимост, за да оправдае очакванията на обществото към БАН\", заяви още председателят на БАН.\n                    ", "date": "2017.12.19", "title": "БАН получава още 15 млн. лева за догодина"}
{"url": "http://www.monitor.bg/a/view/85033-%D0%98%D0%B7%D0%B4%D0%B8%D1%80%D0%B2%D0%B0%D1%82-%D0%B1%D0%B8%D1%8F%D1%87%D0%B8%D1%82%D0%B5-%D0%BD%D0%B0-13%D0%B3%D0%BE%D0%B4%D0%B8%D1%88%D0%BD%D0%BE%D1%82%D0%BE-%D1%81%D0%B8%D1%80%D0%B8%D0%B9%D1%87%D0%B5/", "text": "\n                    Районната прокуратура във Варна ръководи досъдебно производство за инцидента в училище „Никола Вапцаров“, при който бе нанесена телесна повреда на петокласник от сирийски произход. Семейството, което е от Сирия, е с 6 деца и има хуманитарен статут на бежанци, съобщиха от местното обвинение.Продължава разследването на инцидента с пребитото 13-годишното момче, както и издирването на биячите му, коментираха пък от местната полиция.Побоят стана на 14 декември в двора на Второ Основно училище „Н. Й. Вапцаров“, но подробности от него бяха огласени в понеделник от шефката на Регионалното управление по образование във Варна, Венцеслава Генова. Според информация от Иванка Николова - директор на училището, където учи битият Косай и в двора на което е станал инцидента, жертвата вероятно е виждала или познава поне единият от биячите си. „Случило се е 20-30 минути след края на часовете. Косай е останал да гледа футболен мач на ученици от друг клас в час по физическо. Тогава две по-големи момчета с черни анораци и качулки на главите прескачат оградата и го извикали на разговор встрани от училищната сграда. По време на разговора те или са искали нещо, или са заплашвали момчето. Вероятно не са били много убедителни и затова са преминали към брутални действия, като започват да го налагат с юмруци. При развихрилия се побой, другите ученици в двора се обадили на учителката си по физическо. При нейната поява и виковете й, биячите побягнали, като отново прескочили оградата“, разказва Николова. Твърди, че побойниците не са ученици от нейното училище и, че децата не ги познават. Полицията води разследване, но двамата нападатели все още не са заловени. „Училището съдейства за всичко - извикана е Бърза помощ и полицията. Имаме видеонаблюдение по фасадата на сградата, но боят е станал в двора, който е твърде голям. Затова и записа от камерите не е с много добро качество, но сме го предали на полицията. Вече върви и разследване - така, че сме си свършили работата по случая. Косай каза, че е виждал някъде единият бияч и той не му е съвсем непознат. Не сме имали други подобни инциденти от такъв характер. Детето учи тук с брат си, а сестричката им е в първи клас. При нас са от 15 септември, тази година. Другите децата в уилището са загрижени, защото приеха Косай. Всички се надяват да се върне до края на седмицата, за да се включи в Коледните празненства. Ние имаме много деца от различен произход - филипинци, украинци, но това е първият подобен случай на насилие“, обясни още Николова. Според нея, майката на битото момче не желаела да кометира инцидента, като казала само, че Косай е добре, след претърпяната в четвъртък вечер операция на разбития му нос. На следващия ден той бил изписан и е давал показания по случая в Трето РУП-Варна. Все още е в болнични и не посещава учебните занятия, като се лекува у дома си. „Ние от години сме известни с най-строгия пропускателен режим в училище. Моята идея е да вдигнем и 3-метрова ограда, а училищният двор да се заключва. Разполагаме с невъоръжена охрана, с портиер и е трудно, почти невъзможно да влязат чужди лица“, коментира още училищния директор. Казва още, че в училището работят психолози, а децата са спокойни, въпреки инцидента.\n                    ", "date": "2017.12.19", "title": "Издирват биячите на 13-годишното сирийче "}
{"url": "http://www.monitor.bg/a/view/50172-%D0%9C%D0%9E-%D0%BE%D1%82%D0%BB%D0%BE%D0%B6%D0%B8-%D0%BF%D1%80%D0%B5%D0%B3%D0%BE%D0%B2%D0%BE%D1%80%D0%B8%D1%82%D0%B5-%D0%BF%D0%BE-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BF%D0%BE%D0%B4%D0%B4%D1%80%D1%8A%D0%B6%D0%BA%D0%B0%D1%82%D0%B0-%D0%BD%D0%B0-%D0%9C%D0%B8%D0%9329/", "text": "\n                    Военното министерство е отложило с два дни преговорите за договора за поддръжката на 15 изтребителя МиГ-29., съобщи БНР. Причината за забавянето била жалба срещу решението за откриване на процедурата. От ведомството засега не посочвали кой е обжалвал процедурата, а самата поръчка е за над 81 млн. лева. Покана за сключване на рамково споразумение беше отправена само към РСК \"МиГ\". Мотивите са, че България има нужда от основния си изтребител за изпълняване на задачата за охрана на въздушното пространство, нужни са и повече машини, с които да се извършват тренировките на пилотите. Основната причина за подновяване на поддръжката е, че експлоатацията на машините е възможна до 2029 г., а РСК \"МиГ\" били единствените с лиценз да правят поддръжката. \n                    ", "date": "2017.12.19", "title": "МО отложи преговорите по договора за поддръжката на МиГ-29"}
{"url": "http://www.monitor.bg/a/view/34074-%D0%94%D1%8A%D1%89%D0%B5%D1%80%D1%8F-%D0%B0%D0%BB%D0%BA%D0%BE%D1%85%D0%BE%D0%BB%D0%B8%D1%87%D0%BA%D0%B0-%D1%82%D0%BE%D1%80%D0%BC%D0%BE%D0%B7%D0%B8-87%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D0%B8-%D0%B1%D0%B0%D1%89%D0%B0/", "text": "От фондация „Джендър Алтернативи” го посъветвали да я съди, а той отказал\n                    Над 40-годишна жена системно тормозела 87-годишния си баща. Тя злоупотребявала с алкохола, мъкнела в общия им дом другари по чашка и прибирала цялата пенсия на стареца. В отчаянието си как да спре домашното насилие той отишъл за консултация във фондация „Джендър Алтернативи”, съобщи координаторът по проект „Програми за превенция и преодоляване на домашното насилие” Рада Еленкова – Рашева.По проекта от юни до ноември т.г. са били проведени 110 консултации с юристи и психолози на пострадали от домашно насилие лица. За една година са направени 10 сесии с 208 ученици от Математическата и Френската гимназии в Пловдив по темата „домашно насилие”, както и с 12 хлапета, настанени в институции. На въпроса дали знаят за случаи на насилие вкъщи, над половината деца от всеки клас вдигали ръце. Те разказвали за свои братовчеди, лели и чичовци, но били искрени, че са склонни да оправдаят един шамар в семейството. Някои от тях смятали, че „дадено лице си го е изпросило”, а други били склонни да поемат вината върху себе си и смятали, че и на тях може да се случи.По казуса със стареца и алкохолизираната му дъщеря нямало развитие, защото бащата категорично отказал да съди детето си. Така постъпвали почти всички родители, чиито деца ги биели и тормозели на стари години. Възрастните хора отказвали да съдят децата си. Дядото отишъл във фондацията с идеята оттам да окажат натиск върху щерка му да спре да пие. Чашата на търпението му преляла, след като дъщеря му му казала: \"Чакам те да умреш, за да танцувам на гроба ти\". Преминал през консултации с психолог и адвокат, но когато разбрал, че случаите на домашно насилие не са криминализирани и че той самият трябва да я съди, за да бъде дъщерята изведена от общото им жилище, се отказал.Втори подобен случай във фондацията обаче завършил с успех, защото потърпевшата съпруга подала искова молба за развод. Жената била висшистка на около 50 години. Бракът й, от който имала дъщеря и син, бил пълен провал. Мъжът й прибирал парите й, държал я в подчинение и я тормозел психически. През годините тя опитала да го напусне на 2-3 пъти, но родителите й не проявявали разбиране и съпругата се връщала при насилника. При последната кавга мъжът й ударил два шамара от ревност и жената решила, че не може да търпи повече и го напуснала. В рамките на проекта било проведено и изследване върху 18 дела в районния съд в Пловдив, заведени през 2016г. от деца, пострадали от насилие в семейството. \n\n\n                    ", "date": "2017.12.19", "title": "Дъщеря алкохоличка тормози 87-годишния си баща"}
{"url": "http://www.monitor.bg/a/view/39515-%D0%9F%D0%BE%D0%BB%D0%B8%D1%86%D0%B0%D0%B8%D1%82%D0%B5-%D1%81-480-%D0%BB%D0%B2-%D0%B1%D0%BE%D0%BD%D1%83%D1%81%D0%B8-%D0%B8-%D0%BF%D0%BE%D0%B2%D0%B8%D1%81%D0%BE%D0%BA%D0%B8-%D0%B7%D0%B0%D0%BF%D0%BB%D0%B0%D1%82%D0%B8/", "text": "\n                    Служителите на МВР ще получат по 480 лева бонуси за Коледа със заплатите си за декември, които пък от своя страна ще бъдат и увеличени с между 30 и 108 лева в различните сектори. Това стана ясно след срещата на ръководството със синдикатите, където беше подписан нов колективен трудов договор, гарантиращ продължаване на социалните преговори и правото на синдикална защита на полицаите. Въпреки тези крачки от страна на вътрешния министър обаче синдикатите не отмениха протестите си, които са планирани.\nШефът на Синдикалната федерация на служителите в МВР (СФСМВР) Валентин Попов заяви, че планираните предпразнични демонстрации на негови колеги в района на някои гранични пунктове не се променят. Протести ще се проведат в края на седмицата в Елхово, Варна, Русе, Сливен, както и на пунктовете – Дуранкулак, Кулата, Илинден, Станке Лисичково и Стрезимировци.\n„Моята оценка е, че ние работихме добре със синдикатите. Започнахме буквално с фалстарт – аз очаквах друг разговор със синдикатите в тая зала. Не се получи точно така, но постепенно ми се струва, че успяхме да направим така, че за всичко да бъде по-добре“, каза вътрешният министър Валентин Радев. Той припомни, че още в началото на мандата му е постигнал отпускане на 17,5 млн. лв. за изплащане на униформи, които не си били раздавани на състава последните 4-5 години. Увери и, че ще продължи да работи за увеличение на заплатите от 1 до 15% догодина.\n\"Всички осъзнават, че да – имат нужда от това нещо, тези хора, всички, които работят в МВР, както аз все по-добре го съзнавам, търсейки аргументи – те всеки ден работят в риск. Този риск трябва да бъде платен добре“, добави МВР шефът. Той посочи още, че общественото одобрение към вътрешното министерство расте и, докато преди години е било около 30%, сега достига до 46 на 100.\n                    ", "date": "2017.12.19", "title": "Полицаите с 480 лв бонуси и по-високи заплати"}
{"url": "http://www.monitor.bg/a/view/35405-%D0%9D%D0%B0%D0%B4-99-%D0%BC%D0%BB%D0%BD-%D1%82%D0%BE%D0%BD%D0%B0-%D1%82%D0%BE%D0%B2%D0%B0%D1%80%D0%B8-%D1%89%D0%B5-%D0%B1%D1%8A%D0%B4%D0%B0%D1%82-%D0%BE%D0%B1%D1%80%D0%B0%D0%B1%D0%BE%D1%82%D0%B5%D0%BD%D0%B8-%D0%B2-%D0%9F%D1%80%D0%B8%D1%81%D1%82%D0%B0%D0%BD%D0%B8%D1%89%D0%B5-%D0%92%D0%B0%D1%80%D0%BD%D0%B0/", "text": "\n                    Над 9,9 млн. тона товари ще бъдат обработени в „Пристанище Варна“ ЕАД до края на 2017 година. Дружеството, което оперира най-големите пристанищни терминали в страната, за поредна година отчита увеличение на товарооборота. С над 350 хил. тона повече са обработените товари, спрямо миналата година. Основен ръст има при обработката на насипни, нерудни товари, които са над 1,2 млн. тона, 825 000 тона химическите наливни продукти и около 150 000 TEU обработените контейнери. Поради състоянието на пазара на земеделската продукция, пристанището отчита минимален спад при зърнени товари, от които през годината са обработени над 2,6 млн. тона. 12 млн. лева ще бъде печалбата на „Пристанище Варна“ за годината, при достигнат размер на приходите от около 72 млн. лева. Дружеството запазва постигнатите високи финансови резултати от предходната година, следвайки стриктна финансова политика при постоянни инвестиции за техническо обновяване и подобряване на инфраструктурата на терминалите. През т.г. пристанището придоби нови колесни товарачи, вилкови повдигачи, терминални влекачи и специализирани терминални почистващи машини за над 4 млн. лева. Вече функционира и единствената у нас по своя тип специализирана установка на накланяне на контейнери, осигуряваща контейнеризиране на зърнените товари. Наред с инвестициите в нова техника, дружеството е инвестирало и над 1 млн. лева за преоборудване на наличната си техника. 4 млн. лева са инвестирани в поддръжка и обновяване на пристанищната инфраструктура. Продължава проекта за развитие на обществения район на Морска гара – Варна, осъществен изцяло по идея и със средства на държавното дружество. Товамясто придоби статут на притегателен обществен център за събития от национален и международен характер, носещи директни приходи не само за дружеството, но и за местната икономика.\n\n \n                    ", "date": "2017.12.19", "title": "Над 9,9 млн. тона товари ще бъдат обработени в „Пристанище Варна“  "}
{"url": "http://www.monitor.bg/a/view/74882-%D0%9E%D0%B1%D0%BD%D0%BE%D0%B2%D1%8F%D0%B2%D0%B0%D1%82-%D0%BF%D0%BB%D0%BE%D1%89%D0%B0%D0%B4%D0%B0-%D0%BF%D1%80%D0%B5%D0%B4-%D0%A6%D0%B5%D0%BD%D1%82%D1%80%D0%B0%D0%BB%D0%BD%D0%B0-%D0%B3%D0%B0%D1%80%D0%B0/", "text": "\n                    Площадът пред Централна гара в София ще има нов облик. Догодина ще бъде обявен конкурс за обновяването на пространството. Това съобщи главният архитект на София Здравко Здравков на семинар на тема „Проект за бюджет на Столична община за 2018 година“. По думите му мястото е подценявано през годините, а в същото време е обезпечено с всички видове транспорт.През 2018 година ще се проведе и конкурса за превръщането на бившата топлоцентрала на НДК в център за изкуства и култура. „В момента изчистваме детайли от вътрешното разпределение. Надявам се през 2019 г. да видим сграда за нуждите на културата. Това ще е още едно спасено място, което няма да се превърне заведение“, каза Здравков. Архитектът припомни, че догодина ще се търси и изпълнител, който да промени облика на площад „Света Неделя“. Очаква се пространството пред хотел „Балкан“ да бъде освободено от автомобили и там да бъдат изложени разкритите находки от Древна Сердика.„През 2018 г. ще стартират и конкурсите за възстановяване на Мемориала на Първи и Шести пехотни полкове в пространството около НДК и за зона 3 в центъра на София - в нея влизат Градската градина, площад „Александър Първи“, част от булевард „Цар Освободител“ и пространството около Руската църква“, каза още той. Ще бъдат подготвени и проекти за обновяването на сградата на Столичната библиотека и издигането на мавзолей на загиналите от Първата световна война в двора на Военна академия „Георги Раковски“. От „Московска“ 33 предвиждат столичани най-накрая да си имат и собствен аквапарк. Той ще бъде изграден до парк „Възраждане“.Както „Монитор“ вече писа, предвижда се създаване на наредба за дизайна на градската среда. В нея ще бъдат заложени изискванията за цвета на сградите в един квартал и тентите по балконите, табелите пред магазините и на улиците. Здравков каза, че разлепването на реклами, поставянето не само на климатици, но и на различни типове дограма в момента никъде не е регламентирано. По време на семинара той обяви, че столицата ще си има и свои цвят, които ще бъде избран догодина от експерти. Така чадърите, тентите, кашпите и други елементи из софийските улици ще бъдат в един цвят. Здравков даде пример с Париж, където цветът е шоколадово-кафяв, а пък в Лондон е специфично зелено и е категоричен, че и столицата трябва да намери своя цвят. Приемането на новата наредбата зависи от това кога ще бъдат гласувани поправките в Закона за застрояване на територията на Столичната община. \n\n\n                    ", "date": "2017.12.19", "title": "Обновяват площада пред Централна гара, изграждат аквапарк в Зона Б-5"}
{"url": "http://www.monitor.bg/a/view/54073-%D0%92%D1%81%D0%B5%D0%BA%D0%B8-%D1%82%D1%80%D0%B5%D1%82%D0%B8-%D1%83%D1%87%D0%B8%D1%82%D0%B5%D0%BB-%D0%B2%D0%BE%D0%B4%D0%B8-%D0%BA%D1%80%D1%8A%D0%B6%D0%BE%D0%BA/", "text": "Заплащат по 12 лв. на астрономически час \n                    Една трета от учителите в клас водят кръжоци по проекта „Твоят час“. Извънкласните дейности се провеждат от общо 24 178 ръководители, като общият брой на преподавателите в страната е 68 675, съобщиха от Министерството на образованието и науката.Както „Монитор“ вече писа, на педагозите, водещи кръжоците, се заплаща по 12 лева за астрономически час.През настоящата учебна година над 314 000 ученици от I до XII клас са записани на допълнителни занимания по проекта „Твоят час“.Повече от 242 000 ученици са включени в извънкласни дейности за занимания по интереси, а около 100 000 са тези, които посещават групите за преодоляване на обучителни затруднения.Най-желаните занимания от учениците са в областите „Изкуства и култура“, „Спорт“, а също така „Наука, техника и технологии“, „Техника и технологии“, „Програмиране, дигитални умения, креативност и иновативно мислене“ и „Гражданско образование“. Планираните часове за работа на групите за обучителни затруднения за учебната година са над 918 000 часа, а тези за занимания по интереси – повече от 1 милион часа.Проектът „Твоят час“ е сред най-популярните имена в интернет пространството на България. В електронната платформа, разработена за проекта,разгледани са над 40 милиона различни страници при 2,5 милиона влизания.“Твоят час“ е финансиран от Оперативна програма „Наука и образование за интелигентен растеж“ 2014-2020 г., съфинансирана от Европейския фонд за регионално развитие и Европейския социален фонд.Положителните изводи включват още възможностите за децата да участват в малки групи, където може да им се обърне индивидуално внимание, намаляване на броя на безпричинните отсъствия, повишаване на успеха и намаляване на броя на повтарящите ученици.\n                    ", "date": "2017.12.19", "title": " Всеки трети учител води кръжок "}
{"url": "http://www.monitor.bg/a/view/49484-%D0%A5%D0%B2%D0%B0%D0%BB%D0%B8%D0%BC-%D1%81%D0%B5-%D0%BF%D1%80%D0%B5%D0%B4-%D0%95%D0%A1-%D1%81-%D0%BA%D0%B8%D0%BB%D0%B8%D0%BC-%D0%BE%D1%82-%D1%80%D0%BE%D0%B7%D0%B8-%D0%B8-%D1%81%D0%B0%D0%BF%D1%83%D0%BD%D0%B5%D0%BD%D0%B8-%D0%B1%D0%B0%D0%BB%D0%BE%D0%BD%D1%87%D0%B5%D1%82%D0%B0/", "text": "55 културни проекта за над 1,65 млн. лева са одобрени\n                    Православна музика и църковни песнопения, реплики на тухли от антична Сердика, килим от рози, букви, скрити из София, шоу със сапунени балончета, изложба, посветена на символиката на възрожденския стол. Това са само част от нещата, наред с множество изложби и театрални постановки, с които ще се рекламираме пред Европа по време на БГ председателството на ЕС.Над 4 млн. лв. бяха отделени за културната програма по време на шестте месеца, в които страната ни и най вече столицата ще бъдат буквално окупирани от гостите. Около 1,8 млн. лева от тях са за кандидатстване на различни БГ проекти. Така в началото на декември излезе и класирането, като се оказа, че напливът е голям.От общо 485 получени проекта са одобрени 55 на стойност 1,65 млн. лв. Така например Камерен хор „Средец“ печели с проекта си „Музика от вековете“. Той ще е на стойност 32 000 лева, в рамките на който ще бъдат изнесени 6 концерта с източноправославна музика. Тук интересни са местата, където ще бъдат проведени събитията – Троянският манастир, криптата на храм-паметника „Св. Александър Невски“, Националният исторически музей в София и Националната галерия. Има и втори подобен проект, който популяризира православната музика у нас. Той е за 87 000 лв. и с парите ще бъдат направени 4 концерта и издадени 3000 диска, които ще се раздадат по време на председателството. Става дума за православната музика, събрана от старини ръкописи от различни манастири, архиви и фондохранилища.Друг интересен проект, който рекламира античната ни история, е т.нар. Стена на надеждата. Ще се изградят импровизирани грънчарски работилници в София и Пловдив. Идеята е всеки гражданин или гост сам да напише своите послания за обединена Европа върху пресни глинени тухли. Те от своя страна ще бъдат изпечени и вложени в градеж под формата на картата на Европа. Те ще бъдат изработени от същия материал, от който са и тухлите антична Сердика. В самите работилници пък ще има занаятчии, облечени в старинни одежди. \n                    ", "date": "2017.12.19", "title": "Хвалим се пред ЕС с килим от рози и сапунени балончета"}
{"url": "http://www.monitor.bg/a/view/72602-%D0%9D%D0%B0%D0%B4-25-%D1%81%D0%BC-%D0%B5-%D1%81%D0%BD%D0%B5%D0%B6%D0%BD%D0%B0%D1%82%D0%B0-%D0%BF%D0%BE%D0%BA%D1%80%D0%B8%D0%B2%D0%BA%D0%B0-%D0%B2-%D0%9F%D0%B0%D0%BC%D0%BF%D0%BE%D1%80%D0%BE%D0%B2%D0%BE/", "text": "\n                    Около 25 сантиметра е снежната покривка в Пампорово в района на \"Студенец\", а на връх Снежанка натрупаният сняг е приблизително 30 сантиметра, съобщиха от Планинската спасителна служба, цитирани от БТА. \nСнеговалежът в Смолянска област продължи през целия ден. Движението по пътищата в областта е при зимния условия. От Областното пътно управление уточняват, че са въведени ограничения да не преминават товарни автомобили над 12 тона с ремаркета и полуремаркета през прохода Превала и по пътищата Батак- Доспат и Проглед- Стойките.\n\n \n                    ", "date": "2017.12.19", "title": "Над 25 см е снежната покривка в Пампорово"}
{"url": "http://www.monitor.bg/a/view/65373-%D0%A1%D1%8A%D0%B4%D1%8A%D1%82-%D0%BF%D0%BE%D1%80%D1%8F%D0%B7%D0%B0-%D0%A2%D0%BE%D0%BC%D0%B0-%D0%91%D0%B5%D0%BB%D0%B5%D0%B2/", "text": "\n                    Със свое решение Софийският апелативен съд потвърждава решение на Софийския градски съд, по смисъла на което Тома Белев управлява незаконно Сдружение \"Асоциация на парковете в България\". Той е имал това право като директор на ПП \"Витоша\", но след проведен конкурс е освободен от длъжността и автоматично му се отнема правото да представлява Асоциацията, предаде БТА. Делото в СГС е по жалба на сегашното ръководство на ПП \"Витоша\" и решението на СГС е потвърдено от САС. РЕШЕНИЕ 485гр. София, 01.03.2017 г.В ИМЕТО НА НАРОДАСОФИЙСКИ АПЕЛАТИВЕН СЪД, ТО, 5 състав, в открито съдебно заседание на петнадесети ноември две хиляди и шестнадесета година в състав:ПРЕДСЕДАТЕЛ: ИВО ДИМИТРОВЧЛЕНОВЕ: ДЕСИСЛАВА ДОБРЕВА НИКОЛАЙ МЕТАНОВпри участието на секретар Валентина Колева като разгледа докладваното от съдия Добрева в. т. д. номер 3100/2016 г., за да се произнесе, взе предвид следното: Производство по реда на чл. 258 и сл. ГПК.Образувано е по жалба на \"Асоциация на парковете в България'1 срещу решение на СГС, TO, VI - 2 състав номер 595/01.04.2016 г. по г. д. номер 5414/2014 г. в частта, с която са отменени решения, взети от общото събрание /ОС/ на Сдружение с нестопанска цел /СНЦ/ \"Асоциация на парковете в България\", проведено на 26.07.2014 г. в хотел \"Ренесанс\", гр. София, пл. \"Възраждане\" номер 2 поради нарушение на чл. 26, ал. 1 ЗЮЛНЦ и чл. 25, ал. 1 от устава на СНЦ.Жалбоподателят \"Асоциация на парковете в България\" излага съображения, че мотивите на съда са вътрешно противоречиви. Не са отчетени всички възражения, които са направени от дружеството, и не са анализирани всички доказателства в тяхната съвкупност. С това са допуснати съществени процесуални нарушения. Клаузата на устава на СНЦ, която предвижда свикване на ОС и от председателя на управителния съвет /УС/ и контролния съвет /КС/ не противоречи на императивната разпоредба на чл. 26, ал. 1 ЗЮЛНЦ. Предвид изложеното е направено искане за отмяна на атакуваното решение и постановяване на друго такова, с което да бъдат отхвърлени предявенити от Дирекция природен парк \"Витоша\" искове с правно основание чл. 25, ал. 6 вр. с ал. 4 ЗЮЛНЦ като бъдат присъдени направените в производството разноски.Ответникът по жалбата Дирекция на природен парк \"Витоша\" я оспорва като неоснователна и моли атакуваното решение да бъде потвърдено. Неправилно е тълкуването на жалбоподателя, че разпоредбата на чл. 25, ал. 2, т. 2, от Устава предоставя правомощие на председателя на Сдружението да свиква ОС. Дадената инициатива за свикване не дерогира правомощието на УС да свиква събранието. В случай, че ОС не е свикано по надлежния ред, това се отразява на законосъобразността на взетите от него решения.Софийски апелативен съд, като съобрази доводите на страните и събраните по делото доказателства и с оглед правомощията си по чл. 269 ГПК, формира следните изводи : Въззивната жалба е подадена в срок и е процесуално допустима. Разгледана по същество въззивната жалба е неоснователна.Решението на СГС, TO, VI - 2 състав е влязло в сила в отхвърлителната си част.Дирекция на природен парк \"Витоша\" като член на СНЦ \"Асоциация на парковете в България\" е предявил искове с правно основание чл. 25, ал. 6, вр. с ал. 4 ЗЮЛНЦ за отмяна на решенията, взети от ОС на СНЦ на 26.07.2014 г., поради нарушение на чл. 26, ал. 1 от ЗЮЛНЦ и чл. 25, ал. 1 от Устава. Твърденията са, че ОС е свикано от некомпетентен орган - председателя на УС Тома Белев.Изводите, че решението за свикване на ОС е незаконосъобразно, което от своя страна е довело да приемане на незаконосъобразни решения, направени от първоинстанционният съд, са правилни, поради което на основание чл. 272 ГПК настоящата инстанция препраща към изложените в атакуваното решение мотиви. Разпоредбата на чл. 25 от действащия към датата, на която е свикано процесното ОС, устав предвижда, че ОС се свиква от УС на редовно заседание най - малко един път годишно. В алинея втора на същата разпоредба е посочено, че извънредни заседания на ОС могат да бъдат свиквани по искане на УС, председателя, КС, една трета от членовете и съда. Цитираната разпоредба не е в противоречие с чл. 26, ал. 1 ЗЮЛНЦ и не предвижда правомощие на председателя на УС и КС да вземат решение за свикване на ОС, а само да проявят инициатива такова да бъде взето. Единственият легитимиран орган да вземе решение за свикване на ОС е УС и никой друг. Дори да беше предвидено нещо друго, то би било в противоречие с императивната разпоредба на ЗЮЛНЦ, а следователно недействително и необвързващо членовете на сдружението.Възраженията в жалбата, касаещи необоснованост на решението и нарушение на материалния закон, се изцяло неоснователни и правно неиздържани. Възраженията за допуснати процесуални нарушение са неоснователни, тъй като първоинстанционният съд е обсъдил направените от страните възражения. Възражението за вътрешно противоречие на мотивите на СГС е необосновано и въззивната инстанция не дължи произнасяне по него. Поради съвпадане изводите на двете инстанции атакуваното решение следва да бъде потвърдено.С тези мотиви Софийски апелативен съдРЕШИ:ПОТВЪРЖДАВА решение на СГС, TO, VI - 2 състав номер 595/01.04.2016 г. по т. д. номер 5414/2014 г. в обжалваната част.Решението подлежи на обжалване при условията на чл. 280, ал. 1 ГПК пред ВКС в едномесечен срок от съобщаването му на страните \n\n\n                    ", "date": "2017.12.19", "title": "Съдът поряза Тома Белев "}
{"url": "http://www.monitor.bg/a/view/41964-%D0%90%D0%B4%D0%B2%D0%BE%D0%BA%D0%B0%D1%82%D0%B8%D1%82%D0%B5-%D0%BD%D0%B0-%D0%92%D0%B0%D1%81%D0%B8%D0%BB%D0%B5%D0%B2-%D0%B4%D0%B0%D0%B4%D0%BE%D1%85%D0%B0-%D0%B7%D0%B0%D0%B4%D0%B5%D0%BD-%D1%87%D0%B5-%D0%BC%D1%83-%D0%B1%D0%B8%D0%BB%D0%B8-%D0%BF%D0%BE%D0%B3%D0%B0%D0%B7%D0%B5%D0%BD%D0%B8-%D0%BF%D1%80%D0%B0%D0%B2%D0%B0%D1%82%D0%B0/", "text": "\n                    На петия месец от цирка с жалбата по Глобалния закон „Магнитски“, разиграван от август насам от банкера-беглец Цветан Василев и надлежно пудрен в публичното пространство от Фабриката за фалшиви новини на задкулисието, наетите от него защитници от US лобистката кантора JWI дадоха заден за първоначалната си теза. Служител на кантората черно на бяло обяви, че човешките права на Василев, подсъдим у нас заедно с още 18 души за източването на милиарди от КТБ, не са били нарушени и не за това бил внесен актът. Твърдението е на Клифърд Карчмер, старши съветник по разузнаване и проучване на правоприлагането в JWI и е сред основните тези в напоителна статия, публикувана във финансирания от Василев сайт на агент Академик на ДС Огнян Стефанов - „Фрогнюз“, и издържана изцяло в стилистиката на фалшивите новини.През август, в интервю за друга медиа, чиито основни лица са финансирани от Василев – BiT, вицепрезидентът на JWI Джоузеф Огъстин, заяви, че хората, срещу които е искът – депутата Делян Пеевски и главния прокурор Сотир Цацаров ще бъдат определени като „нарушили човешките права на Цветан Василев в много отношения“. Около същата сюжетна нишка се развива и международната подписка, която се пробва да прави – без успех засега, щерката на Василев и обвиняема за пране на пари Радосвета Василева. В същото време в статията за „Фрогнюз“, в която претопля старите опорки, лансирани от манифактурата за клевети като набеждаването на „Булгартабак“ в контрабанда, несъществуващото участие на Пеевски в дружеството, както и че – видите ли- Василев не бил източил КТБ, Карчмер внезапно оспорва твърдението на собствения си шеф, плащаш консултантските му хонорари, като обявява: „Внушава се, че Василев няма общо със закона „Магнитски“. Аргументът е, че този човек не е жертва на нарушения на човешки права. Да, така е. Както вече отбелязах по-горе, документите не съдържат твърдение, че човешките права на Василев са нарушени“. Така JWI всъщност признава, че обясняваното дотук и от семейството на Василев, и от Фабриката, а и от защитниците му, е било лъжа – нещо, за което отдавна алармираме. В същото време, в опит да обясни защо изобщо тогава има иск, Карчмер заявява, че причината била „корупционно поведение“, което принудило Василев да избяга в Сърбия, за да се спаси. Смехотворно твърдение, което едва ли има нужда от коментар.\n                    ", "date": "2017.12.19", "title": "Адвокатите на Василев дадоха заден, че му били погазени правата"}
