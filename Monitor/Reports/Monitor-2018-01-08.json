{"url": "http://www.monitor.bg/a/view/65564-%D0%9D%D0%B5%D0%B2%D1%80%D1%8A%D1%81%D1%82%D0%BD%D0%B8%D1%82%D0%B5-%D1%80%D0%BE%D0%B4%D0%B8%D0%BB%D0%BA%D0%B8-%D1%81%D0%BA%D0%BE%D1%87%D0%B8%D1%85%D0%B0-%D0%B4%D0%B2%D0%BE%D0%B9%D0%BD%D0%BE-%D0%B7%D0%B0-3-%D0%B3/", "text": "17-годишно момиче от София се сдоби с трети наследник \n                    Двойно се е увеличил броят на непълнолетните родилки в София и големите градове на страната през последните три години, установи проверка на „Монитор“. От 46 момичета под 18-годишна възраст, които са се сдобили с рожби преди три години в Университетската акушеро-гинекологична болница „Майчин дом“, през миналата година броят достига 84. Това съобщи главният експерт по социални въпроси в болницата Екатерина Христова и уточни, че приоритетно тези бременни се наблюдават в университетската болница, тъй като предвид възрастта са предимно рискови бременности. Само две от тях са оставили децата си за осиновяване.\n\n \n\n\n                    ", "date": "2018.01.08", "title": "Невръстните родилки скочиха двойно за 3 г. "}
{"url": "http://www.monitor.bg/a/view/19128-%D0%9E%D1%81%D0%B2%D0%BE%D0%B1%D0%BE%D0%B6%D0%B4%D0%B0%D0%B2%D0%B0%D1%82-%D1%88%D0%B5%D1%84%D0%B0-%D0%BD%D0%B0-%D0%94%D0%90%D0%98%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%B7%D0%B0%D0%B2%D0%B5%D0%BB-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BD%D0%B0-%D0%B8%D0%BD%D1%81%D1%82%D1%80%D1%83%D0%BA%D1%82%D0%B0%D0%B6/", "text": "\n                    Началникът на Областния отдел на Изпълнителна агенция“ Автомобилна администрация“ в Пазарджик Владимир Добрев, който през лятото заведе подчинени в местния затвор с цел превенция на корупцията, напуска поста по взаимно съгласие. Това заяви самият той пред bTV и уточни, че в края на декември от ръководството на ДАИ му предложили да се разделят по взаимно съгласие и той се съгласил, но поставил условие това да стане от 15 януари. „У нас много се говори за корупцията, но много малко се говори за нейната превенция. Целта ми със завеждането на служителите бе превенция. Исках да им проведа един инструктаж в клуба на затвора. Исках по този начин да обърна внимание, че проблемът е сериозен”, обясни той. „Предварително бях ги уведомил. Същия ден провеждахме учебна година и когато свършихме, отидохме в затвора. Бяхме осем служители-мъже. Когато пристигнахме в затвора видях, че и служителката, която после се оплака, е тръгнала с нас. Ако я бях спрял да не идва, после щеше да се жалва от дискриминация,“ коментира Добрев. Той допълни, че след като си оставили личните и служебни карти и мобилните телефони при охраната на портала, каквито са правилата, те отишли в клуба на затвора, който се намирал на втория етаж.“ Не сме имали никакъв пряк контакт със затворници. Не трябваше да съгласувам действията си с никой, но го направих”, посочи Добрев. Той добави, че проблемите започнали след посещението в затвора. „Започнаха се проверки от изпълнителната агенция, която не одобри мерките ми, прокуратурата започна проверка след сигнал на зам.-министъра. Бяхме викани в ДАНС и разпитвани”, обясни той. След проверката  престаралият се автомобилен шеф бил наказан дисциплинарно-понижен бил в длъжност за 6 месеца. Административният съд в Пазарджик  с решение от 13 декември м.г. обаче отмени заповедта за наказанието и осъди Изпълнителната агенция „ Автомобилна администрация“ да му плати 500 лв. съдебни разноски по делото. Междувпрочем, през последните години, Добрев, който е юрист по образование и бивш следовател, е бил уволняван от длъжността си пет пъти при смяната на всяко правителство. Всеки път той обжалва заповедта за освобождаване и бе назначаван пак. Пазарджишкият отдел на ДАИ пък стана нарицателен със сигнали за корупция, след като преди 3 години за вземане на 500 лв. подкуп от курсисти бе осъден зам.-директорът на отдела Тодор Грочев. Той излежаваше 2-годишна присъда и бе пуснат предсрочно за добро поведение. По-късно Владимир Добрев се закани, че ще вади нови случаи на корупция.\n\n \n                    ", "date": "2018.01.08", "title": "Освобождават шефа на ДАИ-Пазарджик, завел служители в затвора „на инструктаж“"}
{"url": "http://www.monitor.bg/a/view/4107-%D0%A4%D0%BE%D0%BD%D0%B4%D0%B0%D1%86%D0%B8%D1%8F-%D1%81%D0%B5-%D0%BE%D1%82%D1%82%D0%B5%D0%B3%D0%BB%D1%8F-%D0%BE%D1%82-%D1%83%D0%BF%D1%80%D0%B0%D0%B2%D0%BB%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B5%D0%BD-%D0%B4%D0%BE%D0%BC-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA/", "text": "След закани за протест от родители и служители в дома\n                    Фондация „Социални практики в общността“ се оттегля от управлението на Дневния център за деца с увреждания „Вяра, Надежда и Любов“ в Пазарджик. Това оповести председателката на Управителния съвет на организацията д-р Златка Ангелова в писмо до медиите. За днес бе насрочен протест на родители и служители от социалното заведение, които бяха недоволни от недоброто ръководство на неправителствената организация, поела заведението преди 3 месеца, в дома. След тяхното неодобрение и закани, че ще излязат на протест, община Пазарджик разпореди проверка, а от отдел“ Закрила на детето“ също инспектират социалната услуга. Като мотиви за планирания мирен протест от близо 60-ина души се сочеха незачитане от неправителствената организация на интересите на децата и техните родители, това, че управлението е поверено на хора без никакъв опит в работата с деца със специални образователни потребности, няма прозрачност за харчене на финансовите средства и др. Посочени бяха и трудово-правни проблеми- неспазване на колективния договор, неспазване на срокове за издължаване на възнаграждения, отказ за авансови плащания. От фондация“ Социални практики в общността“ обясняват решението си да се оттеглят, че го правят в интерес на децата. „ Наличието на различия в позициите и дългия процес на срещане на интересите на спорещите страни, би могъл да се отрази неблагоприятно върху ежедневната грижа за децата, което противоречи с ценностите и целите на фондацията“, обясняват от НПО-то.\n                    ", "date": "2018.01.08", "title": "Фондация се оттегля от управлението на социален дом в Пазарджик"}
{"url": "http://www.monitor.bg/a/view/50102-%D0%92%D0%B5%D1%82%D0%BE%D1%82%D0%BE-%D0%B2%D1%8A%D1%80%D1%85%D1%83-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-%D0%B2%D0%BB%D0%B8%D0%B7%D0%B0-%D1%82%D0%B0%D0%B7%D0%B8-%D1%81%D0%B5%D0%B4%D0%BC%D0%B8%D1%86%D0%B0-%D0%B2-%D0%9D%D0%A1/", "text": "\n                    Ветото върху антикорупционния закон още тази седмица може да влезе за разглеждане в пленарна зала. Това стана ясно то думите на шефа на правната комисия Данаил Кирилов пред БНР.\n\nПравната комисия ще разгледа ветото на заседание тази сряда, още преди официалният старт на новата пленарна сесия в четвъртък. Кирилов подчерта, че ако председателският съвет на Народното събрание реши, ветото на антикорупционния закон може да бъде разгледано още тази седмица в зала. По думите му ветото върху този закон не е изненада и ще обсъждаат аргументите на Радев така, както са изложени в мотивите. Кирилов изтъкна, че в случая има политически мотиви, замаскирани с правни аргументи. Според него доминират „правно-техническите съображения“, а държавният глава е Направил обобщение на всичко казано от БСП в дебатите по закона досега.\n\nСпоред Кирилов управляващите вече са излагали позицията си по тези мотиви и смятат, че техните контрааргументи са убедителни. В тази връзка не очаква промяна в становището на депутатите и смята, че ветото ще бъде отхвърлено.\n\nКирилов отхвърли критиките на президента относно гаранциите за политическата независимост на новия орган и използването на СРС-та. По думите му това, което гарантира обществения интерес, е публичната процедура за подбор на кандидатите. Това е най-прозрачната процедура досега, която се практикува в подбора на кадри, които да заемат ръководни длъжности в държавни органи, посочи Кирилов. Наред с това по време на дебатите в НС ще се изкарат наяве всички качества и недостатъци на кандидатите, за да не се стига до грешни избори. Процедурата по избор в парламента била качествен филтър, който депутатите са показали, че може да действа ефективно, убеден е Кирилов. По думите му е грешно внушението, че веществените доказателства от използването на СРС-та няма да се използват от прокуратурата. \"Не е така - когато насочват към престъпление, ще се ползват от държавното обвинение\", увери той. Кирилов посочи, че тези данни, които са събрани със СРС и не се използват от прокуратурата, се унищожават и припомни, че прилагането на тези средства става със санкцията на съда.\n                    ", "date": "2018.01.08", "title": "Ветото върху антикорупционния закон влиза тази седмица в НС"}
{"url": "http://www.monitor.bg/a/view/22784-%D0%91%D1%83%D1%80%D0%B3%D0%B0%D1%81%D0%BA%D0%BE-%D0%BF%D1%80%D0%B5%D0%B4%D0%BF%D1%80%D0%B8%D1%8F%D1%82%D0%B8%D0%B5-%D0%BF%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0-%D1%81%D1%83%D0%B2%D0%B5%D0%BD%D0%B8%D1%80%D0%B8-%D0%B7%D0%B0-%D0%95%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE/", "text": "Бургаското социално предприятие \"Морски знаци\" произвежда сувенири, които ще бъдат давани като подаръци по време на Българското председателство на Съвета на ЕС. Дружеството е кандидатствало с проекти за изработка на рекламни материали, които са били одобрени. 700 несесера и още толкова ключодържателя ще бъдат изработени в ателието на \"Морски знаци\". Сувенирите са от естествени материали и са украсени с традиционна българска шевица. Така чрез тях ще бъде представено част от културното богатство на страната ни по време на Българското европредседателство. В социалното предприятие \"Морски знаци\", създадено от Община Бургас, работят хора с увреждания и самотни майки. \"Всички те приемат като признание задачата да изработят артикулите, които ще рекламират страната ни по време на важния форум\", коментираха от община Бургас. Социалното предприятие работи вече пета година. В него се изработват различни сувенири, които представят Бургас, неговите туристически обекти и културни събития. Всеки може да открие артикулите в магазинчетата на \"Морски знаци\" на Автогара \"Юг\", при Часовника и ТК \"Акве калиде\". По време на летния сезон магазинчета работят и на пл. Тройката, пл. Кирил и Методий, Пясъчния фестивал и остров Света Анастасия.", "date": "2018.01.08", "title": "Бургаско предприятие произвежда сувенири за Европредседателството"}
{"url": "http://www.monitor.bg/a/view/48500-%D0%A1%D1%82%D1%80%D0%BE%D1%8F%D1%82-%D0%BD%D0%B0%D0%B9%D0%B4%D1%8A%D0%BB%D0%B3%D0%B8%D1%8F-%D0%BC%D0%BE%D1%81%D1%82-%D0%BD%D0%B0%D0%B4-%D1%80%D0%B5%D0%BA%D0%B0-%D0%9C%D0%B0%D1%80%D0%B8%D1%86%D0%B0-%D0%B2-%D0%9F%D0%BB%D0%BE%D0%B2%D0%B4%D0%B8%D0%B2/", "text": "\n                    Проектиране на най-дългия мост над река Марица в Пловдив и старт на изграждането му се очаква да стартират до края на тази година, гарантира кметът на града Иван Тотев. По думите му това ще е седмият мост над реката в урбанизираната територия и ще свързва кварталите „Смирненски” с „Кършияка” от северната страна на река Марица. Така от единия до другия район на Пловдив ще се стига за минути. Предвиждат се кръгови кръстовища на бул. „Марица – юг” край стадион „Пловдив” и на бул. „България”. След това плановете на местната власт за продължаване на инфраструктурния обект включват строителство на ново шосе, което да свърже бул. „България” с „Голямоконарско шосе”. За да се започне със същинската строителна дейност на седмия мост, трябва да се отчужди още един парцел до бул. „Марица – север”, обясни кметът Тотев. Той уточни, че за 2018г. Пловдив ще разполага с бюджет от около 323 милиона лева. Извън тази сума се очаква да бъдат усвоени евро средства за още 24 милиона лева по проекти, които предстои да бъдат изпълнени, както и още 22 милиона от проекти, които в момента се изпълняват. За строителството на седмия мост общината ще преговаря с държавата за финансиране. Другите инфраструктурни проекти, по които ще се работи тази година, са: реконструкция на част от бул. „Христо Ботев”, разширяване на „Голямоконарско шосе”, оправяне на уличната мрежа в кв. „Коматево”, залесяване на 650 декара в парк „Отдих и култура”, строителство на спортна зала в ЕГ „Иван Вазов” и др.\n\n \n\n \n                    ", "date": "2018.01.08", "title": "Строят най-дългия мост над река Марица в Пловдив"}
{"url": "http://www.monitor.bg/a/view/68265-%D0%9F%D1%80%D0%B5%D0%B4%D1%81%D1%82%D0%B0%D0%B2%D1%8F%D0%BC%D0%B5-%D1%81%D0%B5-%D0%BF%D1%80%D0%B5%D0%B4-%D0%95%D0%B2%D1%80%D0%BE%D0%BF%D0%B0-%D1%81-%D1%88%D0%BE%D0%BF%D1%81%D0%BA%D0%B8-%D0%BD%D0%B0%D0%BF%D0%B5%D0%B2%D0%B8-%D0%B8-%D1%82%D0%B0%D0%BD%D1%86%D0%B8/", "text": "\n                    Шопски напеви и танци, с това се представим пред евролидерите по време на откриването на БГ председателството на ЕС в Народния театър на 11 януари.\n\nПреди дни стана ясно, който формации ще бъдат включени в културната програма, а сега и точният им репертоар. Така Детският хор на БНР ще открие церемонията с изпълнение на химна на България, след което ще има приветствия от ресорния министър Лиляна Павлова, президента Румен Радев, председателят на ЕП Антонио Таяни, шефът на Европейския съвет Доналд Туск, както и на ЕК Жан-Клод Юнкер. Поредицата ще бъде завършена от реч на премиера Бойко Борисов. След панела с речите Детският хор ще изпълни и химна на ЕС.\n\nКамерният ансамбъл „Йоан Кукузел-Ангелогласният“ ще зарадват публиката с изпълнение на „Во царствии твоем“, което ще представят на сцената старинните православни български песнопения. „Шопски напеви” пък се казва китката от автентични песни от Западна България, които ще изпълнят от акапелната формация „Ева Квартет“. Ансамбъл „Чинари“ и Стоян Янкулов – Стунджи пък ще покажат красотата на танца и мистичния ритъм на единадесет тъпана под името „Огнище“. Фолклорният ансамбъл „Българе“ пък ще покаже шопски танц - „Надиграване“. Инструменталната формация „Булгара” пък ще изсвирят „Нестинарско“. Музикантите смесват български фолклорни елементи с фолклор на други народи, поп, джаз, рок и дръм енд бейс мотиви. Завършекът на програмата ще дадат оперният певец Веселин Михайлов и хоровият диригент Крис Попов, подпомагани от „Българе“ и „Булгара“\n\nОткриването в Брюксел ще е на 1 февруари и ще бъде отбелязано с концерт в Център за изкуства БОЗАР. Програмата съчетава значими произведения както от българската класическа музика и фолклор, така и от европейската музика. Те ще бъдат представени от Софийската филхармония с диригент Найден Тодоров, хор „Ваня Монева“ с диригент Ваня Монева и със специалното участие на сопраното Соня Йончева и пианиста Людмил Ангелов.\n                    ", "date": "2018.01.08", "title": "Представяме се пред Европа с шопски напеви и танци"}
{"url": "http://www.monitor.bg/a/view/16598-249-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B5-%D0%BF%D1%80%D0%BE%D0%B5%D0%BA%D1%82%D0%BE%D0%B1%D1%8E%D0%B4%D0%B6%D0%B5%D1%82%D0%B0-%D0%BD%D0%B0-%D0%91%D1%83%D1%80%D0%B3%D0%B0%D1%81/", "text": "\n                    Близо 249 млн. лева са заложени в новия бюджет на община Бургас за 2018-та година. Финансовата рамка и приоритетните дейности бяха представени вчера от местната администрация. Новият проектобюджет е балансиран и направен така, че да обезпечава всички сфери, дейности и социални групи, за които е отговорна Община Бургас. Той надгражда тенденцията за инвестиции в образованието, доизграждането на инфраструктура в съществуващите и новите индустриални зони в морския град. Предвидени са и средства за социално уязвимите граждани.\n\nМакрорамката на проектобюджет 2018 е 248 671 410 лв., а капиталовата програма е в размер на 62 101 655 лв.\n\nСред приоритетите в образователната сфера е изграждането на три нови забавачки. Продължава строителството на училище в кв. \"Горно Езерово\", а през тази година ще отвори врати и нова иновативна гимназия по програмиране. \n\nПрез 2018 г. в Бургас ще бъде открит и филиал на Националната художествена академия, а Общината ще подпомогне преустройството на помещенията за нуждите на филиала, който ще се помещава в Магазия 1 на пристанището. До няколко дни, съвместно с ръководството на академията, ще бъдат обявени специалностите, които ще бъдат открити в Бургас и за които ще може да се кандидатства още тази година. \n\nПродължават инвестициите в строителството и оборудването на сградата на Медицински факултет към Университет \"Проф. д-р Асен Златаров\"-Бургас. За последните две години Община Бургас е осигурила близо 4,5 милиона лева за сградата, като част от средствата са от продажбата на медицинския център в \"Меден рудник\". Община Бургас получи подкрепа от всички нива - общински съветници и народни представители за осъществяването на тази идея. За 2018 г. са заложени 600 000 лв. за доизграждането и оборудване на факултета. Строителството на корпуса е на финален етап, продължава подготовката на процедурата по акредитация.\n\nВ проектобюджета са предвидени и нови инвестиции за развитие на индустриалните зони. Местните власти обявиха, че капацитетът на съществуващите вече е изчерпан и ще се търсят нови производствени терени. Затова през 2018г. стартира ФАЗА 2 на Индустриалния парк. На територия от 600 декара в Южна промишлена зона в Бургас ще бъдат обособени парцели от 20 до 160 дка. Това ще даде възможност да се търсят големи инвеститори.  \n\nВ здравеопазването стартира нова програма за цялостно модернизиране на онкодиспансера. Тя включва проектиране на сградата за Протонно емисионен томограф за прецизна ранна диагностика на туморни клетки и ранна терапия, закупуване на 6 D маса за радиохирургия, проектиране и оборудване на Отделение по брахитерапия и изготвяне на проект за строителството на нова Болница за химиотерапия към \"Комплексен онкологичен център-Бургас\" ЕООД на мястото на старото инфекциозно отделение.\n\nМестните власти предвиждат разкриване на пет нови социални центъра по Оперативна програма \"Региони в растеж\". Врати ще отвори и  Център за рехабилитация и психологическа подкрепа за деца с ДЦП, аутизъм и соматични увреждания в \"Минерални бани\". \n\nВ спортната програма  е заложено да продължи строежът на Зала \"Арена Бургас\" и обновяване на спортните игрища в к-с \"Изгрев\"\n\nПриоритет продължава да бъде и подпомагането на детско-юношеските школи в града\n\n Основен акцент в екологията през настоящата година е подобряване и разширяване на системата за управление на отпадъците на територията на община Бургас чрез реализацията на няколко ключови проекта. Сред тях е изграждането на системата от подземни контейнери за разделно събиране на отпадъци.\n\nСтартира също проектиране и изграждане на система за анаеробно третиране на предварително разделно събрани биоразградими отпадъци, финансирана по Оперативна програма \"Околна среда\" 2014 - 2020 г. в изпълнение на целите на Общината и Регионалното сдружение за управление на отпадъците за намаляване на количествата депонирани отпадъци.\n\nВ проектобюджета са предвидени и средства за надграждане и увеличаване капацитета на сепариращата инсталация на Регионално депо за твърди битови отпадъци \"Братово - Запад\".\n                    ", "date": "2018.01.08", "title": "249 млн. лева е проектобюджета на Бургас"}
{"url": "http://www.monitor.bg/a/view/81470-%D0%92%D1%8A%D0%B2%D0%B5%D0%B6%D0%B4%D0%B0%D1%82-%D0%B5%D0%B4%D0%B8%D0%BD%D0%B5%D0%BD-%D1%81%D0%BE%D1%84%D1%82%D1%83%D0%B5%D1%80-%D0%B7%D0%B0-%D0%BA%D0%B0%D1%81%D0%BE%D0%B2%D0%B8%D1%82%D0%B5-%D0%B0%D0%BF%D0%B0%D1%80%D0%B0%D1%82%D0%B8/", "text": "Срокът за обществено обсъждане на промените в проекта е до 21 януари\n                    Въвеждане на единен софтуер за всички касови апарати в страната предвиждат промени в Наредба 18 за регистриране и отчитане на продажбите в търговските обекти чрез фискални устройства, предложени от финансовото министерство. Целта е въвеждането на изисквания към софтуерите, което да предотврати възможността за укриване на обороти от продажби в търговски обекти, посредством вградена в софтуера функционалност. Предвижда се и въвеждане на изисквания към използваните в търговските обекти софтуери за управление на продажбите в търговските обекти,\n\n\n\nи потребители на такива софтуери. Срокът за обществено обсъждане на промените в проекта е до 21 януари.\n\nПричината за предлаганата редакция в нормативния документ, е че в голяма част от търговските обекти в страната се използват информационни системи (софтуер) за търговската дейност, които управляват и фискалните устройства. Към момента нормативната уредба предвижда изисквания единствено към използваните касови апарати, но не и към управляващите ги софтуери. Това, според мотивите към наредбата, дава възможност в софтуерите да се вграждат функционалности, позволяващи при приключването на продажба да не се подава команда към касовия апарат за отпечатване на фискален бон, а от нефискално устройство се разпечатва\n\n\n\nКато така търговците успяват да укрият част от оборотите. Извършените на място проверки от НАП установили, че в обектите използващи софтуери за управление на продажбите укритите обороти са от 30% до 70%. Зачестяват също така и случаите на използване от страна на задължените лица на различни способи за манипулиране на информацията, създавана от софтуерите, включително и нейното изтриване от устройствата, с които работи софтуера.\n\nПо данни от информационна система „Фискални устройства с дистанционна връзка“, сега в 20 331 обекта се използват фискални принтери, съответно софтуери за управление на продажбите. Следва да се има предвид, че броят на обектите е със сигурност по-голям, тъй като повечето одобрени типове електронни касови апарати с фискална памет позволяват работа и в режим „Фискален принтер“.\n\n \n\n\n\n\n\n\n\n\n\n\n\nИдентифицират всички места за търговия с гориваДруга цел на промените в наредбата за фискалните устройства е и идентифицирането на обектите, където се извършват проточвания на течни горива чрез разходомери и измервателни системи. Съществуващата нормативна уредба не предлага достатъчно възможности за детайлизиране на информацията, която постъпва в Националната агенция за приходите (НАП), без това да е свързано с извършване на проверка на място, става ясно от записаното в мотивите към проекта на наредба.Текстовете предвиждат валидиране на уникалния контролен номер на акцизния данъчен документ при подаване на данни за доставени количества течни горива по документ чрез ЕСФП, чрез баркод четец. Целта на направеното предложение е да се избегне въвеждане на номера на уникалния контролен номер от операторите в обекти с ЕСФП, които не са намерени в базата данни на НАП, както и да се повиши достоверността на информацията в програмен продукт „Фискални устройства с дистанционна връзка“, която се обменя с информационна система „Контрол на горивата“Очаква се, че получената допълнителна информация ще спомогне за повишаване на качеството на извършваните анализи, във връзка с контрола върху търговията с течни горива.С новите промени в наредбата се регламентира и ограничаването на възможността за ползване на данъчен кредит от регистрирани по ЗДДС лица, чрез фактури за „фиктивни“ доставки.Причината е, че проверки на НАП са установили случаи на зареждане на течни горива на един клиент, без да се издава фискален бон. На следващия клиент се издава фискален бон, като се включва и продажбата на предходния клиент.\n                    ", "date": "2018.01.08", "title": "Въвеждат единен софтуер за касовите апарати"}
{"url": "http://www.monitor.bg/a/view/11740-%D0%9F%D1%80%D0%BE%D1%81%D1%82%D1%80%D0%B5%D0%BB%D1%8F%D1%85%D0%B0-%D0%BC%D1%8A%D0%B6-%D0%BD%D0%B0-%D0%BC%D0%B5%D1%82%D1%80%D0%B8-%D0%BE%D1%82-%D0%BC%D0%BE%D0%BB-%D0%B2-%D0%A1%D0%BE%D1%84%D0%B8%D1%8F/", "text": "Петър Христов издъхнал във ВМА, убиецът изстрелял 8 куршума по него\n                    \n\n\n                    ", "date": "2018.01.08", "title": "Разстрел до мол-а: Отмъщение на банда за отвличания основна версия за покушението (ОБНОВЕНА)"}
{"url": "http://www.monitor.bg/a/view/84212-%D0%94%D1%80%D0%B0%D0%B7%D0%BD%D0%B8-%D0%BC%D0%B5-%D1%87%D0%B5-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%BD%D1%8F%D0%BC%D0%B0-%D0%B2%D0%B8%D0%B7%D0%B8%D1%8F-%D0%B7%D0%B0-%D0%B1%D1%8A%D0%B4%D0%B5%D1%89%D0%B8%D1%82%D0%B5-50-%D0%B3%D0%BE%D0%B4%D0%B8%D0%BD%D0%B8/", "text": "Този, който си хвърля пластмасовата бутилка в канавката, не осъзнава ли, че не се е отървал от нея, а я е завещал на внука си\n                    \n \n\n \n\n\n\n- За пръв път ми се случи да посетя американския континент – САЩ и Канада. Бяхме на турне там с постановката „Яворов, Лора и Мина в часа на синята мъгла“, в която участваме с Елена Петрова и Мариела Топалова. Имахме възможност да обиколим десетина града, играхме пред пълни салони. Разбира се, това са по-малки зали, за около 200-300 човека, но в Чикаго, където е най-голямата българска общност, имаше към 600 души. Публиката ни посрещна много топло, с много любов и внимание, сънародниците ни в чужбина са жадни за български представления. През малкото свободно време, което имахме, успяхме да поразгледаме по-големите градове, а те всички бяха големи. Особено ме впечатли Ню Йорк. Имахме удоволствието да спим в хубав хотел в центъра на Манхатън, близо до Бродуей, и всичко интересно ни беше на една ръка разстояние. Беше приятно 3 дни да поживеем в напрегнатата атмосфера на мегаполиса. Целият свят е събран там.\n\n\n\n- Не, предпочитах да се разхождам и да се потопя в уличния живот. А и тези представления, които ме интересуваха – с Глен Клоус и други големи актьори, точно в момента не се играеха. Имаше основно мюзикъли, а аз в интерес на истината не съм голям почитател на този жанр. Предпочитам да гледам истински театър. Може би следващия път...\n\n\n\n- В последните години все се случва да имам представления на Ивановден. И сега имах - играех „Дядо Коледа е боклук“ в „Сълза и смях“. Така че пак бях на работа. Аз не съм по буйните купони – не че не обичам, но не се събирам с други Ивановци.\n\n\n\n- Това име е гордост за мен. Не съм го чувствал като тежест никога. Не съм се отнасял към работата си по-отговорно или по-безотговорно заради произхода си, не съм злоупотребявал с това и като че ли многото работа през изтеклите години ми се е отблагодарила по някакъв начин. Баща ми пишеше, аз играя – това са много различни неща и никога не съм се чувствал комплексиран, че нещо трябва да постигам или някого да надмина. Според мен той не може да бъде надминат, той беше уникална личност – с творчеството си, с ясно изявената гражданска позиция във времена, когато това беше доста трудно и опасно. Той даде пример за достойно поведение – малко са творците, които могат да се похвалят с такова, могат да се изброят на пръстите на едната ръка.\n\n\n\n- Слава Богу, все още доста негови приятели са живи, все още си спомнят и разказват за него – и Стефан Цанев, и Недялко Йорданов, и Найден Вълчев не пропускат никога да споменат името на баща ми, когато стане дума за времената на тяхната съвместна работа и тяхното приятелство, за което им благодаря. Да, все още е жив споменът за него. За съжаление в България хората много бързо се забравят, но, ето, пиесите му се играят, а за стиховете – това вече е строго индивидуално кой чете и кой не чете, времето ще покаже какво ще остане.\n\n\n\n- Винаги излизат и нови истории, и непознати снимки – случки всякакви. Поетът Найден Вълчев помни най-добре тези неща и често ги разказва. Общо взето, баща ми е бил малко хулиган като млад. Скоро се сетих за една случка, която изключително точно го характеризира като човек. Като е бил бригадир в Хаинбоаз, в лагера се оформили групи по интереси и се създал кръжок от хора, които пишат. В един момент забравил съм точно кой от големите наши поети отишъл там за провеждането на някакъв конкурс. Всеки чел свои произведения, анализирали ги, коментирали ги. Накрая известният поет попитал: „Ама къде е Иван Радоев? Аз заради него съм дошъл!“ И му казали: „Той отиде на риба“. Това много точно характеризира баща ми: той си беше свободолюбив човек и не амбициозен в болезнения смисъл на думата. Може би целият му живот е събран в това: винаги, когато в ония времена са се раздавали награди и привилегии, той е бил някъде на риба.\n\n\n\n- Не, баща ми почина още докато бях студент. Гледал ме е във ВИТИЗ първи или втори курс на някакъв изпит и това беше. Той винаги се е предпазвал да дава съвети. По-скоро имаше страхове заради това, че искам да се занимавам с тая професия, може би е имал съмнения в способностите ми, което е нормално. Но никога не ми е натрапвал свое решение. Каза ми: „Като искаш, троши си главата“. Защото самият той е работил дълго в театър и е бил наясно с това, че колкото и красив да изглежда отвън, в себе си носи и завист, и интриги, и предателства, и подлост. Може би от тези неща се е опитвал да ме предпази, но те съпътстват всяка професия, така че не ме спря.\n\n\n\n- Когато човек има много работа, той гледа да се съсредоточи в нея и като че ли не му остава време да го вкарат в интрига. Аз се стремя да си свърша добре работата и оттам нататък нищо не ме интересува. Ако някой иска, да дойде и да го направи по-добре.\n\n\n\n- Калоян си избра рисуването и аз съм много доволен от това. Той е вече на 18 години и скоро ще завърши гимназията за приложни изкуства „Св Лука“. Има талант, което ме успокоява – дано да успее да го развие и съхрани.\n\n\n\n- „Комиците“ от февруари трябва да се върнат в тв ефир, но ще има ли някакви промени във формата на шоуто, не знам. Това е друг опит, който до голяма степен спомага за поддържане на актьорските качества. Освен това в днешно време човек не може да работи само на едно място, за да живее, така че и аз като повечето си колеги съм принуден да работя на няколко места, за да си изкарвам прехраната. Такава ни е професията – човек трябва да може да прави всичко. Целият ни живот е смесица от комични и драматични случки, това е и представлението, което даваме на публиката – веднъж е смешно, друг път е тъжно, а най-добре е, когато и двете неща съществуват.\n\n\n\n- Дано да е така, защото ние в живота от много години сме приятели и винаги съм го смятал за човек от моята кръвна група, с чувство за хумор, близко до моето. Той е изключително интелигентен, с него можеш да говориш по широк кръг от теми, за които е много подготвен. Примерно, ако стане дума за американска история, винаги питам Дони, защото е наясно с всички подробности, а на мен познанията ми куцат, въпреки че по принцип съм фен на историята. Приятно ми е, че играем заедно, чувствам се спокойно с него на сцената.\n\n\n\n- Засега не, тъй като представлението е ново и още не е „стабилно“. Макар че съм от актьорите, които обичат да правят номера, в случая не си позволявам, понеже, както се казва, бетонът не е стегнал. То няма и нужда, самите герои през цялото време не спират да си правят номера, толкова забавни и смешни неща има вътре... Иначе примерно в „Ножица трепач“, която е в репертоара ни почти 20 години, насън да ме бутнат, мога да изиграя всяка една роля. Там обичам да правя номера, особено на Ненчо Илчев. Има едно сако, на което той много държи – скрих го веднъж по време на представление и Ненчо буквално спря да играе и почна да обикаля сцената, докато си го намери. И той на мене ми прави номера също, понякога само един поглед е достатъчен да ни разсмее, много се забавляваме.\n\n\n\n- Дразни ме това, че България няма визия за бъдещите 50 години, няма национална доктрина за запазването си. Възхищавам се на държави, които са малки като нас, но не се съобразяват нито със САЩ, нито с Русия, нито с който и да било в името на националните си интереси. А ние сме готови да си дадем задната част на всеки, който дойде и ни пожелае. Чудя се толкова ли е трудно една малка държава да се приведе в ред. Осъзнаването на проблемите опира до всеки отделен човек. Този, който си хвърля пластмасовата бутилка в канавката, не осъзнава ли, че не се е отървал от нея, а я е завещал на внука си?! Ето това ме потриса у българина, това чувство, че си за малко на тая земя. В Европа една катедрала се строи 1000 години. Този, който е почнал, знае, че няма да я завърши, но че след 1000 години неговите потомци ще я завършат и те така са и направили. Това е разликата между красивата катедрала на Кьолн и катедралата от боклуци, в която ще се превърне някой ден България.\n\nСнимка театър „Българска армия“\n\nВИЗИТКА\n\n* Роден е на 7 октомври 1972 г. в София в семейството на поета и драматург Иван Радоев и балерината Весела Радоева\n\n* Възпитаник е на Националната гимназия за древни езици и култури\n\n* Завършва актьорско майсторство в НАТФИЗ в класа на проф. Димитрина Гюрова\n\n* От 1995 г. е в трупата на театър „Българска армия“, където в момента има главни роли в спектаклите „Отело“, „Тартюф“, „Детектив“, „Жан и Беатрис“, „Много шум за нищо“, „Декамерон“, „Ножица трепач“ и др.\n\n* В момента репетира ролята на Сенебирски в „Албена“ на Йордан Йовков\n\n* Носител е на „Аскеер“ за изпълнението си в „Йонадав“ (1996) и награда за водеща мъжка роля от Варненския кинофестивал „Златна роза“ за филма „Емигранти“ (2003)   \n                    ", "date": "2018.01.08", "title": "Дразни ме, че България няма визия за бъдещите 50 години"}
{"url": "http://www.monitor.bg/a/view/86211-%D0%9C%D0%B0%D0%BA%D1%80%D0%BE%D0%BD-%D0%BF%D0%BE%D0%B4%D0%B0%D1%80%D0%B8-%D0%92%D0%B5%D0%B7%D1%83%D0%B2%D0%B8%D0%B9-%D0%BD%D0%B0-%D0%A1%D0%B8-%D0%A6%D0%B7%D0%B8%D0%BD%D0%BF%D0%B8%D0%BD/", "text": "\n                    Президентът на Франция Еманюел Макрон започна посещението си в Китай като подари кон на китайския президент Си Цзинпин, предаде Ройтерс. 8-годишният кафяв кон от президентския кавалерийски корпус на име Везувий е „безпрецедентен дипломатически жест\", казаха от Елисейския дворец. Макрон е любител на подаръци, които имат смисъл. През 2014 г. Си Цзинпин бе очарован от това, че по време на посещението му в Париж са го съпровождали 104 френски ездачи.Сега Макрон му прави удоволствие, като му занесе расовия кон именно от този корпус.Друг знаков момент е, че Макрон започна официалното си посещение в Китай в началната точка на древния Път на коприната Сиан – белег на уважение към неговия китайски колега Си Дзинпин, опитващ се да съживи известния търговски път, предаде АФП.„Китайската инициатива „Един пояс, един път“ представлява реална възможност да се изграждат мостове между страните и цивилизациите, както са правили древните пътища на коприната“, заяви Макрон пред китайски медии. „Вярвам, че е важно Китай и Европа да засилят сътрудничеството си по инициативата. Франция е готова да играе роля в това“, допълни той. Френският президент отбеляза обаче, че древните пътища на коприната никога не са били само китайски\", заяви Макрон в реч пред университетски преподаватели, студенти и търговци в град Сиан - източна отправна точка на древния Път на коприната. \"По дефиниция тези пътища могат да бъдат единствено общи. Ако са пътища, не може да са еднопосочни\", заяви френският държавен глава.Насърчаваните от Китай културни и инфраструктурни проекти според него може да бъдат в интерес на Франция и Европа, стига да се изпълнят в духа на сътрудничеството. \"Тези пътища не може да бъдат пътища за нова хегемония, които да превърнат всеки, поел по тях, във васал\", заяви той.Започнат през 2013 г., проектът на Си цели да свърже Китай по суша и море с Югоизточна Азия, Пакистан и Централна Азия, след това с Близкия изток, Европа и Африка. На среща през май 2017 г. Си обеща да вложи в проекта 124 милиарда долара, но западните столици подозират, че инициативата има за цел да наложи китайското влияние в чужбина, а не толкова да допринесе за благоденствието. Френският президент предложи на Китай да даде нов тласък на климатичната битка и да се подготви за поемане на още повече ангажименти срещу глобалното затопляне на следващата конференция за климата, която ще се състои в края на годината в Полша.В речта си, продължила час и петнайсет минути, Макрон призова за съюз между Франция и Китай в името на \"бъдещето на света\" и обеща да посещава азиатската страна \"поне веднъж годишно\", за да влязат двустранните отношения \"в нова ера\". \"Ще поискам от президента Си да направим нова стъпка във френско-китайските отношения, да предприемем борба за климата. Предлагам на президента Си френско-китайска година на екологическия преход през 2018-2019 г., през която да мобилизираме нашите компании, стартъпи, градове и региони. Нека покажем на света, че ние, французите и китайците, сме способни да направим нашата планета отново велика и красива\", заяви Макрон, цитиран от АП.Френският президент е на първото си посещение в Китай, откакто бе избран миналата година. В сряда и в четвъртък ще води преговори със Си Цзинпин и други китайски лидери по теми като Северна Корея, климата, борбата срещу финансирането на тероризма.Френският президент, който пътува с бизнес делегация, иска да осигури споразумения по време на визитата си, включително френски компании да получат същия достъп до китайските пазари, какъвто китайските компании получават в чужбина.Двете правителства се очаква да обявят френско-китайски инвестиционен фонд за над 1 милиард евро. Китай е най-големият азиатски търговски партньор на Франция, но френската страна отчете 30 милиарда евро търговски дефицит миналата година.\n\n\n                    ", "date": "2018.01.08", "title": "Макрон подари Везувий на Си Цзинпин"}
{"url": "http://www.monitor.bg/a/view/48162-%D0%96%D0%B5%D0%BD%D1%81%D0%BA%D0%B8%D1%8F%D1%82-%D0%B4%D1%83%D1%85-%D0%B2-%D1%87%D0%B5%D1%80%D0%BD%D0%BE-%D0%B7%D0%B0%D0%BA%D0%BE%D0%B2%D0%B0-%D0%97%D0%BB%D0%B0%D1%82%D0%BD%D0%B8%D1%82%D0%B5-%D0%B3%D0%BB%D0%BE%D0%B1%D1%83%D1%81%D0%B8/", "text": "„Три билборда извън града“ и „Големите малки лъжи“ са големите победители при филмите и сериалите \n                    Истории за силата на майчинския инстинкт, преобръщащия клишетата и лицемерния социален мир женски дух и безрезервната солидарност между шепа приятелки триумфираха на наградите „Златен глобус“. Церемонията се проведе вчера в Бевърли Хилс, Калифорния, и бе белязана колкото от черното като дрес код в подкрепа на движението срещу сексуално насилие Time’s Up, толкова и от скучноватите монолози на водещия Сет Майерс (през по-голямата част от вечертаентусиазирано със съседа си по чашка, вместо да насочи поглед към случващото се на сцената). „Три билборда извън града“ нокаутира водещия със седем номинации „Формата на водата“  на Гилермо Дел Торо с общо четири статуетки. Безмилостният език,  кроше и жажда за справедливост на майка, която пали фитила на обществената съвест с билборди, за да открие убиеца на дъщерите си, донесе на Франсис Макдормънд отличието за най-добра актриса в драма.  Драмеди шедьовърът бе поощрен от Асоциацията на чуждестранната преса в категориите за най-добър филм, за най-добър сценарий (Мартин Макдона) и за поддържащ актьор (Сам Рокуел). „Златен глобус“ за най-добър актьор в драма гушна Гари Олдман за „Най-тъмният час“.„Формата на водата“ бе удостоен с призове за режисура (Гилермо Дел Торо)  и въздействащ саундтрак (Александър Деспла). Турбуленциите във връзката между гимназистката “Лейди Бърд“ и майка й бяха отчетени с две награди – за най-добра комедия/мюзикъл и съответно най-добра актриса в категорията за Сърша Ронан.  При сериалите отличникът на вечерта бе „Големите малки лъжи“, който Никол Кидман и Рийз Уидърспуун продуцираха за HBO. Сюжетът се върти около три майки на първокласници, чийто свят се преобръща под натиска на отлежали тайни и убийство. Кидман скача в кожата на Селесте – оборотен адвокат, загърбил кариерата си в името на близнаците си и садистичен съпруг, койтоРолята й осигури „Златен глобус“ за най-добра актриса в лимитирана тв драма.“ Дъщерите ми още не са си легнали по това време – Фейт и Сънди, мама ще донесе това у дома за вас!“, размаха статуетката от сцената Кидман. „Искам да благодаря на Рийз за нейното приятелство, което прерастна в прекрасно партньорство в този проект. На Шейлин Удли, Лора Дърн и Зоуи Кравиц, които станаха моето второ семейство- тази награда е наша! На майка си, която цял живот бе адвокат по правата на жените и предаде на мен и сестра ми своята сила и воля. И Кийт Ърбън – вскеи път, като опра бузата си до твоята всичко около мен се разтапя. Това наистина е любов- благодаря ти!“, изпадна в откровения звездата.Победоносният поход на „Големите малки лъжи“ продължи с Лора Дърн, която взе „Златен глобус“ за поддържаща роля на родител, чието дете е насилвано в училище. „Нашето поколение е научено да търпи и да не се оплаква, когато го травмират. Тази култура на мълчанието трябва да бъде разтърсена до основни и това важи за проблемът с насилието над жените, разтърсил нашата индустрия в последните месеци.“, обяви Дърн. Феминистката екранизация по бестселъра на Лиан Мориарти бе отличена и в категорията най-добър мини сериал, а на финала и Александър Скарсгард отвя конкуренцията сред поддържащите актьори в лимитирана драма за превъплъщеието си в сексапилния социопат Пери Райт, екранният съпруг на Кидман.Съвсем заслужено  „Историята на прислужницата“ взе „Златен глобус“ в сегмента за най-добър драма сериал, а при комедиите повод за наздравица получи екипа на „Невероятната мисис Мейсъл“. Появата на Юън Макгрегър във „Фарго“ паркира на нощното му шкафче статуетка за най-добър актьор в мини сериал, а израстването на един осиновен чернокож до успешен бизнесмен и приемен родител на проблемна тийнейджърка донесе на Стърлинг К. Браун  приза за най-добър актьор в драма („Това сме ние“).     - \"Три билборда извън града\" - \"Лейди Бърд\" - Франсис Макдормънд, \"Три билборда извън града\"   - \"Най-мрачният час\" - Сърша Ронан, \"Лейди Бърд\" - Джеймс Франко, „Артистът-бедствие“ - \"Три билборда извън града\" Алисън Джани, \"Аз, Тоня\" Гилермо дел Торо, \"Формата на водата\"   - \"Три билборда извън града\" - \" Тайната на Коко\" - In The Fade  - \"Историята на прислужницата\" – „Невероятната мисис Мейсъл“ - \"Големите малки лъжи\"Никол Кидман, \"Големите малки лъжи\"  - Юън Макгрегър, \"Фарго\" -Елизабет Мос, \"Историята на прислужницата\" - Стърлинг К. Браун, \"Това сме ние\"  - Рейчъл Броснахан, „Невероятната мисис Мейсъл“  -  Азис Ансари, „Ничий господар“ - Лора Дърн, \"Големите малки лъжи\" - Александър Скарсгард, \"Големите малки лъжи\"Опра Уинфри\n\n\n                    ", "date": "2018.01.08", "title": "Женският дух в черно закова златните глобуси"}
{"url": "http://www.monitor.bg/a/view/29580-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-8-%D1%8F%D0%BD%D1%83%D0%B0%D1%80%D0%B8-%D0%BF%D0%BE%D0%BD%D0%B5%D0%B4%D0%B5%D0%BD%D0%B8%D0%BA/", "text": "\n                    Днес може да печелите и да имате ползи, ако работите в екип. Самостоятелните ви инициативи ще зациклят и ще бъдат подложени на атака от страна на обединената конкуренция. Ден на доброволната жертва и на отказа от собственост в името на децата. Може да се решите на процедура с цел унаследяване. Ще се почувствате притеснени и притиснати. Добре е да се посъветвате с юридически консултант. Ден на преустройство. Усеща се, че идват промени. Може да не сте съгласни с някои от тях, но се пригответе да давате. Ден за пътуване, за преговори, за обсъждане на новите сделки и проекти, както и цените на новите услуги. Може да се поемат умерени рискове. Постарайте се да сте изрядни в юридически план и подгответе данъчните декларации. Тази година няма да се изплъзнете от данъчните, а в днешния ден е вероятно да разберете, че и чужда сметка трябва да платите. Каквото искате да стане и тръгне успешно включете го в колективна инициатива. Соловите ви акции няма да са толкова успешни. Действайте в комбина със силните на деня. Ще постигнете максималното в ситуацията, в която се намирате. Този ден е свързан с колесницата на победата, с възможност за пътувания и делови срещи, които ще отрищят личната ви инициатива и ще помогнат да осъществите отдавна набелязани цели. Водете преговори, търсете начин за печалби и внедряване в престижна среда. Помогнете на децата и близките, да получат стимул, да намерят по-добра работа и да се почувстват обгрижени и щастливи. Може да се намери лекарство за тежка болест и да се преодолеят всякакви различия. Бъдете внимателни при пътувания, сделки и делови контакти. Днес може да се постигне много, но и цената, която ще се плати за всичко е висока. Изискването е да бъдете справедливи в разпределянето на задълженията и благата. Не подценявайте никого, постарайте се да действате обективно, да не си изпускате шансовете, но и да не притискате прекалено хората, от които очаквате някакви услуги. Този ден изисква движение напред и нагоре. Не поглеждайте назад, независимо колко ви е трудно. Не товарете бъбреците и стомаха. Действайте амбициозно и не се отказвайте от нито една цел. Добре е да се рискува умерено, да се поеме отговорност за дела и проекти, от които ще дойдат придобивки. Ден, в който Лъвът проявява с пълна сила лидерските си качества. Организирайте съвместни делови и творчески инициативи, уредете сделка, направете поръчки и осигурете доставки. Чудесно е да се започне нова работа, на ново място и в нов колектив. Ден за революционни преустройства в работата и в начина ви на живот. Стартирайте отдавна подготвената програма. Ден за пътувания, за директни преговори на място и предприемаческа дейност на границата с риска. Стартирайте нов проект и започнете нова работа. Обадете се на тези, с които смятате да вървите напред в бъдещите творчески инициативи. Сега е момента да се подпишат нови договори и да се направят планираните преустройства, с които ще си улесните работата. Явете се на конкурси, опитайте си късмета и в област, в която още не сте достатъчно добри. В процеса на работа ще се научите. Не лъжете, по добре си замълчете. Денят изисква взимане на бързи и тежки решения. Трудно ще удовлетворите едновременно своите и партньорските интереси. Очертават се сблъсъци на мнения и позиции, които вредят и на двете страни. Направете нужните компромиси, за да не се възползват трети лица от несъгласуваните ви действия. Ден на доброволната жертва. Старите отстъпват място, имоти и терени на младите. Ще се наложат промени и реконструкции у дома и на работното ви място. Направете реформите, които ще ви улеснят. Без отстъпки няма да минете. Ден на напредък и постижения, които ще определят нова посока на развитие и взаимност. Чудесен момент за преместване на нова работа и уреждане на ново семейно гнездо. Мислете и действайте в перспектива на всички нива в живота си. Очакват ви победи и придобивки, възможности за участие в престижни дейности и начинания, от които идват допълнителни печалби. Може да намерите лек за тежка болест и по някакъв магичен начин да излекувате липсата на късмет до момента. Сключените договори ще носят пари и ползи. Имайте предвид, че на 11-и планетата на бизнес иницитивата Меркурий ще напусне вашия знак. Използвайте тези три дни за активни действия и начинания в избраната посока. Шансовете ви за повишение и нова работа са големи. Активизирайте се максимално в днешния ден, проведете проучващи и опипващи почвата разговори, а ако вече сте уговорили нещата сключете без протакане новите договори. Този ден ще ви помогне да изплувате от период на объркване и зацикляне. На хоризонта се задава и нова любов. Ще ви е трудно. Денят изисква активни действия в посока на личния ви интерес, но точно в този момент на врата ви висят децата и близките, отговорностите ви са максимални и трудно ще се справите с работата. Концентрирайте се максимално и не изпускайте инициативата от ръцете си, за да не изпуснете и повишението, което се задава. Конкуренцията е убийствена, нужни са преустройства и промени в графика ви, за да успеете и да сте в час с изискванията на шефовете. Бъдете внимателни с документи и пари. Пътувайте, уредете срещи и разговори с бъдещи и настоящи партньори. Сега е момента да подпишете и новите си договори за годината. Обадете се на посредници и бизнес партньори и подновете взаимно изгодните връзки. Ден за подвизи и лични рекорди. Не си спестявайте усилия, явете се на конкурси и прослушвания, търсете начин да се внедрите на по-добро място. В момента конкуренцията ви набира скорост. Без добра подготовка и амбиция нямате шанс. Може да намерите лек за болестен или душевен проблем. Уговореното днес ще донесе ползи и предимства, както и допълнителни пари на 11-и. Ще привлечете спонсор. Активизирайте се максимално, гонете си интереса, не се давайте без бой както в работата, така и в партньрските връзки. Направете предложение, организирайте пътувания и директни срещи с тези, с които предстои да работите и движите заедно нещо важно. Ще си проличат хората способни да побеждават, а както се знае победителите не ги съдят. Ще ви бъдат простени някои нарушения, ако се справите добре. Личната ви година е 11, не я превръщайте в двойка. 11 е чилото на Христос и на духовноста, а двойката сваля нивото до матералните неща, до страха да не загубиш връзки и работа. Добре е да започнете полезен за обществото проект или дейност, от която повече хора ще получват облаги. В следващата година ви предстои преход в нова среда и на нова работа.\nРодените днес са призвани да променят този свят, да наложат нови закони и отношения. Това са откриватели в нови посоки на опитност. Ще участват в мисии, може би и на Марс. Да не забравяме, че Марс и Юпитер-големият покровител са в съвпад в хороскопа им. Тези деца са първопроходчици в новата епоха. За тях няма невъзможни неща. Ще се научат да пазят тайни.\nДнес ще се зачеват поети и рицари, хора умеещи да ни въздействат емоционално и да ни увличат в посоката, в която са избрали да вървят. Много опасности ги чакат в живота.\n\n\n                    ", "date": "2018.01.08", "title": "Хороскоп за 8 януари - понеденик"}
{"url": "http://www.monitor.bg/a/view/40654-%D0%A0%D0%B5%D0%B7%D0%B5%D1%80%D0%B2%D0%B0-%D0%B2-%D0%9B%D0%B5%D1%81%D1%82%D1%8A%D1%80-%D0%B5-%D0%BD%D0%B0%D0%B9%D0%B1%D0%BE%D0%B3%D0%B0%D1%82%D0%B8%D1%8F%D1%82-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82/", "text": "Младежът избягал в Англия, за да играе\n                    19-годишният Фаик Болкиах се оказа най-богатият футболист в света. И ако мегазвездите Кристиано Роналдо, Лионел Меси и Неймар изкарват милионите си, благодарение на своите футболни умения, то младежът играе за резервите на „Лестър“ и малцина дори са чували името му. Той обаче е племенник на султана на Бруней, чието състояние се оценява на 15 млрд. паунда. Баща му Джефри, който е принц на страната, има „скромните“ 10 млрд. пунда.Младежът обаче отказва да води кралски начин на живот в родината си. Той бяга от милиардите на семейството си и сега с радост играе футбол на Острова. Фаик започва в аматьорския „Нюбъри“, а през 2009-а подписва за една година с известната младежка академия на „Саутхамптън“.Въпреки че все още не е изиграл нито един професионален мач в Англия, Болкиах вече има девет срещи за националния отбор на Бруней, в които е отбелязал един гол. Той дори изведе тима с капитанската лента на наскоро провелия се турнир Aceh World Solidarity Tsunami Cup.Фаик Болкиах е роден в Лос Анджелис, така че може да представлява и САЩ, но той избира да остане верен на своето семейство, пише sportal.bg.Младежът може и да има невинно поведение, но неговият баща Джефри Болкиах е известен като плейбоят на кралското семейство на Бруней. Приказката за него свърши, след като стана ясно, че е изхарчил 14,8 млрд. долара от правителствена петролна инвестиция, която той е трябвало да контролира.Преди активите му да бъдат замразени, принцът е профуквал по 35 млн. паунда на месец за коли, часовници и караоке партита с рояк красиви жени. В гаража му има 2300 автомобила, повечето от които от марките Bentley, Ferrari и Rolls-Royce. Притежава осем частни самолета, един хеликоптер и пет яхти. Бил е притежател на Playboy Club в Лондон за 34 млн. долара. За 50-ия си рожден ден профуква 12,5 млн. паунда, за да докара Майкъл Джексън и други поп звезди да радват него и 7-годишния му тогава син.Фаик обаче решава да избяга от богатството си, за да стане професионален футболист. \"Играя футбол, откакто се помня. Винаги съм се радвал да излизам на терена и топката да е в краката ми\", споделя той в едно от редките си интервюта.\n\n\n                    ", "date": "2018.01.08", "title": "Резерва в „Лестър“ е най-богатият футболист"}
{"url": "http://www.monitor.bg/a/view/59802-%D0%91%D0%BB%D0%B0%D0%B3%D0%BE-%D1%81%D0%B5-%D0%BF%D1%80%D0%B8%D0%B1%D1%80%D0%B0-%D1%81-%D0%B6%D0%B5%D0%BD%D0%B0-%D1%81%D0%B8-%D0%B2-%D0%9C%D0%BE%D1%81%D0%BA%D0%B2%D0%B0/", "text": "\n                    Бившият ни национал Благой Георгиев се радва на семейството си, но вече не в България, а в Русия. Оказа се, че на Джизъса му писнало от хорските приказки у нас и е решил да се прибере в Москва. Там е със съпругата си Есмер и синът им Елай. Освен това Георгиев е взел в Русия и по-големия си наследник - Давид. 4-годишното момченце е едно от двете деца на футболиста от бившата гимнастичка Христина Витанова. Тя го дари и с дъщеричка - 7-годишната Йоана.Георгиев и Есмер бяха по Коледа в София и почти всяка вечер купонясваха из столичните дискотеки. Видимо наедрелият футболист показваше, че изобщо не му пука, че е без отбор, след като прекрати договора си с руския „Оренбург“. Малко преди руските медии да замесят името му във вихрещия се в страната допингскандал, Благо реши да прекрати кариерата си. Както е известно, Георгиев има ресторант в Москва и може да се отдаде само на този бизнес.\n\n\n                    ", "date": "2018.01.08", "title": "Благо се прибра с жена си в Москва"}
{"url": "http://www.monitor.bg/a/view/83230-%D0%94%D0%B6%D0%B0%D0%BA%D0%BF%D0%BE%D1%82%D0%B8-%D0%B7%D0%B0-%D0%BD%D0%B0%D0%B4-71-%D0%BC%D0%BB%D0%BD-%D0%BB%D0%B5%D0%B2%D0%B0-%D1%87%D0%B0%D0%BA%D0%B0%D1%82-%D0%BA%D1%8A%D1%81%D0%BC%D0%B5%D1%82%D0%BB%D0%B8%D0%B8%D1%82%D0%B5-%D0%B7%D0%B0-%D1%82%D0%B8%D1%80%D0%B0%D0%B6-3/", "text": "\n                    Над 7,1 млн. лева се събират в джакпотите за тираж №3 на Българския спортен тотализатор. Най-голяма е сумата в \"6 от 49\", където с последните 81 610,05 лева се натрупаха 3 401 251,58 лева. До четвъртък се очаква към тях да се прибавят още към 70 000. в \"5/5- - 1/12 Зодиак\" си стоят непроменящите се (поне докато някой не уцели 5+1) 3 млн. лева. В \"6 от 42\" скокът беше с нови 19 234,51 лв. и цифрата е вече 608 955,83 лева, а ще има още към 20 000. И накрая - с 13 007,34 лева своят принос дава и играта \"Рожден ден\".Най-голямата печалба в неделния тираж №2 дойде от играта \"Тото Джокер\". Единствената тройка за 27 759,80 лева е за късметлия, пуснал абонаментен фиш за 2 тиража с 4 комбинации за \"6 от 42\" и една за \"джокера\" за 5,20 лева. Отличен изстрел!Във II теглене на \"5 от 35\" пък паднаха две петици по 15 209,80 лева. Едната беше улучена заедно с 25 четворки по 71,20 и 100 тройки по 3,40 лв., от което се събраха 17 329,80 лева. Те са за любител на залозите, играл с 10 числа пълно комбиниране (ПК) за 126 лева. Другата петица е за четворен фиш за 2 лв.В 45/50 - 1/12 Зодиак\" пък има цели 4 уцелени комбинации 4+1, които носят по 5000 лв. Тото печалби, тираж №2 \"6 от 49\": Числа - (3, 8, 15, 23, 25, 31); 6 - няма, 5 - 22 по 1236,90 лв., 4 - по 26,10 лв., 3 - по 2,80 лв.; ДЖАКПОТ: 3 401 251,58 лв. \"6 от 42\": Числа - (2, 5, 8, 20, 33, 34); 6 - няма, 5 - 14 по 801,40 лв., 4 - по 27,30 лв., 3 - по 2,60 лв.; ДЖАКПОТ: 608 955,83 лв. \"5 от 35\": I теглене - (2, 4, 17, 25, 34); 5 - 4 по 7604,90 лв., 4 - по 75,60 лв., 3 - по 3,70 лв.; II теглене - (9, 12, 15, 20, 23); 5 - 2 по 15 209,80 лв., 4 - по 71,20 лв., 3 - по 3,40 лв. \"5/50 - 1/12 Зодиак\": Числа - (2, 12, 22, 32, 40); Зодия 2 - Телец; 5+1 - няма, 5 - няма, 4+1 - 4 по 5000,00 лв., 4 - 8 по 500,00 лв., 3+1 - 10 по 100,00 лв., 3 - 179 по 10,00 лв., 2+1 - по 5,00 лв., 1+1 - по 1,50 лв., 2 - по 1,00 лв., 0+1 - по 1,00 лв.; ДЖАКПОТ: 3 000 000,00 лв. Тото Джокер: Позиции - (3, 7, 9); Цифри - (2, 3, 7); 3 - 1 от 27 759,80 лв., 2 - 638 по 43,50 лв.; ДЖАКПОТ: 0,00 лв. \"Рожден ден\": Година 72, месец 10, дата 13, ден 3; I група - няма, II - 1 от 571,20 лв., III - 3 по 152,30 лв., IV - 5 по 57,10 лв., V - 12 по 23,80 лв., VI - 12 по 19,00 лв., VII - 23 по 12,40 лв., VIII - 41 по 5,60 лв., IX - по 5,90 лв., X - по 4,10 лв., XI - по 2,10 лв., XII - по 1,80 лв., XIII - по 2,00 лв., XIV - по 1,30 лв., XV - по 1,00 лв.; ДЖАКПОТ: 13 007,34 лв.\n\n\n                    ", "date": "2018.01.08", "title": "Джакпоти за над 7,1 млн. лева чакат късметлиите за тираж №3"}
{"url": "http://www.monitor.bg/a/view/86339-%D0%91%D0%B8%D0%B2%D1%88-%D0%B2%D1%80%D0%B0%D1%82%D0%B0%D1%80-%D1%81%D0%B5-%D0%BF%D1%80%D0%BE%D0%B1%D0%B2%D0%B0-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE-%D0%BF%D0%BE-%D0%B4%D0%B0%D1%80%D1%82%D1%81/", "text": "\n                    Бившият вратар на Германия Тим Вийзе загуби титлата си от световното първенство по дартс за знаменитости. 36-годишният бивш страж на „Вердер“, който се прехвърли в кеча след края на футболната си кариера, участва в отбор със световния №1 в дартса – Михаел ван Геервен.След края на турнира Вийзе хвърли вината за загубата върху своя съотборник: „Нямаше какво да направя. Няма как да спечеля сам. Днес партньорът ми беше слаб. Вероятно аз бях най-подготвеният участник. През последните месеци по 2-3 часа на ден се упражнявах“, пошегува се Вийзе.Предаването на турнира по германската телевизия Pro7 събра 1,42 млн. зрители, на които направи впечатление, че бившият вратар е видимо отслабнал. Заради прехвърлянето си в кеча Вийзе беше натрупал сериозна мускулатура и тежеше 122 кг, но в момента е с над 10 кг по-малко.Титлата спечели влогърът Марсел Алтхаус.\n\n\n                    ", "date": "2018.01.08", "title": "Бивш вратар се пробва на световно по дартс"}
{"url": "http://www.monitor.bg/a/view/20711-%D0%93%D1%80%D0%B8%D1%88%D0%BE-%D1%81-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0%D0%B4-%D0%A5%D1%8E%D0%B8%D1%82-%D0%B8-%D0%BD%D0%BE%D0%B2%D0%B0-%D0%B7%D0%B0%D0%B3%D1%83%D0%B1%D0%B0-%D0%BE%D1%82-%D0%9A%D0%B8%D1%80%D0%B8%D0%BE%D1%81/", "text": "Анди Мъри се оперира, връща се за сезона на трева\n                    Третата ракета в света Григор Димитров надигра бившия №1 Лейтън Хюит (Ав) с 4:1, 4:2 в демонстративния турнир FAST4 Showdown в Сидни. Българинът е част от отбора на света срещу този на Австралия, като в първия сблъсък съотборникът му Александър Зверев победи Ник Кириос. В мача на двойки обаче Гришо и Зверев отстъпиха пред представителите на домакините с 1:4, 4:2, 3:5. Така българинът записа втора загуба от Кириос в рамките на 3 дни, след като отстъпи пред него в полуфинала в Бризбейн и не успя да защити титлата си.Преди старта на демо надпреварата Димитров, Зверев и Хюит се снимаха на фона на прочутата опера в Сидни. Самите мачове пък преминаха при огромен интерес, като билетите за шоуто в “Кен Розуол Арина” бяха отдавна разпродадени. Турнирът бе с различни правила, като участниците играха до четири гейма с тайбрек при 3:3. Освен това играта не бе спирана, когато сервиращият закачи мрежата, а при 40:40 нямаше предимство.Хюит и Кириос ще участват на 10 януари и на друг демонстративен турнир в Мелбърн на Margaret Court Arena, където след седмица започва Откритото първенство на Австралия. В него компания ще им правят световният номер 1 Рафаел Надал, Доминик Тийм, Лука Пуй, Томаш Бердих, както и Новак Джокович и Стан Вавринка. Последните двама дълго лекуваха контузии, но от няколко дни вече тренират в Мелбърн.В същото време друг бивш номер 1 Анди Мъри претърпя операция на хълбока в болница \"Св. Винсънт\" в Мелбърн. Британецът не е играл официален мач от лятото на миналата година, а забавеното му възстановяване го е накарало да се подложи на хирургическата интервенция. \"Не съм приключил още с тениса. Ще се състезавам на най-високо ниво отново съвсем скоро, заяви Мъри. - Очаква се да съм извън кортовете до 14 седмици. Най-вероятно завръщането ми ще е за сезона на трева, може би малко преди това“, допълни той.Бившата №1 при жените Мария Шарапова (Рус) пък се завърна в топ 50 на световната ранглиста, след като през миналата седмица достигна до 1/2-финалите на турнира в Шънджън. Рускинята се изкачва с 12 позиции в класацията до 47-о място. Лидерка продължава да е румънката Симона Халеп, а на втора позиция Каролин Возняцки (Дан) измести Габрине Мугуруса (Исп).Виктория Томова остава първа ракета на България и през тази седмица. Тя падна с една позиция и вече заема 140-о място.\n\n\n                    ", "date": "2018.01.08", "title": "Гришо с победа над Хюит и нова загуба от Кириос"}
{"url": "http://www.monitor.bg/a/view/41234-%D0%9F%D0%BB%D0%B0%D0%BC%D0%B5%D0%BD-%D0%A5%D1%80%D0%B8%D1%81%D1%82%D0%BE%D0%B2-%D0%9C%D0%BE%D0%BC%D1%87%D0%B5%D1%82%D0%B0%D1%82%D0%B0-%D0%B8%D0%BC%D0%B0%D1%82-%D1%81%D0%B8%D0%BB%D0%B8-%D0%B7%D0%B0-%D0%BC%D0%B5%D0%B4%D0%B0%D0%BB/", "text": "\n                    Юношеските национали по волейбол до 18 години се класираха за европейското първенство в Чехия и Словакия от 7 до 15 април след 3 категорични победи в квалификациите в София. С 3:1 срещу тима на Холандия и 3:0 с Швеция те затвърдиха лидерството си в гр. Е в София с 3:0 (20, 20, 24) и срещу Франция.\"Досега съм удовлетворен от тези победи, коментира успеха старши треньорът Пламен Христов. - Надявам се да тимът ни да продължи по същия начин и момчетата да се реализират и на европейското първенство, като имат сили и да вземат медал“.Бившият разпределител на националния отбор за мъже Христов сподели, че работи с момчетата, спечелили квотата, едва от 15 декември. Смятам, че състезателите са чудесни, каза той пред bgvolleyball.com. - Много тежко влязохме в турнира. Първите два мача срещу Холандия и Швеция не можахме да покажем целия ни потенциал. Но в последния мач срещу Франция играта ни се получи и показахме на какво сме способни. Много се радвам, че спечелихме квалификацията. Най-трудният момент в турнира бяха нашите грешки, много от тях непредизвикани. Но пък в този последен мач направихме най-малко грешки. Имахме силен сервис, който повлия за успеха ни. Нашият сервис е един от най-трудните в Европа“.За първенството като първи в групите се класираха още Белгия, Турция, Италия, Беларус, Русия и Гърция, както и най-добрите втори - Франция, Германия, Украйна. Домакините от Чехия и Словакия са със запазени места.\n \n\n\n                    ", "date": "2018.01.08", "title": "Пламен Христов: Момчетата имат сили за медал"}
{"url": "http://www.monitor.bg/a/view/26019-%D0%9A%D0%BE%D1%83%D1%82%D0%B8%D0%BD%D1%8C%D0%BE-%D0%B5-%D0%BA%D0%BE%D0%BD%D1%82%D1%83%D0%B7%D0%B5%D0%BD-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D1%87%D0%B0%D0%BA-%D1%81%D0%BB%D0%B5%D0%B4-20-%D0%B4%D0%BD%D0%B8/", "text": "Бразилецът: Сбъдната мечта е да играя с идолите ми\n                    Вторият най-скъп футболист в света Филипе Коутиньо бе представен официално като ново попълнение на „Барселона“. Феновете на каталунците обаче няма да могат да го видят скоро в игра. Причината е, че бразилецът е контузен. Коутиньо е предупредил всички в „Барса“, че в момента лекува травма и затова няма да може да се представи добре на медицинските тестове. Според прогнозите струващият 160 милиона евро играч ще дебютира за новия си клуб чак след 20 дни. Това обаче не му попречи да се появи на „Камп Ноу“ и да жонглира с топката пред хиляди фенове.\"Много съм щастлив, коментира Коутиньо. - Ще играя с идолите си - Меси, Суарес, Иниеста, Пике, Бускетс... всички те са страхотни. Вълнувам се“. Очаква се до сряда каталунците да представят и защитника Йери Мина, след което да продадат поне трима или четирима играчи до края на трансферния прозорец.Президентът на „Барса“ Хосеп Мария Бартомеу пък засипа със суперлативи Коутиньо. “Не беше лесно, но неговите усилия, съчетани от търпението и силното му желание, бяха ключът към сделката. Свърши се много работа, но най-важното беше, че самият той искаше да е при нас. Благодаря на „Ливърпул“, че бяха коректни и се съгласиха на преговори“, допълни босът.Най-щастлив от сделката пък бе треньорът Ернесто Валверде, който не скри вълнението си. \"Филипе със сигурност ще ни даде много неща - бележи доста голове, дава асистенции, ще ни помага много в изграждането на атаките, може да играе в средата или на крилото. Той е универсален футболист и ние ще се постараем да използваме най-добре качествата му. Филипе е играл на доста различни позиции в „Ливърпул“ и за Бразилия, така че ще видим къде точно ще го поставим при нас, единствено не си го представям на вратата. Мнението ми за цената няма значение, въпреки че сумата отиде доста високо“, коментира Валверде.\n\n\n                    ", "date": "2018.01.08", "title": "Коутиньо е контузен, дебютира чак след 20 дни"}
{"url": "http://www.monitor.bg/a/view/14681-%D0%A0%D0%B5%D0%B0%D0%BB-%D0%9C-%D1%81-%D0%BD%D0%BE%D0%B2%D0%B0-%D0%B8%D0%B7%D0%B4%D1%8A%D0%BD%D0%BA%D0%B0-%D0%9F%D0%B5%D1%80%D0%B5%D1%81-%D0%BD%D0%B0%D1%85%D0%BB%D1%83-%D0%B2-%D1%81%D1%8A%D0%B1%D0%BB%D0%B5%D0%BA%D0%B0%D0%BB%D0%BD%D1%8F%D1%82%D0%B0/", "text": "\n                    „Реал“ (Мадрид) разочарова феновете си за пореден път този сезон, след като записа нова издънка и завърши 2:2 при гостуването си на „Селта“ в среща от 18-ия кръг на Примера дивисион. Световните шампиони водеха с 2:1 до 82-рата минута, когато Макси Лопес изравни след гол с глава и шокира гостите. Грешната стъпка увеличи разликата между „Реал“ и лидера „Барселона“ на впечатляващите 16 точки, въпреки че мадридчани имат и мач по-малко.„Аз нося отговорност за слабата ни игра. Проблемът на отбора не е физически“, разочарован бе Зидан след равенството. Интересното е, че издънката срещу „Селта“ преля чашата на търпението и на клубния президент Флорентино Перес. След последния съдийски сигнал босът е нахлул в съблекалнята и е потърсил обяснение за слабата игра. „Господин Перес дойде, за да ни окуражи“, опита да се измъкне Зидан.\n\n\n                    ", "date": "2018.01.08", "title": "„Реал“ (М) с нова издънка, Перес нахлу в съблекалнята"}
{"url": "http://www.monitor.bg/a/view/66173-%D0%93%D0%B0%D0%B4%D0%B6%D0%B5%D0%B2-%D0%B2%D0%BA%D0%B0%D1%80%D0%B0-%D0%B7%D0%B0-%D1%81%D0%B5%D1%84%D1%82%D0%B5-%D0%BE%D1%82-7-%D0%BC%D0%B5%D1%81%D0%B5%D1%86%D0%B0/", "text": "\n                    Полузащитникът на „Анортозис“ Владимир Гаджев вкара първото си попадение по терените в Кипър. 30-годишният халф се разписа при победата с 3:1 срещу гостуващия АЕК (Ларнака) в мач от 19-ия кръг на шампионата. Гаджев беше точен четвърт час преди края, когато беше изведен сам срещу вратаря Хуан Пабло, преодоля го и реализира от малък ъгъл. За българина това бе 14-о участие в мач на „Анортозис“ в кипърското първенство. Гаджев не беше вкарвал гол в официален мач от седем месеца насам. На 30 април той бе точен за предишния си клуб „Ковънтри“ - при загуба с 1:3 от „Скънторп“. \"На полувремето треньорът ни каза да притиснем съперника, за да стигнем до обрат. Не мисля, че съм демонстрирал най-добрата си игра, мога и повече\", коментира Гаджев след мача.\n\n\n                    ", "date": "2018.01.08", "title": "Гаджев вкара за сефте от 7 месеца"}
{"url": "http://www.monitor.bg/a/view/21516-%D0%91%D0%B5%D0%BB%D0%B3%D0%BE%D1%80%D0%BE%D0%B4%D0%B8%D0%B5-%D0%BD%D0%B0-%D0%9D%D0%B8%D0%BA%D0%B8-%D0%9D%D0%B8%D0%BA%D0%BE%D0%BB%D0%BE%D0%B2-%D0%B4%D0%B5%D1%82%D1%80%D0%BE%D0%BD%D0%B8%D1%80%D0%B0-%D0%97%D0%B5%D0%BD%D0%B8%D1%82/", "text": "Соколов със 17 точки при разгрома на \"Ревивре\"\n                    \"Белгородие\", в който играе българският национал Николай Николов, детронира шампиона и носител на световната клубна титла \"Зенит\" в руската Суперлига по волейбол. Това стана след победата с 3:2 (-21, 20, 18,-20, 12) в 17-ия кръг. С двете спечелени точки отборът на Белгород се качи на върха в класирането с 45 т. от 16 победи и 1 загуба. Централният блокировач Николов изигра силен мач и завърши с 8 точки (2 блока, 2 аса), а топреализатор стана съотборникът му Дмитрий Мусерски със 17 (1 ас, 4 блока). За \"Зенит\" кубинецът с полски паспорт Вилфредо Леон се отличи с 21 т. (2 аса, 1 блок). Следващият мач на \"Белгородие\" е с московския \"Динамо\" на 10 януари.Цветан Соколов пък заби 17 точки (2 блока) за шампиона \"Кучина Лубе\" при победата над \"Ревивре\" (Милано) с 3:1 (18,-23, 21, 19) в 16-ия кръг на Суперлигата на Италия. С толкова завърши и Османи Хуанторена (1 ас, 2 блока), а Иржи Ковар добави 16 (2 аса, 1 блок). \"Лубе\" обаче остава втори в класирането с 41 т., а начело е \"Сър Сейфти\" (Перуджа).Играчите на Перуджа се наложиха над LPR (Пиченца) с 3:1 (21,-19, 18, 19), в който е капитанът на националите ни Виктор Йосифов. Той се отличи с 10 точки (2 аса, 2 блока), а Алесандро Фей направи 18, но това не стигна за успех.\n\n\n                    ", "date": "2018.01.08", "title": " \"Белгородие\" на Ники Николов детронира \"Зенит\""}
{"url": "http://www.monitor.bg/a/view/59539-%D0%9C%D1%8A%D1%80%D0%B8-%D0%BF%D0%BE%D0%B4%D0%BF%D0%B8%D1%81%D0%B0-%D1%81-%D0%90%D1%81%D1%82%D0%B0%D0%BD%D0%B0-%D0%B7%D0%B0-12-%D0%BC%D0%B8%D0%BB%D0%B8%D0%BE%D0%BD%D0%B0-%D0%B5%D0%B2%D1%80%D0%BE-%D0%BD%D0%B0-%D0%B3%D0%BE%D0%B4%D0%B8%D0%BD%D0%B0/", "text": "\n                    Часове след като бе избран за Треньор на годината, Станимир Стоилов се завърна начело на „Астана“. Спецът не успя да присъства на церемонията по награждаването и призът бе приет от асистента му Цанко Цветанов, тъй като Мъри бе в Казахстан за финални преговори. В крайна сметка Стоилов постигна договорка и отново поема „Астана“, начело на който завоюва 4 последователни шампионски титли. Според информацията от местните медии българският треньор ще получава по 1,2 милиона евро. “Още в началото казах, че оставането ми в клуба е приоритет. Постигнахме толкова много неща през годините заедно. В града се чувствам като в свой втори дом и се радвам, че ще продължим съвместната си работа”, сподели Стоилов, който след дни ще заведе тима си на подготвителен лагер в ОАЕ. Там Мъри и компания ще се готвят за историческите сблъсъци с португалския гранд „Спортинг“ (Лисабон) от 1/16-финалите в Лига Европа.\n\n\n                    ", "date": "2018.01.08", "title": "Мъри подписа с „Астана“ за 1,2 милиона евро на година"}
{"url": "http://www.monitor.bg/a/view/22678-%D0%A1%D0%BB%D0%B0%D0%B2%D0%B8%D1%8F-%D0%B8%D1%81%D0%BA%D0%B0-%D0%B7%D0%B0%D1%89%D0%B8%D1%82%D0%BD%D0%B8%D0%BA-%D0%B8-%D0%BA%D1%83%D0%BF%D0%B0%D1%82%D0%B0/", "text": "\n                    Треньорът Златомир Загорчич желае да привлече още един централен защитник в „Славия“. Футболист на този пост ще се присъедини към \"белите\" по време на лагера в Турция, а целта пред отбора през пролетта е достигане до финала за купата на България. \"Искаме да се класираме за финала за купата и евентуално да влезем в първата шестица. Целите винаги са високи. Искаме да се представим силно, трябва да бъдем подготвени за старта на шампионата. Вървим нагоре, въпреки че имахме някои колебания през есента. Взехме трима нови, като още един хърватски централен защитник ще се присъедини към състава по време на лагера ни в Турция\", коментира сръбският специалист на първата тренировка на „Славия“ за 2018 година. Групата на „белите“ бе от 25 футболисти. „Засега голмайсторът Ивайло Димитров остава, но ако дойде добра оферта, няма проблем да се разделим“, допълни Загорчич.\n \n\n\n                    ", "date": "2018.01.08", "title": "„Славия“ иска защитник и купата"}
{"url": "http://www.monitor.bg/a/view/12072-%D0%91%D1%83%D0%BD%D1%82-%D1%81%D1%80%D0%B5%D1%89%D1%83-%D0%91%D0%B5%D1%80%D0%B1%D0%BE-%D0%B2-%D0%98%D0%BD%D0%B4%D0%B8%D1%8F/", "text": "\n                    Двама от младите играчи на „Керала Бластърс“ – нападателят Прасант Карутадаткуни и вратарят Суджит, публично изразиха недоволството си срещу звездата на тима Димитър Бербатов. Те споделиха пред авторитетния сайт Goal.com, че българинът не разговаря почти с никого в клуба, а за да чуеш гласа му, трябва изрично да го питаш нещо. Темата беше провокирана от въпрос „Кой прекарва най-много време във фитнеса?“, като двамата младоци бяха категорични, че това е Бербатов. „Той обикновено казва „Здрасти“ и нищо друго. Освен това не общува с нас като другите чужденци в отбора. Ако му зададете въпрос, вероятно ще получите отговор. Но това е всичко, което може да измъкнете от него“, разкри Прасант Карутадаткуни. Изданието припомня, че при пристигането си в Индия Бербатов заяви, че ролята му в клуба ще бъде да подпомага младите играчи да се развиват. Другата звезда на отбора – Уес Браун, пък е на точно противоположния полюс. За него младите играчи на „Керала“ казват, че е много приятелски настроен и забавен.\n\n\n                    ", "date": "2018.01.08", "title": "Бунт срещу Бербо в Индия"}
{"url": "http://www.monitor.bg/a/view/89709-%D0%A6%D0%A1%D0%9A%D0%90%D0%A1%D0%BE%D1%84%D0%B8%D1%8F-%D1%81%D1%82%D0%B0%D1%80%D1%82%D0%B8%D1%80%D0%B0-%D0%B1%D0%B5%D0%B7-%D0%9A%D0%B0%D1%80%D0%B0%D0%BD%D0%B3%D0%B0-%D0%9A%D1%83%D0%B1%D0%B5%D0%BC%D0%B1%D0%B0-%D0%B8%D0%B7%D0%B3%D0%BE%D0%BD%D0%B5%D0%BD/", "text": "\n                    ЦСКА-София започна с трима нови играчи и без голямата звезда Фернандо Каранга предсезонната си подготовка. Треньорът Стамен Белчев събра играчите на базата в Панчарево, а в групата бяха новопривлечените Роланд Алберг, Жан Карлос Бланко и пристигналият преди ден бразилски защитник Джеферсон. Утре всички футболисти ще минат медицински тестове, след което предстои първи лагер в Сандански. Фернандо Каранга пък ще закъснее за старта на подготовката, а причините му са лични, обясниха от ЦСКА-София. За сметка на това още на старта от клуба бе изгонен Кевин Кубемба. Нападателят скъса нервите на феновете с ялова игра и едва един гол в 12 мача, като договорът му бе прекратен предсрочно. „Кубемба не успя да се наложи в тима и поради тази причина двете страни се съгласиха да прекратят трудовите си взаимоотношения. Благодарим на Кевин за професионализма и себераздаването с червената фланелка и му пожелаваме много здраве и бъдещи успехи!\", написаха от ЦСКА-София на сайта си.\n\n\n                    ", "date": "2018.01.08", "title": "ЦСКА-София стартира без Каранга, Кубемба изгонен"}
{"url": "http://www.monitor.bg/a/view/35945-%D0%9F%D1%80%D0%B5%D1%81%D0%B0%D1%82%D0%B0-%D0%B2-%D0%98%D1%81%D0%BF%D0%B0%D0%BD%D0%B8%D1%8F-%D1%85%D0%B2%D0%B0%D0%BB%D0%B8-%D0%B2%D1%8A%D0%B7%D0%BA%D1%80%D1%8A%D1%81%D0%BD%D0%B0%D0%BB%D0%B8%D1%8F-%D0%92%D0%B5%D0%B7%D0%B5%D0%BD%D0%BA%D0%BE%D0%B2/", "text": "\n                    Медиите в Испания обърнаха сериозно внимание на Александър Везенков след силния му мач за \"Барселона\" при победата над \"Реал\" (Бетис) с 89:82 като гост. 22-годишният българин получи похвали за представянето си от две от най-популярните спортни издания - мадридските \"Ас\" и \"Maрка\", които отбелязаха своеобразното му “възкръсване”.\"Възкръсналият\" Везенков разби \"Бетис\" и класира \"Барселона\" за Купата”, пише \"Марка\", като уточнява, че каталунците стигат до 5-а поредна победа, а българинът има голям принос за нея със своите 17 точки.“Везенков записа още една победа”, пишат пък в \"Ас\", където подчертават, че през последния месец българинът постепенно излиза от “изгнанието си” и е бил най-добър при гостуването в Севиля. Откакто се завърна в състава в края на декември той има средно по 10,0 точки, 4,0 борби и 1,6 асистенции при петте поредни победи и стреля точно 60% от тройката.\n\n\n                    ", "date": "2018.01.08", "title": "Пресата в Испания хвали \"възкръсналия\" Везенков"}
{"url": "http://www.monitor.bg/a/view/26936-%D0%90%D1%81%D1%8F-%D0%9A%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D0%BF%D1%80%D0%BE%D0%BF%D0%BB%D0%B0%D0%BA%D0%B0-%D0%BE%D1%82-%D1%81%D0%B5%D0%BA%D1%81%D1%83%D0%B0%D0%BB%D0%B5%D0%BD-%D0%BD%D0%B0%D1%81%D0%B8%D0%BB%D0%BD%D0%B8%D0%BA/", "text": "\n                    На фона на скандалните разкрития за сексуални посегателства в Холивуд, българската плеймейтка Ася Капчикова също проплака от насилник. До реално изнасилване така и не се стигнало, бърза да уточни бившата муза на Криско, заради което вероятно и тя не е подала сигнал в полицията. Инцидентът се случил след купон в дискотека, когато Капчикова приела поканата на свой познат да отидат в неговия апартамент. Именно там, в тоалетната, мъжът се опитал да насили чаровната блондинка. „Сигурно съм му дала грешен сигнал с поведението и приемането на поканата да идем у тях”, откровена е плеймейтката.\n\nСлед като влезе в светските хроники с бурната си връзка с Криско, в момента Ася е щастлива с човека до себе си. „Не е известно момчето, но е всичко, което съм търсила в един мъж. Не искам много да афиширам връзката ни, но няма да го крия“, категорична е Капчикова.\n                    ", "date": "2018.01.08", "title": "Ася Капчикова проплака от сексуален насилник"}
{"url": "http://www.monitor.bg/a/view/13717-radiohead-%D0%BE%D0%B1%D0%B2%D0%B8%D0%BD%D0%B8%D1%85%D0%B0-%D0%9B%D0%B0%D0%BD%D0%B0-%D0%B4%D0%B5%D0%BB-%D0%A0%D0%B5%D0%B9-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE/", "text": "\n                    Британската рокбанда Radiohead заплаши, че ще се обърне към съда за открадната песен от страна на Лана дел Рей. Том Йорк и компания предявяват претенция към парчето Get Free, която се появи на бял свят миналата година. По думите им, дел Рей е взаимствала от техния хит от 1992 г. Creep. “И двете страни към момента желаят да разрешат спора извън съдебната зала“, заяви източник пред The Sun.По думите му, условията на музикантите от Radiohead са единствено и те да бъдат включени като автори на Get Free, с което да започнат да получават парични възнаграждения.Междувременно последният албум на дел Рей Lust For Life, в който е поместена въпросната песен, се разписа с над 80 хиляди продадени копия и над 36 милиона стриймвания.\n\n\n                    ", "date": "2018.01.08", "title": "Radiohead обвиниха Лана дел Рей в плагиатство"}
{"url": "http://www.monitor.bg/a/view/84690-%D0%A1%D1%82%D0%B0%D1%80%D0%BE%D0%B7%D0%B0%D0%B3%D0%BE%D1%80%D0%B5%D1%86-%D1%84%D0%B8%D0%BD%D0%B0%D0%BD%D1%81%D0%B8%D1%80%D0%B0-%D0%B8%D0%B3%D1%80%D0%B0%D0%BB%D0%B5%D0%BD-%D1%84%D0%B8%D0%BB%D0%BC-%D0%BF%D0%BE-%D1%81%D0%B2%D0%BE%D1%8F-%D0%BA%D0%BD%D0%B8%D0%B3%D0%B0/", "text": "Нов български игрален филм, изцяло финансиран от старозагорския бизнесмен  Младен Стоянов, ще се появи след броени месеци на големия екран. Лентата  е с работно заглавие  „Ново  начало“ е по новелата на Стоянов  „Да убиеш гордостта“ , публикувана през 2013 година с псевдонима „Драско Закеф. Вече е готова музиката , саундтракът е дело на певеца Наско Стефанов, а сценарият се доработва от Георги Костов, който ще бъде и режисьор. Младен Стоянов, която от години работи в областта на хай-тек технологиите и компанията му „Бултех 2000“ е стъпила здраво на пазарите в Далечния Изток и Индия , твърди, че не се възприема като писател. Новелата създал под натиска на семейна приятелка, която преди време го провокирала да седне зад компютъра и да развие една от историите си.  Издал книгата сам, разпространявал я основно сред приятели, които не искали да повярват, че е възможно един техничар да подреди думичките като професионален автор. За създаването му филма го подтикнал също приятел-бизнесмен, Филип Ивелинов, който от години живеел в чужбина. Филмът ще разказва историята на бизнесмен, който след определена случка решава „да хвърли зара“ и да започне всичко наново.Авторът има определени предпочитания към актьорите, които ще изпълняват основните роли, но засега не бърза да разкрива имена. През февруари предстои провеждането на кастинг в Стара Загора и София, където се надява да се появят интересни изпълнители.Снимките ще започнат през пролетта, те ще бъдат както в Града на липите , така и край морето. Най-вероятно ще се използват самолетите на Младен Стоянов, който е запален по летенето със свръхлеки машини. В продължение на няколко години, съвместно с инж.Александър Мариносян той създаде първия български самолет за аеробатични полети „АЛДО 50“. ", "date": "2018.01.08", "title": "Старозагорец финансира игрален филм по своя книга     "}
{"url": "http://www.monitor.bg/a/view/49668-%D0%94%D0%B6%D0%BE%D1%80%D0%B4%D0%B6-%D0%9C%D0%B0%D1%80%D1%82%D0%B8%D0%BD-%D0%B5%D0%BA%D1%80%D0%B0%D0%BD%D0%B8%D0%B7%D0%B8%D1%80%D0%B0-%D1%80%D0%BE%D0%BC%D0%B0%D0%BD%D0%B0-%D1%81%D0%B8-%D0%9D%D0%BE%D1%89%D0%B5%D0%BD-%D0%BB%D0%B5%D1%82%D0%B5%D1%86/", "text": "\n                    След като вдъхна живот с романите си на култовата сага „Игра на тронове“, Джордж Мартин ще екранизира още една своя творба - „Нощен летец“ (1980 г). Освен като основен идеен двигател на сюжетните нишки в предстоящия сериал, писателят ще влезе и в ролята на изпълнителен продуцент, а главната роля на д-р Агата Метсън е поверена на американската актриса Гретхен Мол („Престъпна империя“).\n\nТелевизионната поредица ще бъде финансирана от Universal Cable Productions, а Netflix ще копродуцират, като ще получат и правата за излъчване извън САЩ.\n\nДействието в „Нощен летец“ се върти около група учени и телепат, които издирват извънземен живот в края на Слънчевата система. Всички те пътуват на малък кораб, чието име носи и романът.\n                    ", "date": "2018.01.08", "title": "Джордж Мартин екранизира романа си „Нощен летец“"}
{"url": "http://www.monitor.bg/a/view/68780-%D0%9F%D1%80%D0%B5%D1%81%D0%BB%D0%B0%D0%B2%D0%B0-%D1%81%D0%B5-%D1%81%D0%BA%D1%80%D0%B8-%D1%81-%D0%B3%D0%B0%D0%B4%D0%B6%D0%B5%D1%82%D0%BE-%D0%B2-%D0%B4%D0%B6%D1%83%D0%BD%D0%B3%D0%BB%D0%B0/", "text": "Певицата иска дете, но не е бременна \n                    Романтично пътешествие в дебрите на джунглата си подариха фолк дивата Преслава и любимият й – бизнесменът Павел Лазаров. Двойката не издава коя е дестинацията, на която релаксират след празниците, но певицата загатна островна езкотика с лайв видео в профила си във Фейсбук. От кадрите става ясно, че те са отседнали в луксозно бунгало, заобиколени от зеленина и чуруликане на птици. Феновете прогнозират, че става въпрос за популярната напоследък сред бг хай лайфа Доминикана. Топ звездата на фолка и приятелят й се радват на хармонична връзка и демонстрират в социалнтие мрежи, че на практика са неразделни, независимо дали са във фитнес залата, на свтеско събитие, снимки на клип или шопинг в супермаркета. Това засили спекулациите, че двойката вече е в очакване на наследник. Макар да се чувства „зряла и готова да стане майка“,от близки до певицата. Тя отрече няколко пъти публично слуховете, но тогава я набедиха, че крие от суеверие. Изпълнителката на „Не се изтриваш“ тушира фалшивата новина с това, че се чувства спокойна с новата си муза и затова похапва повече.Преслава и Павел дебютираха като двойка през октомври на парти за откриване на столичен бутик. За връзката на звездата на „Пайтер“ с бизнесмена, който в миналотозаради плеймейтката Златка Райкова обаче се говори от началото на лятото. Искрата помежду им пламва мигновено и на практика те от първия ден живеят заедно. „Павел проявява голямо разбиране към професията ми, това ми е живота на мен. Това между мен и него приказка, надявам се никога да не свършва.“, сподели за bTV тя. В контекста на хитовия си дует с Джена „Тук жена му пази“ Преслава коментира, че е от ревнивите, но при наличието на друга като дразнител ще избегне публичните циркове и скандали. „Не съм толкова бойна и агресивна, надявам се никога да не се стигне до там.“, казва чаровната брюнетка, която в близкото минало попадна в криминалните хроники като свидетел на побой. След нейно участие в Слънчев бряг през 2015-та бившето й гадже Георги Станоев-Бирмата налетя на човек от охраната й и после отнесе 500 лв глоба за дребно хулиганство. \n\n\n                    ", "date": "2018.01.08", "title": " Преслава се скри с гаджето в джунгла"}
{"url": "http://www.monitor.bg/a/view/39968-%D0%92%D1%8A%D0%BB%D0%B4%D0%BE%D0%B1%D1%80%D0%B5%D0%B2-%D0%B3%D0%BE%D1%89%D0%B0%D0%B2%D0%B0-%D0%9E%D0%B1%D0%B8%D1%87%D0%B0%D0%B9%D0%BD%D0%B8%D1%82%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D1%81-%D0%B3%D1%83%D0%B0%D0%BA%D0%B0%D0%BC%D0%BE%D0%BB%D0%B5/", "text": "\n                    На кулинарен маратон по повод Ивановден се бе отдал Стефан Вълдобрев вчера. По традиция след новогодишните празници певецът се събра на семейна трапеза с музикантите от „Обичайните заподозрени“, а наздравици всички те вдигаха за имения ден на Иван Лечев.\n\n„Бях се вдъхновил и развихрил, затова ви занимавах цял ден с манджи и рецепти. Истината е, че го правя доста рядко, 5-6 пъти годишно, като съберем вкъщи приятели. Много обичам да се събираме с приятели и да сготвя нещо нестандартно, много“, разкри възпитаникът на Коко Азарян в социалните мрежи, като не пропусна да запознае последователите си с рецептите на приготвените от него ястия. Сред акцентите в празничното меню бяха телешко месо със сос от портокалов фреш и круши, гуакамоле, домати, пълнени с авокадо и яйца, както и домашното вино, донесено специално от Лечев.\n\nМеждувременно концертната 2018 г. на бандата ще стартира от столичния клуб City Stage, където Вълдобрев ще даде тон за песен на 18 февруари. “Знам, че при последното ни свирене в края на миналата година, билетите не стигнаха за страшно много хора, затова сега ви каним в най-големия рок клуб. Надявам се този път да се поберем“, намигна още актьорът във Фейсбук.\n                    ", "date": "2018.01.08", "title": "Вълдобрев гощава „Обичайните заподозрени“ с гуакамоле"}
{"url": "http://www.monitor.bg/a/view/57802-%D0%93%D0%B5%D1%80%D0%B8%D0%9D%D0%B8%D0%BA%D0%BE%D0%BB-%D0%BA%D0%BB%D0%B0%D1%82%D0%B8-%D0%B4%D1%83%D0%BF%D0%B0%D1%80%D0%B0-%D0%BD%D0%B0-%D0%A1%D0%B5%D0%B9%D1%88%D0%B5%D0%BB%D0%B8%D1%82%D0%B5/", "text": "\n                    Поп старлетката Гери-Никол избяга от студа на Сейшелските острови. За пътуването до екзотичната дестинация изпълнителката на „Готина и луда“ съобщи с редица фотографии в профила си във Фейсбук. „Най-накрая дойде време за почивка и за мен“, написа тя към кадър, на който се препича върху скала. Неестествените снимки обаче, които по традиция показват яка дупара и минималистично кръстче, зародиха съмнения във феновете й, че е прекалила с програмите за корекции. „След като толкова време си смалява кръста, не можа ли да отделиш няколко минути да премахнеш изгарянията?“, „Нескопосан фотошоп!“ и „Малко си поудължила бутчетата“, са само част от коментарите на последователите й в социалната мрежа.Междувременно се очаква Гери-Никол да сформира дует с руската звезда Тимати. Класираният под номер 4 в подредбата на сп. Forbes за най-богати знаменитости в страната на матрьошките и водката певец, който ще извие глас у нас на 16 февруари, ще се срещне лично с 19-годишната красавица. Според слуховете, отличничката на Х Factor се е свързала с Тимати с помощта на Филип Киркоров, който миналата година също записа съвместно парче с RnB изпълнителя.\n\n\n                    ", "date": "2018.01.08", "title": "Гери-Никол клати дупара на Сейшелите"}
{"url": "http://www.monitor.bg/a/view/2448-160-%D0%B2%D0%BB%D0%B8%D0%B7%D0%B0%D0%BD%D0%B8%D1%8F-%D0%BD%D0%B0-%D0%BF%D0%BE%D1%80%D0%BD%D0%BE%D1%81%D0%B0%D0%B9%D1%82%D0%BE%D0%B2%D0%B5-%D0%B4%D0%BD%D0%B5%D0%B2%D0%BD%D0%BE-%D0%B2-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82/", "text": "\n                    Информационната мрежа на британския парламент е регистрирала 24 273 опита за влизане в порносайтове между юни и октомври 2017 г. или средно близо 160 дневно. Статистиката излиза в момент, когато британската политическа класа е разтърсена от няколко скандала за сексуален тормоз.През декември вицепремиерът Деймиън Грийн принудително подаде оставка, тъй като излъгал, че не е теглил и гледал порно съдържанието, намерено в служебния му компютър в парламента. Според парламентарните шефове повечето опити за влизане в порносайтове са неволни, но всички сайтове с такова съдържание вече са блокирани от парламентарната мрежа. В мрежата са включени близо 8500 компютъра, които се използват от парламентаристите, техните сътрудници или от административния персонал.Броят на опитите за влизане на неприлични сайтове е намалял през последните години. През 2015 г. те са били 231 020, през 2016 – 113 208.Може би най-големият бум на влизане в порносайтовете все пак е през 2012 г., когато служителите в парламента на Великобритания използват работните си компютри, за да посещават 300 000 пъти порно сайтове годишно.Средно на ден депутатите и техните сътрудници правят по 800 опита за достъп до интернет страници с порнографско съдържание.Анализаторите обръщат внимание също така, че най-висок ръст на посещенията е имало през ноември 2012 г. – 114 000, докато пред февруари на тази година са регистрирани само 15.Други изследвания показват, че депутатите и техните сътрудници губят хиляди часове годишно в разглеждане на „Фейсбук”, компютърни игри, интернет-магазини и онлайн обяви. Например, че посещенията на страницата на „Фейсбук” са с 300 пъти повече от тези на сайта на Би Би Си.\n\n\n                    ", "date": "2018.01.08", "title": "160 влизания на порносайтове дневно в британския парламент"}
{"url": "http://www.monitor.bg/a/view/68186-%D0%A1%D0%B2%D0%B5%D1%82%D1%8A%D1%82-%D1%81%D1%82%D0%B0%D0%B2%D0%B0-%D0%B3%D0%BE%D1%80%D1%87%D0%B8%D0%B2-%D0%B8-%D0%BA%D0%B8%D1%81%D0%B5%D0%BB/", "text": "До 2050 г. човечеството може да остане без шоколад\n                    Експертите смятат, че много скоро човечеството ще остане без шоколад. Причината е изчезването на какаовите дървета поради глобалното затопляне.Повишаването на температурите и намаляването на влажността на въздуха в Африка постепенно ще доведе до намаляване на популацията на какаови дървета. За да направят така, че хората животът на хората да не стане предимно горчив и кисел, учените се опитват да възстановят популацията на какаовите дървета засега в лабораторни условия.Учени от Калифорнийския университет на САЩ, под ръководството на директора на отдела по геномика на растенията (раздел на молекулярната генетика, посветен на изучаването на генома и гените на живите организми) представиха метод за редактиране на ДНК структурата на какаовите плодове, който може да помогне на какаовото дърво да се приспособи и оцелее при глобалното затопляне. Технологията, която получи името CRISPR, както се очаква ще позволи да се направи какаото устойчиво към по-сух и топъл климат, както и да увеличи плодородието му.Учените си сътрудничат в тази насока с производители на шоколадови изделия, които спонсорират разработката. В публикацията на The Business Insider се посочва, че повече от половината от световния добив на какао идва от две страни в Западна Африка – Кот д'Ивоар и Гана. Какаото расте само на територии около Екватора, намиращи се между 20 градуса северна и южна ширина. За растението е необходимо постоянно топло време и стабилна влажност на въздуха.Експертите прогнозират, че светът може да остане без шоколад в следващите 40 години, тъй като какаовите растения оцеляват все по-трудно в условията на затоплящия се климат.Ценните дървета виреят в тесен климатичен пояс – само на около 20 градуса на север и на юг от Екватора – и се развиват при специфични условия като висока влажност и обилен дъжд.Но повишаването на температурата с едва 2,1 градуса през следващите 30 години, причинено от глобалното затопляне, ще доведе до сериозни последствия за растенията, а оттам и за световната шоколадова индустрия, според доклад на Националната океанска и атмосферна администрация на САЩ, NOAA.Повишаването на температурите изстисква все повече вода от почвата и растенията, а според учените е малко вероятно валежите да се увеличат достатъчно, за да компенсират загубата. Това означава, че площите за производство на какао ще бъдат изтласкани на по-голяма надморска височина, в планински терени, които през последните 70 години са грижливо пазени за дивата природа.Миналата година експерти предупредиха, че светът ще изпита „шоколадов дефицит“ заради ръста на потреблението в развиващите се страни. Средностатистическият жител на западните стани консумира 286 шоколадови блокчета годишно. За производството на 286 шоколада са необходими 10 какаови дървета, от които се извличат какаовият прах и масло, ключови съставки в шоколада. Въпреки увеличаващото се търсене, обемът на доставките е относително константен, в резултат на което световните резерви заплашително намаляват. В същото време земеделските методи на производство на суровината почти не са променени в продължение на стотици години.Неотдавна американски учени заедно със своите колеги от Канада и Дания стигнаха до извода, че редовната консумация на шоколад намалява риска от предсърдно мъждене. Експериментът показа, че за да се подобри самочувствието на жените, е достатъчно да се яде 30 грама шоколад на седмица, а за мъжете - 180 грама. Използването на шоколад в такива количества намалява развитието на предсърдно мъждене при жените с 21%, а при мъжете - с 23%.\n\n\n                    ", "date": "2018.01.08", "title": "Светът става горчив и кисел"}
{"url": "http://www.monitor.bg/a/view/85002-%D0%A1%D0%B0%D0%BF%D0%B8%D0%BE%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0%D0%B4%D0%B4%D0%B5%D0%BB%D1%8F%D0%B2%D0%B0-%D0%BD%D0%B0%D0%B4-%D0%BF%D0%BB%D1%8A%D1%82%D1%82%D0%B0/", "text": "\n                    За някои хора външният вид и характерът нямат значение. Австралийски учени установиха, че все повече младежи определят интелекта като най-привлекателна черта в партньора, съобщи в. \"Дейли мейл\".\n\nПсихолози от университета на Западна Австралия анализираха\n\n \n\nромантичните и сексуални предпочитания\n\n \n\nна 383 души на възраст от 18 до 35 години. Една десета от тях се определят като сапиосексуални - привлечени полово повече от интелекта, отколкото от която и да е друга черта.\n\nЗа сапиосексуалните интелигентността не е само \"желана черта\", но и полово възбуждаща, подобно на тънката талия или оформените мускули за другите.\n\nНай-привлекателен е коефициент на интелигентност 120. Над 135 стряска повечето хора. Средният коефициент на интелигентност е 120. За членовете на Менса той е над 140.\n\nСпоред психолозите интелигентността е важна за повечето хора, защото означава способност да си намериш работа и по-голяма компетентност в\n\n \n\nдруги области от живота\n\n \n\nЗа мнозина тя е на второ място сред най-търсените \"нефизически качества\". На първо място е добротата и проявата на разбиране. На трето е ентусиазмът, а на четвърто - безгрижието.\n\nУчастниците в изследването е трябвало да оценяват от 1 до 5 колко се възбуждат от определени изявления.\n                    ", "date": "2018.01.08", "title": "Сапиосексуалността надделява над плътта"}
{"url": "http://www.monitor.bg/a/view/20781-%D0%9C%D0%B8%D1%80%D0%B8%D0%B7%D0%BC%D0%B0%D1%82%D0%B0-%D0%BE%D1%82-%D0%B4%D1%80%D0%B5%D1%85%D0%B8%D1%82%D0%B5-%D0%BD%D0%B0-%D0%BB%D1%8E%D0%B1%D0%B8%D0%BC%D0%B8%D1%8F-%D1%83%D0%B1%D0%B8%D0%B2%D0%B0-%D1%81%D1%82%D1%80%D0%B5%D1%81%D0%B0/", "text": "\n                    Миризмата на любимия човек може да помогне за намаляването на стресовите нива в най-напрегнатите дни, показа проучване, цитирано от в. \"Дейли мейл\".\n\nЖените имат по-ниски нива на стрес, когато помиришат риза, която партньорът им е носил. Мирисът на непознат човек от друга страна изнервя повече дамите.\n\nПроучването беше направено от учени от университета на Британска Колумбия в Канада.\n\nС него експертите показаха, че миризмата не е просто част от първоначалното привличане, а от цялостно усещане за безопасност, поне при хетеросексуалните жени.\n\nЗа целта бяха избрани 96 двойки, разделени на три групи по равно. В първата жените помирисаха нова риза, във втората - носена от непознат, а в третата - от партньора им. Включените в експеримента мъже трябваше да бъдат 24 часа с една и съща дреха, като два дни не са ползвали дезодорант. Жените от своя страна трябваше да вършат стресиращи дейности. Разпозналите миризмата на своя партньор върху дрехата бяха по-спокойни и нивата им на кортизол по-бързо се върнаха в нормални граници.\n                    ", "date": "2018.01.08", "title": "Миризмата от дрехите на любимия убива стреса"}
{"url": "http://www.monitor.bg/a/view/45721-%D0%A1%D0%BF%D0%B5%D0%B9%D1%81-%D0%95%D0%BA%D1%81-%D0%B8%D0%B7%D1%81%D1%82%D1%80%D0%B5%D0%BB%D1%8F-%D1%81%D0%B5%D0%BA%D1%80%D0%B5%D1%82%D0%B5%D0%BD-%D0%B0%D0%BF%D0%B0%D1%80%D0%B0%D1%82/", "text": "\n                    След неколкократно отлагане американската частна компания \"Спейс Екс\" изстреля \"космически апарат\" в рамките на секретна мисия на американското правителство, за която се знае единствено, че се нарича \"Зума\", предаде АФП.\n\nРакетата \"Фалкон 9\" беше изстреляна от Кейп Канаверал във Флорида в 20 часа местно време, както показаха кадри, предавани пряко от \"Спейс Екс\".\n\n\"Спейс Екс\" и Пентагонът не отговориха на журналистическите въпроси за естеството на мисията.\n\nКомпания \"Нортроп Груман\", изработила апарата, посочи само, че клиентът е американското правителство, а \"товарът\" ще бъде изведен на ниска орбита, без да прави повече уточнения.\n\nТова е първото изстрелване за \"Спейс Екс\" през 2018 г. след рекордните 18 през 2017 г.\n\n \n                    ", "date": "2018.01.08", "title": "\"Спейс Екс\" изстреля секретен апарат"}
{"url": "http://www.monitor.bg/a/view/10265-%D0%AF%D0%B4%D1%80%D0%B5%D0%BD%D0%B0-%D0%B0%D0%B2%D0%B0%D1%80%D0%B8%D1%8F-%D1%81-%D0%B8%D0%BD%D0%B4%D0%B8%D0%B9%D1%81%D0%BA%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%B2%D1%82%D1%80%D0%B5%D1%89%D0%B8-%D1%81%D0%B2%D0%B5%D1%82%D0%B0/", "text": "\n                    В първата построена от Индия атомна подводница S 73 Arihant е имало авария преди девет месеца, след която подводният кораб има нужда от сериозен ремонт. Това пише в. The Hindu, позовавайки се на източници от ВМС на Индия. Инцидентът е станал преди девет месеца, но за него се разбира едва сега. Отбелязва се, че аварията е станала, докато подводницата се е намирала в пристанището Вишакхапатнам.\n\nОтсекът на главния енергиен блок е бил наводнен заради отворен люк. Наложило се е значителна част от арматурата и тръбопроводите на подводницата да бъдат сменени. По данни на изданието, заради аварията на борда на S 73 е била отменена тържествената церемония по пускане на вода на еднотипната подводница Arihant с участието на премиера на Индия.\n\nS 73 Arihant е първият стратегически ракетоносец, построен в Индия с помощта на съдействие от Русия. По данни на източник, S 73 първоначално е имала сериозни технически проблеми заради несъответствието на технологичното равнище на индийското пристанище с изискванията, заложени в руския проект.\n                    ", "date": "2018.01.08", "title": "Ядрена авария с индийска подводница втрещи света "}
{"url": "http://www.monitor.bg/a/view/69023-%D0%9F%D0%B5%D0%BD%D1%81%D0%B8%D0%BE%D0%BD%D0%B5%D1%80-%D1%81-%D0%9E%D0%BF%D0%B5%D0%BB-%D0%B1%D0%BB%D1%8A%D1%81%D0%BD%D0%B0-%D0%BA%D0%B0%D1%82%D0%B0%D0%B4%D0%B6%D0%B8%D1%8F-%D0%B2-%D0%91%D1%83%D1%80%D0%B3%D0%B0%D1%81/", "text": "Бургаски катаджия бе пометен от лек автомобил \"Опел Корса\", докато се опитвал да спре водача за рутинна проверка. Инцидентът е станал на 5-ти януари в около 12 часа на обяд, на оживената булевард \"Демокрация\". За щастие униформеният не е пострадал тежко. Той се е отървал с контузия на дясната китка и дланта. 35-годишният пътен полицай е бил откаран в болница, където е прегледан и освободен за домашно лечение. Нелепият инцидент е станал посред бял ден при добра видимост. Служителят на МВР вдигнал стоп палка, с намерение да спре автомобила за проверка, но шофьорът изобщо не го видял и буквално го качил върху капака. Зад волана на \"Опела\" е седял 66-годишен бургазлия с инициали Н.О. Пенсионерът натиснал спирачки едва когато блъснал катаджията и веднага се заел да му оказва първа помощ. \"Човекът беше много притеснен, изглеждаше като пред инфаркт. Само повтаряше, че не го е видял\", разказаха свидетели.", "date": "2018.01.08", "title": "Пенсионер с Опел блъсна катаджия в Бургас"}
{"url": "http://www.monitor.bg/a/view/87199-%D0%9A%D0%BE%D0%BB%D0%B0-%D1%83%D0%B1%D0%B8-%D0%B4%D0%B2%D0%B0%D0%BC%D0%B0-%D0%BC%D1%8A%D0%B6%D0%B5-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%BA%D1%80%D0%B0%D0%B9-%D0%92%D1%80%D0%B0%D1%86%D0%B0/", "text": "\n                    Двама мъже са убити, а възрастна жена е ранена докато пресичали пешеходна пътека край Враца, съобщиха от областната дирекция на МВР. Фаталния инцидент е станал привечер в неделя на шосето за Оряхово в района на вилната зона на града. Тримата пресичали зебрата при ресторант „Череша“, за да стигнат до спирката на градския транспорт, когато са пометени от лек автомобил „Ауди 80“, управляван от 60-годишен врачанин. На място е загинал 64-годишния Богдан Н. от Враца, а малко по-късно и 58-годишния му съгражданин Радослав К. Баба на 83 години е оцеляла при инцидента, но е ранена и е на лечение в местната многопрофилна болница.\n\nНай-вероятната причина за тежкото произшествие, взело две жертви е превишената скорост. Пробата за алкохол на водача на немската машина е отрицателна, допълват от полицията. По случая е образувано досъдебно производство.\n                    ", "date": "2018.01.08", "title": "Кола уби двама мъже на пешеходна пътека край Враца"}
{"url": "http://www.monitor.bg/a/view/51710-%D0%98%D0%B7%D0%B4%D0%B8%D1%80%D0%B2%D0%B0%D1%82-%D1%83%D0%B4%D0%B0%D0%B2%D0%BD%D0%B8%D0%BA-%D0%B2-%D0%94%D1%83%D0%BD%D0%B0%D0%B2-%D0%BA%D1%80%D0%B0%D0%B9-%D0%A0%D1%83%D1%81%D0%B5/", "text": "\n                    Екипи на Гранична полиция, пожарната и водолази издирват удавник в Дунав край Русе. Акцията е започнала в неделя след 16,25 часа, когато граждани сигнализирали, че са видели във водата да се носи тяло на човек, съобщават от областната дирекция на МВР в Русе.\n\nСледобед на Ивановден хората се разхождали по кея и забелязали, че в района на залетия Конски плаж в реката нагазва мъж на възраст между 40 и 50 години. Не са опитали да го спрат, защото не предполагали, че ще навлезе много навътре и отклонили вниманието си от него. След малко надолу по течението при понтон №8, откъдето всяка година на Йордановден се хвърля кръстът, забелязали във водата тяло на човек. Предположили, че това е мъжът, когото са видели преди малко, и веднага подали сигнал на тел. 112.\n\nЗапочнало е издирване с катери на Гранична полиция, което не е дало резултат до вечерта. Работата по издирването продължи тази сутрин, като към екипите се присъединиха и водолази от Велико Търново.\n                    ", "date": "2018.01.08", "title": "Издирват удавник в  Дунав край Русе"}
{"url": "http://www.monitor.bg/a/view/22531-%D0%9D%D0%BE%D0%B2%D0%B0-%D0%BD%D0%B0%D1%80%D0%BA%D0%BE%D0%BB%D0%B0%D0%B1%D0%BE%D1%80%D0%B0%D1%82%D0%BE%D1%80%D0%B8%D1%8F-%D1%80%D0%B0%D0%B7%D0%B1%D0%B8%D1%85%D0%B0-%D0%B2-%D0%94%D0%BE%D0%B1%D1%80%D0%B8%D1%87%D0%BA%D0%BE/", "text": "\n                    Добрички окръжен съд остави за постоянно под стража 37-годишния Данаил П., заради откритите, с цел разпространение, над 16 кг марихуана, а съучастничката му Нина Н. е с 10 000 лева парична гаранция. Постановлението на съда е по искане на Окръжната прокуратура в Добрич.\n\nНа 4 януари 2018 год. е било образувано досъдебното производство, след като в къща в генералтошевското село Спасово били намерени високорискови наркотични вещества – марихуана с тегло 16, 315 кг. Установено било, че съпричастност към престъплението имат Данаил и Нина, и двамата на по 37 години, които били приятели. В къщата марихуаната била съхранявана и сушена, а откритото вещество представлява суха тревиста маса, съобщават от Апелативна прокуратура – Варна.\n\nДанаил П. е осъждан през 2004 г., но е реабилитиран по право. Приятелката му Нина е с чисто съдебно минало. Работата по случая продължава с процесуално-следствени действия под ръководството на Окръжната прокуратура в Добрич.\n\nТова е втората разбита нарколаборатория в Добричко за последните няколко дни. На 5 януари, при обиски на къщите в родното село на шесторния убиец от Нови Искър Росен Ангелов – балчишкото Змеево, в една от тях, полицията се натъкна на професионална нарколаборатория за производство на канабис. Наркотикът е отглеждан в саксии, а лабораторията била оборудвана професионално с осветление, отопление и климатизация.\n                    ", "date": "2018.01.08", "title": "Нова нарколаборатория разбиха в Добричко"}
{"url": "http://www.monitor.bg/a/view/10940-%D0%A5%D0%BE%D1%80%D0%B0-%D0%BE%D1%82-%D0%BE%D0%B1%D0%BA%D1%80%D1%8A%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%93%D0%BE%D1%80%D1%81%D0%BA%D0%B8%D1%8F-%D0%B7%D0%BD%D0%B0%D0%B5%D0%BB%D0%B8-%D1%87%D0%B5-%D0%B3%D0%BE-%D0%B8%D0%B7%D0%B4%D0%B8%D1%80%D0%B2%D0%B0%D1%82/", "text": "\n                    \"Подписка\" – тази мярка за неотклонение на Росен Ангелов му позволява през 2009 г. да се укрие от правоохранителните органи и въпреки постановената на три съдебни инстанции присъда от 8 години затвор за блудство с 11-годишно момиче, той да не я изтърпи. Тялото на сочения за убиец на шестима души в Новогодишната вечер в Нови Искър, бе открито в неделя в изоставена постройка край село Луково. На 12 февруари 2007 г. в същото село, Ангелов е задържан от двама полицаи в момента, в който извършва блудство с малолетно момиче. На следващия ден - 13 февруари 2007 г., разследващите органи установяват, че Ангелов два пъти е бил осъждан – веднъж за кражба и втори път за изнасилване. По първата присъдаСлед като изтича 24-часовият срок на полицейския арест, Росен Ангелов е освободен. Наложена му е най-леката мярка за неотклонение – \"Подписка\".\"Правен свят\" получи достъп до всички материали по делото, които се съхраняват в Софийския окръжен съд. От тях е видно, че на 13 февруари 2007 г. дознател Бойка Асенова от полицейското управление в Своге налага на Ангелов мярка за неотклонение \"Подписка\". На 11 октомври 2007 г. в 09.22 часа дознателят потвърждава същата мярка, за което Ангелов собственоръчно се подписва.Дознанието срещу педофила е приключено и той е предаден на съд, а повдигнатото срещу него обвинение предвижда \"лишаване от свобода\" от 5 до 20 години. Обвинителният акт е подписан от прокурор Даниела Врачева, като въпреки тежестта на обвинението, искане за изменение на мярката за неотклонение не е правено.Първото заседание пред Софийския окръжен съд е насрочено за 12 септември 2008 г., на което обвиняемият не се явява и това дава повод за отлагане на делото за 19 ноември 2008 г. Росен Ангелов отново не се явява. Адвокатът на подсъдимия Цветелина Иванова представя болничен лист, че Ангелов е с \"изкълчване на глезена на десния крак\", което става повод за поредното отлагане. На това съдебно заседание за първи и последен път в хода на целия процес срещу Ангелов, има искане за изменение на мярката му за неотклонение от \"Подписка\" в \"Задържане под стража\". Съдия Калинка Георгиева отхвърля искането на прокурор Даниела Врачева и налага глоба на подсъдимия в размер на 500 лв. На следващото съдебно заседание - 21 януари 2009 г., Ангелов вече се явява пред съда. На едно от следващите разглеждания на делото,като този път диагнозата е \"хипертония\". На 13 май 2009 г. Росен Ангелов е осъден от съдия Калинка Георгиева на осем години лишаване от свобода. Съдът обаче не изменя мярката му за неотклонение и тя остава  - \"Подписка\".Очаквано Росен Ангелов обжалва присъдата си пред Софийския апелативен съд. На 10 юли 2009 г. САС в състав Иво Вапцаров, Красимир Шекерджиев и Невена Грозева потвърждава присъдата. Прокуратурата не е изискала промяна на мярката за неотклонение, съдът също не я поставя под въпрос и осъденият вече на две инстанции Росен Ангелов остава с мярка за неотклонение – \"Подписка\". Следва да се отбележи, че само ден преди заседанието на САС, насрочено за 24 юни 2009 г., Ангелов отново си изкарва болничен лист, в който е поставена диагноза \"увреждане на прешлените в областта на пояса\". На 16 ноември 2009 г. пред Върховния касационен съд се провежда заседание по жалбата на Ангелов, подадена чрез адвокат Цветелина Иванова, срещу потвърдената от САС присъда от 8 г. затвор. Ангелов и защитничката му не се явяват. Окончателната присъда е произнесена от върховните съдии Савка Стоянова, Юрий Кръстев и Жанина Начева на 22 декември 2009 г. От този момент до 7 януари 2018 г. \"Горския човек\" е в неизвестност за правосъдието, което вече образува две нови дела - за шесторното убийство и за самоубийство.В същото време стана ясно още, че близки и хора от обкръжението на шесторния убиец от Нови Искър - Росен Ангелов, са\"Проверяваме тези хора\", каза шефът на националната полиция Христо Терзийски във връзка с продължилото 8-годишно издирване на рецидивиста, който вчера беше намерен мъртъв.Терзийски не остана безразличен и към думите на работодател на Росен Ангелов, който първоначално е мълчал пред МВР за отношенията между Ангелов и избитата фамилия. Полицаят каза, че Горския е търсен през годините на всички известни адреси на полицията, но са очаквали информация и от граждани или негови близки. За пример посочи, че никой от блока, в който немалко време е живял Ангелов в столичния квартал \"Дружба\", не се е обадил в полицията. Разследването за шесторното убийство и за самоубийството на Росен Ангелов продължава с експертизи по двата случая.\n                    ", "date": "2018.01.08", "title": "\"Подписка\" осигурила бягството на Росен Ангелов (ОБНОВЕНА)"}
{"url": "http://www.monitor.bg/a/view/28601-76%D0%B3%D0%BE%D0%B4%D0%B8%D1%88%D0%B5%D0%BD-%D0%BE%D0%B1%D1%8A%D1%80%D0%BD%D0%B0-%D1%81%D0%B5%D0%B0%D1%82-%D0%BF%D0%BE-%D1%82%D0%B0%D0%B2%D0%B0%D0%BD-%D0%BA%D1%80%D0%B0%D0%B9-%D0%9A%D0%BE%D0%BF%D0%B8%D1%80%D0%BD%D0%BA%D0%B0/", "text": "\n                    76-годишен казанлъчанин обърна лекия си автомобил „Сеат“ по подбалканския път преди разклона за  село Копринка, инцидентът е станал малко преди 12,00 часа в понеделник при опит да се изпревари друга кола.При навлизането в лентата за насрещно движение,  колата е „забърсала“ и колоездач, след което се ударила в „Опел Зафира“. Общо трима души са били откарани в казанлъшкия филиал на центъра за спешна медицинска помощ, уточни д-р Апостол Теризев. Приетите за преглед са били с контузни и порезни рани, но без пряка опасност за живота им. В ранния следобед продължаваше огледа на местопроизшествието, движението беше отбито по обходен маршрут. Няма данни за заледяване и злоупотреба с алкохол.\n                    ", "date": "2018.01.08", "title": "76-годишен обърна сеат по таван край Копринка"}
{"url": "http://www.monitor.bg/a/view/1910-%D0%A4%D0%B5%D1%80%D0%BC%D0%B5%D1%80-%D0%BD%D0%B0-%D1%81%D1%8A%D0%B4-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BF%D0%B0%D1%81%D1%82%D0%B8%D1%80-%D0%BF%D0%BE%D0%BC%D0%BB%D1%8F%D0%BB-%D0%B3%D0%BE-%D0%BE%D1%82-%D0%B1%D0%BE%D0%B9-%D0%B7%D0%B0%D1%80%D0%B0%D0%B4%D0%B8-2-%D0%B1%D1%80%D0%B5%D0%BC%D0%B5%D0%BD%D0%BD%D0%B8-%D0%BE%D0%B2%D1%86%D0%B5/", "text": "\n                    36-годишният фермер Ивелин Андонов от пловдивското село Козаново отива на подсъдимата скамейка по обвинение, че е убил пастира си Георги Михайлов на 56 години, съобщиха от окръжната прокуратура в Пловдив. Оттам уточниха, че убийството е било извършено по особено мъчителен начин за убития и с особена жестокост.\n\nЗверството станало на 30 март 2017г. в асеновградското село Козаново. Ивелин Андонов отглеждал овце в селото от около година, но иначе според местните хора, живеел в Пловдив. Вечерта на 30 март преброил овцете, които са се прибрали след паша и установил, че липсват две скъпи бременни овце. Ядосал се на пастира си Георги и започнал да го бие. Според държавното обвинение ратаят бил налаган първо с юмруци, после бил бит с пластмасова кофа, бил и ритан. От жестокия побой получил двустранно счупени ребра и други тежки травми. След мелето Ивелин оставил ратая си в безпомощно състояние, но когато на 1 април видял, че състоянието му се влошава, повикал зет си. Пребитият бил откаран в асеновградската болница, където починал. По време на мерките си за неотклонение обвиняемият Ивелин Андонов твърдеше, че е невинен и че пастирът бил алкохолик – като се напиел, падал често и се удрял лошо. До насрочване на делото в съда фермерът е на свобода с парична гаранция от 5 000 лева. Най-тежкото наказание по повдигнатите му обвинения е доживотен затвор без замяна. \n                    ", "date": "2018.01.08", "title": "Фермер на съд за убийство на пастир, помлял го от бой заради 2 бременни овце"}
{"url": "http://www.monitor.bg/a/view/84340-%D0%98%D0%B7%D0%BC%D0%B0%D0%BC%D0%BD%D0%B8%D1%86%D0%B0-2-%D0%B3-%D0%BB%D1%8A%D0%B6%D0%B5-%D1%87%D0%B5-%D1%81%D1%8A%D0%B1%D0%B8%D1%80%D0%B0-%D0%BF%D0%B0%D1%80%D0%B8-%D0%B7%D0%B0-%D0%B1%D0%BE%D0%BB%D0%B5%D0%BD/", "text": "\n                     \n\nАрестувана е 68-годишна жена, която 2 г. заблуждавала друга, че събира пари за болен човек и така взела от нея над 7 000 лв., съобщиха от прокуратурата.\n\n68-годишната Стефка Дандарова е обвинена в това, че от неустановена дата през 2016 г., до 5.01.2018 г. заблуждавала пострадалата С.И., че събира средства за лечение на нуждаещо се лице, като на различни дати е взимала различни по размер парични суми от пострадалата, уверявайки я, че ги предава на болния. Общият размер на причинената имотна вреда е в размер на 7352 лв. Това деяние се наказва със затвор от 1 до 6 г.\n\nЗадържана е за 72 часа, тъй като наблюдаващият прокурор е взел предвид високата обществена опасност на деянието, както и обстоятелството, че Дандарова е без документ за самоличност, без постоянен адрес и е многократно осъждана.\n\n\n \n                    ", "date": "2018.01.08", "title": "Измамница 2 г. лъже, че събира пари за болен"}
{"url": "http://www.monitor.bg/a/view/78035-%D0%A0%D1%83%D0%BC%D1%8A%D0%BD%D0%B5%D1%86-%D1%81%D0%BA%D1%80%D0%B8%D0%BB-%D0%B8%D1%80%D0%B0%D0%BA%D1%87%D0%B0%D0%BD%D0%B8%D0%BD-%D0%BF%D0%BE%D0%B4-%D0%BB%D0%B5%D0%B3%D0%BB%D0%BE%D1%82%D0%BE-%D0%B2-%D0%BA%D0%B0%D0%BC%D0%B8%D0%BE%D0%BD%D0%B0-%D1%81%D0%B8/", "text": "\n                    35-годишният румънски гражданин Л.К. остава за постоянно в ареста заради опит за нелегално превеждане на иракчанин през границата ни, съобщи Окръжен съд – Добрич.\n\nНа 29 декември Л.К. преминавал границата на ГКПП – Кардам с товарен автомобил с ремарке. При проверка от властите, под леглото на шофьора в кабината на камиона бил открит мъж, иракски гражданин, който нямал разрешение за преминаване на границата.\n\nРумънецът е привлечен под отговорност за тежко умишлено престъпление, което се наказва с „лишаване от свобода“ за срок от 1 до 10 години, глоба от 10 000 до 30 000 лева и конфискация на част или на цялото му имущество. Окръжен съд – Добрич прие и аргументите на Районния съд за съществуваща опасност, при по-лека мярка обвиняемият да се укрие, и потвърди решението на първа инстанция – мярка за неотклонение „Задържане под стража”. Определението на Окръжен съд - Добрич е окончателно.\n                    ", "date": "2018.01.08", "title": "Румънец скрил иракчанин под леглото в камиона си"}
{"url": "http://www.monitor.bg/a/view/66615-%D0%9C%D1%82%D0%B5%D0%BB-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BF%D1%8A%D1%80%D0%B2%D0%B8-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-samsung-galaxy-a8/", "text": "Най-новият смартфон на южнокорейската компания ще е на цена от 26,99 лева на месец с Мтел без граници 3XL\n                    Най-новият модел телефон на Samsung - Galaxy A8, вече се предлага на българския пазар от Мтел. Телекомът пуска в продажба Galaxy A8 броени дни след световната премиера на смартфона, която се състоя на 19 декември в Сеул.\n\nЦената на Samsung Galaxy A8 е 26.99 лева на месец или 549,99 лева в брой с абонаментен план Мтел без граници 3XL с Екстра нет+.\n\nСред най-големите достойнства на Galaxy A8 са двойната предна камера, големият Infinity дисплей и ергономичният дизайн. Infinity дисплеят е 5.6-инчов Full HD+ Super AMOLED, който разчупва рамките на стандартното със съотношение на екрана 18,5:9.\n\nЗадната камера е 16 МP, а интересна екстра е двойната 16 МР + 8 МР предна камера. Чрез нея можете да правите различни видове селфита - както отблизко, така и от по-далeче, за да хванете лицата на своите приятели. С подобрената функция Live Focus може лесно да добавите ефекта боке – разфокусиране и размиване на фона на изображението. Подобрената камера на А8 ви помага да правите качествени снимки дори при условия на ниска осветеност.\n\nСнабден със сертификат IP68, Galaxy A8 издържа на дъжд, пясък и прах, което го прави подходящ за почти всяка дейност или ситуация. Смартфонът разполага с microSD слот с поддръжка до 256 GB и е първият от Galaxy А серията, който поддържа Samsung Gear VR.\n                    ", "date": "2018.01.08", "title": "Мтел предлага първи на българския пазар Samsung Galaxy A8"}
{"url": "http://www.monitor.bg/a/view/69671-%D0%9C%D0%B0%D1%80%D1%88%D1%80%D1%83%D1%82%D0%BA%D0%B0-%D1%89%D0%B5-%D0%BF%D1%8A%D1%82%D1%83%D0%B2%D0%B0-%D0%BC%D0%B5%D0%B6%D0%B4%D1%83-%D0%A1%D0%BE%D1%84%D0%B8%D1%8F-%D0%B8-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B0%D1%82%D0%B0-%D0%B7%D0%BE%D0%BD%D0%B0-%D0%B2-%D0%91%D0%BE%D0%B6%D1%83%D1%80%D0%B8%D1%89%D0%B5/", "text": "\n                    Редовна транспортна линия ще свързва икономическата зона край столицата, Божурище и още няколко населени места от 10 януари 2018 г. Новата спирка на обществения транспорт се намира на Второ кръгово кръстовище в зоната (срещу сградата на Behr-Hella Thermocontrol) и ще бъде обслужвана от микробуси.\n\nБлагодарение на съвместните усилия на „Национална компания индустриални зони“ ЕАД и Община Божурище, за първи път се осигурява обществен транспорт за индустриалната зона и работещите там вече ще разполагат с по-бърза и лесна връзка със София (до метростанция „Сливница“), както и със селата в района.\n\nПървият рейс към индустриалната зона в работни дни е от 6,35 часа, като тръгва от метростанция „Сливница“, а последният – в 19,10 часа. Обратно, от Божурище към София първият микробус потегля в 6,20 ч., а последният – в 19 ч.\n\nТранспортът ще се осъществява с три микробуса., които отговарят на стандарта Евро 6, като фирмата-превозвач, разполага и с резервни превозни средства, при необходимост.\n\nВсички обслужващи коли са оборудвани с постоянен GPS и видео контрол, както и с климатична и отоплителна система в пътническите помещения. Отличителен знак на автомобилите е логото на Община Божурище.\n\nПредставеното първоначално разписание може да търпи промени, с цел по-доброто и оптимизирано обслужване на гражданите, уточниха от фирмата превозвач.\n                    ", "date": "2018.01.08", "title": "Маршрутка ще пътува между София и индустриалната зона в Божурище"}
{"url": "http://www.monitor.bg/a/view/18703-%D0%9E%D1%82%D0%BA%D1%80%D0%B8%D0%B2%D0%B0%D1%82-%D0%BE%D1%82%D1%81%D0%B5%D1%87%D0%BA%D0%B0%D1%82%D0%B0-%D0%B7%D0%B0-%D0%B4%D0%B8%D0%BF%D0%BB%D0%BE%D0%BC%D0%B0%D1%82%D0%B8%D1%82%D0%B5-%D0%BD%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B8%D1%8F-%D0%91%D1%80%D1%8E%D0%BA%D1%81%D0%B5%D0%BB/", "text": "\n                    Пътната връзка между бул. „Брюксел с летище София ще бъде открита утре. Транспортният министър Ивайло Московски и кметът на Столична община Йорданка Фандъкова ще прережат лентата на новопостроеното съоръжение.\n\nПроектът е част от инфраструктурните проекти, предвидени за българското председателство на Европейския съвет. Идеята на пътната връзка е чуждите дипломати да имат бърза връзка от столичното летище до бул. „Брюксел“, а оттам до НДК по бул. „Цариградско шосе“.\n\nВръзката струва на данъкоплатците 13,7 млн. лв. с ДДС, а финансирането е осигурено от бюджета на транспортното министерство. Строителните дейности стартираха през септември 2016 г., като срокът за изпълнение беше съкратен с около месец. В обхвата на дейностите е включено изграждането на директно скоростно трасе от бул. „Брюксел“ до Терминал 2 на летище София и две пътни връзки до Терминал 1. Изпълнител на проекта е \"Брюксел 2015\" ДЗЗД, съставено от \"ПСТ Груп\" и \"Инфраструктурно строителство\".\n\nПри строежа на пътната връзка на няколко пъти беше затваряно движението през изминалата година.\n                    ", "date": "2018.01.08", "title": "Откриват отсечката за дипломати на столичния „Брюксел“"}
{"url": "http://www.monitor.bg/a/view/49555-%D0%A1-16-%D0%BF%D0%BE%D0%B5%D0%B2%D1%82%D0%B8%D0%BD%D1%8F-%D0%B7%D0%B0%D1%85%D0%B0%D1%80%D1%82%D0%B0-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0/", "text": "Оборотът на стоковата борса скочи 4 пъти през 2017 г.\n                    За една година борсовите цени на захарта у нас паднаха с цели 16%. Това стана ясно от годишния обзор на Софийската стокова борса (ССБ) за 2017 г. Оказва се, че на българския пазар през януари 2017 г. бялата рафинирана захар в пакети по 1 килограм се е предлагала на едро на цена от 1,29 лева, а в края на годината цената е паднала до 1,09 лв./кг без ДДС, което е намаление с около 16 на сто.\n\nСпад се отчита и при слънчогледовото олио в пластмасови бутилки по 1 литър. Понижението е от 7%, тъй като в началото на годината цената на едро е била 1,74 лева за бутилка, а в момента е около 1,62 лева.\n\n \n\n\n\n \n\nПо 68 стотинки се е търгувал един килограм тип „500“, а в края на 2017 г. цената е паднала с 3 стотинки до 65 стотинки без ДДС, което е понижение с 4% на годишна база.\n\nПо отношение на хлебната пшеница експертите отчитат, че на всички международни пазари, както и в България, през юли 2017 г. цените са поели рязко надолу, в резултат на благоприятните прогнози на Световния съвет по зърното и Министерството на земеделието на САЩ за обема на производство, сравнено с ръста на потреблението в световен мащаб. У нас от януари до май цените са били на нива около 280 – 300 лева на тон без ДДС, докато през 2016 г. пшеницата се е търгувала по 300 – 320 лв./тон. През август обаче\n\n \n\n\n\n \n\nВ края на годината обаче котировките се стабилизират около 280 – 300 лева.\n\nЦената на царевицата също остава стабилна през 2017 г. и сега тя се търгува на цени 270-300 лева за тон в нашия регион. От борсата споделиха и факта, че за първи път през миналия юни купувачи са проявили интерес към биоцаревица, а през октомври се е сключила сделка на цена от 469,40 лева за тон без ДДС.\n\nИ при слънчогледа, както при царевицата, през месец юни се е появило\n\n \n\n\n\n \n\nна цена от 800 лева за тон. Оказва се, че продавачи са се появили почти веднага с цена от 1150 лева за тон, но до края на декември са смъкнали цената до 1050 лева.\n\nПрез миналата година цената на петрола се е повишила с 16 на сто на годишна база. Сега нефтът се търгува около 67 долара за барел при 45 долара за барел през лятото, отчетоха още от стоковата борса. Цените на горивата на Софийската стокова борса са били 1691 лева за 1000 литра дизел и 1716 лева за 1000 литра бензин.\n\nСпоред окончателните данни оборотът на Софийска стокова борса се е увеличил 4 пъти за 2017 г., в сравнение с 2016 г. – от 66 488 607 лв. до 266 030 197 лв., а броят на сключените сделки се е увеличил внушително до 704 броя спрямо предишната година.\n\n \n\n\n\nПравят борсов индекс за цената на горивата. Това съобщи пред журналисти изпълнителният директор на Софийската стокова борса (ССБ) Васил Симов.\n\n„Имаме страшно много препоръки и искания от търговците на горива за борсов индекс на цените на горивата, тъй като имаме доста случаи на съвпадения за цена „продава“ и цена „купува““, категоричен бе Симов.\n\nТой поясни, че по този начин ще може да се определя базисна борсова цена, с която да се информират журналистите и най-вече търговците и ползвателите на горива как се формира средната цена за седмицата, а след това за месеца.\n\n„От тази цена пък ще могат да се влияят отделните потребители, производители и търговци, за да сключват своите сделки. Така че процес на разработване сме на тези т. нар. базисни борсови цени, които всяка седмица ще огласяваме на сайта си и те ще бъдат за ориентир на всички търговци, на които им предстои да сключват сделки“, поясни шефът на стоковата борса.\n                    ", "date": "2018.01.08", "title": "С 16% поевтиня захарта за година"}
{"url": "http://www.monitor.bg/a/view/4035-%D0%9F%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%BE%D1%82-%D0%BF%D0%BE%D1%82%D0%BE%D0%BF%D0%B0-%D0%B2-%D0%91%D1%83%D1%80%D0%B3%D0%B0%D1%81%D0%BA%D0%BE-%D1%81%D0%B5-%D1%81%D1%82%D1%8F%D0%B3%D0%B0%D1%82-%D0%B7%D0%B0-%D0%B1%D1%83%D0%BD%D1%82/", "text": "Пострадали при жестоките наводнения в бургаско през октомври м.г. се вдигат на бунт. Жителите на селата Равнец, Черни връх, Ливада и Полски извор заплашиха със серия протести, ако държавата не изчисти незабавно деретата и речните корита. Според хората, те били затлачени и имало опасност потопа да се повтори. \"Треперим от страх, а когато завали дъжд не можем да спим по цели нощи. Непрекъснато обикаляме реките да проверяваме докъде е стигнало нивото на водата\", вайкат се жителите на Черно връх, където наводнението взе две жертви. Според тях  коритото на реката, която минава покрай селото е било преместено преди години и сега имало перманентна опасност от наводнения. От потоп се тревожат и в полски извор и Ливада, които също пострадаха сериозно миналата есен и където също имаше жертви. \"Взеха се някакви мерки, но те са крайно недостатъчни. Община Камено изчисти речните корита и деретата в селата, но извън селищата всичко е затлачено. При един по-силен дъжд пак ще се образува приливна вълна и ще ни залее. Живеем като заложници, никой не знае дали няма да е следващата жертва\", алармират пострадалите. Над 300 души от региона са внесли подписка в областна управа Бургас с искане опасните  дерета да бъдат почистени незабавно. Недоволните са дали и десет дневен срок, в който държавата да осигури необходимите средства и мерки. В противен случай стотици жители от наводнените села ще излязат на протест и заплашват да блокират междуселищните пътища в региона.  От областната администрация в Бургас заявиха, че са препратили подписката към междуведомствената Комисия по бедствия и аварии и ще се заемат с решаването на проблема веднага след като бъдат осигурени финансови средства.", "date": "2018.01.08", "title": "Пострадали от потопа в Бургаско се стягат за бунт"}
{"url": "http://www.monitor.bg/a/view/58346-%D0%9A%D0%BE%D0%BC%D0%BF%D0%B5%D0%BD%D1%81%D0%B8%D1%80%D0%B0%D1%82-%D0%90%D0%BB%D0%BC%D0%B0-%D0%BC%D0%B0%D1%82%D0%B5%D1%80-%D1%81-%D0%BD%D0%BE%D0%B2%D0%B0-%D1%81%D0%B3%D1%80%D0%B0%D0%B4%D0%B0-%D0%B7%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%BF%D0%BE-%D0%BC%D0%B5%D0%B4%D0%B8%D1%86%D0%B8%D0%BD%D0%B0/", "text": "Дават 10 млн. лв. допълнително на университета\n                    в резултат на което университетът отправи няколко искания към Министерски съвет и заплаши с протест, в случай че не бъдат изпълнени. Едно от тях беше именно за компенсация за отнетия имот. Най-старото ни висше учебно заведение ще получи допълнително и 10 млн. лв. за допълнителни инвестиции в инфраструктурата, която ползва, съобщи финансовият министър Владислав Горанов.\nВ своите искания ръководството на СУ беше заявило, че настоява допълнително 15 млн. лв. Предстои тези две решения да бъдат приети на утрешното заседание на Министерски съвет. Също така образователното министерство ще открие процедура по реда на Закона за обществените поръчки за осигуряване насъобщи още Вълчев. Той също така обеща и че ще промени методиката за оценка на научната дейност, която също беше повод за протест. Класацията на просветното министерство за научна дейност за 2016 година трябваше да окаже влияние върху финансирането на университетите. „Новата оценка ще бъде базирана на обективни показатели“, обясни Вълчев. След поредицата от съгласия между СУ и властта, протест няма да има, обясни ректорът на Софийския университет проф. Анастас Герджиков. „Ние от самото начало бяхме убедени, че ще се разберем с правителството много лесно. Бях сигурен, че става дума за някакво недоразумение и комуникационен проблем между нас“, заяви той.\n                    ", "date": "2018.01.08", "title": "Местят студентите по медицина на СУ в гимназията по облекло (ОБНОВЕНА)"}
{"url": "http://www.monitor.bg/a/view/3104-%D0%95%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B0%D1%82%D0%B8%D1%82%D0%B5-%D0%B8-%D0%9C%D0%A1-%D0%BD%D0%B0-%D0%BE%D0%B1%D1%89%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BD%D0%B0-12-%D1%8F%D0%BD%D1%83%D0%B0%D1%80%D0%B8/", "text": "\n                    Колегиумът на еврокомисарите и българското правителство ще заседават заедно на 12 януари в НДК.Председателят на ЕК Жан-Клод Юнкер и останалите комисари ще са у нас за откриването на БГ председателството, чиято официална церемония е предната вечер.\nПреди общото заседание министрите и техните колеги от ЕК ще проведат успоредно три клъстърни срещи на теми. Първата е посветена на сигурността и отбрана, миграцията и правосъдието. Втората среща ще е посветена на темата за „стабилна Европа, близка до гражданите“. Трета клъстърна среща е за Конкурентна, иновативна и дигитална Европа.\nОсновни докладчици са вицепремиерите Екатерина Захариева и Томислав Дончев и министър Лиляна Павлова. На общото заседание вече участие ще имат и премиера Бойко Борисов и председателят на ЕК Жан-Клод Юнкер. Двамата ще дадат и специална пресконференция.\nСутринта пък са планирани срещи на Юнкер първо с Борисов в МС, а след това и с президента Румен Радев. В ранния следобед пък има и срещи с председателя на НС  събрание Цвета Караянчева и председателския съвет на парламента.\n                    ", "date": "2018.01.08", "title": "Еврокомисатите и МС на общо заседание на 12 януари"}
{"url": "http://www.monitor.bg/a/view/26097-%D0%9F%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%8F%D1%82-%D0%BD%D0%B0-%D0%9D%D0%A1-%D0%A6%D0%B2%D0%B5%D1%82%D0%B0-%D0%9A%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%B2-%D0%9A%D0%B0%D0%B7%D0%B0%D0%BD%D0%BB%D1%8A%D0%BA-%D0%93%D0%BE%D1%82%D0%BE%D0%B2%D0%B8-%D1%81%D0%BC%D0%B5-%D0%B7%D0%B0-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE/", "text": "\n                     \n\nБългария е готово за европредседателството, държавата ни е достоен член на ЕС. Време е да покажем  че председателството не е на ГЕРБ или на БСП, а на България и затова е много важно посланията да бъдат изключително позитивни и да представят държавата ни във възможно най-добрата светлина!“, заяви в Казанлък преди началото на тържествата по повод второто освобождение на града от турско робство председателят на парламента Цвета Караянчева.\n\nС лаконичното „Това се случва във всички държави, нека оставим службите да си свършат работата!“ отговори на въпрос,свързан с показния разстрел на бизнесмена Петър Христов в София тя.\n\nСпоред Караянчева през следващата седмица може да се очаква внасянето на вота на недоверие от опозицията, той ще бъде разгледан в рамките на 7 дни и внесен за гласуване в залата.\n\n„Очаквам да излезем с консенсус от заседанието на КСНС при президента, макар все още да не съм се запознала с документите, защото ги получихме доста късно.Ще говорим за Турция по време на европредседателството, възможна е и нарочна среща по темата, но все още е рано да се каже кога и в какъв точно формат!“, обясни още председателят на парламента.\n\nЦвета Караянчева изгледа с интерес  театрализованата  възстановка на паметен за казанлъчани момент от 8 януари преди 140 години, когато в града се провежда първа – среща прелюдия към преговорите за Санстефанския мир между главнокомандващия руските войски , великия княз Николай Николаевич и тогавашния външен министър Сервер паша в култовата къща на розотърговската фамилия Папазооглу.\n\nНа нея, в прав текст, след продължил няколкочасов разговор великият княз заявява: „Господа, побързайте да уведомите султан Абдул Хамид, за да не се налага аз лично да го правя начело на армията в Цариград. И му кажете, че връщане назад няма – България ще бъде свободна!“.\n\nВъв възстановката взеха участие близо сто активисти на клубовете Традиция, вролята на княз Николаевич беше офицерът от резерва, шуменлията  Христо Драгозов, който носеше оригинална офицерска шашка от войната, спомен от баба му. В униформата на Сервер паша пък се появи столичанинът Пламен Петров.\n                    ", "date": "2018.01.08", "title": "Председателят на НС Цвета Караянчева в Казанлък:  „Готови сме за европредседателството!“     "}
