{"url": "http://www.monitor.bg/a/view/52046-20-000-%D0%BA%D0%B0%D0%BC%D0%B5%D1%80%D0%B8-%D0%BD%D0%B8-%D0%BF%D0%B0%D0%B7%D1%8F%D1%82-%D0%BE%D1%82-%D0%BA%D1%80%D0%B0%D0%B4%D1%86%D0%B8/", "text": "Бройката им скача двойно до 2020 година\n                    20 хиляди камери са впрегнати в борбата с битовата престъпност. Те са монтирани в градовете и селата, показва справка на „Монитор“, като се очаква до 2020 година да има устройства дори в най-малките населени места. Вече 39 общини са заявили участие в оперативна програма „Региони в растеж“, която ще финансира доизграждането на видеонаблюдението. То е свързано както с кметствата, така и с районните управления. Само в София има над 4 хил. монтирани такива камери, които следят за\n\nвсякакъв вид престъпления и нарушения\n\nТе се контролират от общ център, в който участие имат Столична община и СДВР.\nКамерите в различните населени места до момента са купени основно с общински средства. Това породи недоволство на кметове, които изразиха надежда, че МВР ще финансира видеонаблюдението.\n„МВР не може да плаща за камери, но може да асистира на общините да получат безплатен софтуер за видеонаблюдение от държавата“, обясни преди месец вътрешният министър Валентин Радев.\n„Камерите ни помагат изключително много както за превенцията, така и за ракзриването на престъпленията“, обясниха служители на „Национална полиция“ пред „Монитор“. Те дадоха за пример община Полски Тръмбеш, където наскоро били монтирани 20 камери с висока резолюция, които стрували на бюджета 100 хил. лева.\n„Благодарение на системата дежурният в Районното управление на МВР в общинския център\n\nможе да вижда в реално време\n\nкой, къде и кога влиза в града и селата. Огромният монитор пред него е разграфен по села и показва информация по дата и час“, поясниха от полицията. От там дадоха и данни, които сочат положителния ефект от видеонаблюдението. Откакто то функционира, са разкрити над 60 домови обира.\nВ друго близко село – Раданово, пък са били извършени 20 престъпления, 15 от които са разкрити благодарение на записите. В Петко Каравелово те са били 21, като само един извършител е останат незаловен.\nС уникална система за заснемане може да се похвали и Враца, която е инвестирала в нея 390 хил. лева. Тя е първата по рода си, тъй като позволява 360-градусово наблюдение на ключови транспортни възли в града. Идеята на техниката е да се залавят вандали и нарушители на обществения ред. Освен това с нея се респектирали и крадците, които често били склонни да посягат на имуществото на хората в един от най-бедните региони в страната.\n                    ", "date": "2018.04.29", "title": "20 000 камери ни пазят от крадци"}
{"url": "http://www.monitor.bg/a/view/84856-%D0%91%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%82%D0%BE%D0%BF%D0%B8-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%9C%D0%BB%D0%B0%D0%B4%D0%BE%D1%81%D1%82-%D0%B7%D0%B0-%D1%81%D1%82%D1%80%D0%BE%D0%B5%D0%B6-%D0%B1%D0%BB%D0%BE%D0%BA%D0%B8%D1%80%D0%B0%D0%BD-%D0%BE%D1%82-10-%D0%B3%D0%BE%D0%B4%D0%B8%D0%BD%D0%B8/", "text": "От 20 години се опитвам да инвестирам на празен терен, а не в градинка, оплаква се той\n                    \n\nБизнесмен заплашва да съди общината, защото от 20 години получава откази за строеж на сграда в празен парцел, който според него бил свободен. Това заяви пред Нова тв Валентин Захариев, собственик на земя в район \"Младост\", който опитва да инвестира там.\n\n\"Искаме да изградим това, което е възможно според градоустройството. Става дума за 6-етажна сграда. Това не е зелен район, не е междублоково пространство, а е празно място\", поясни адвокатът на собствениците Стоян Митков. Той поясни, че Иванчева няма отношение към случая, преди тя да стане кмет на район \"Младост\". И посочи, че тя не ги е изнудвала за искала пари. \n\n\"Имаме две решения на Общински съвет\", поясни юристът. \n\"Причината г-жа Иванчева да забави тази преписка е това, че имотът на Захариев граничи с местността парк „Въртопо” и че тази част от парка би била унищожена\". това заяви пред Нова тв по телефона пиарът на район \"Младост\" д-р Петър Кърджилов. \n\nВалентин Захариев и адвокатът му възразиха, че това изобщо не е същият имот, а общински терен и показаха на картата къде всъщност се намира \n\n\"На територията на имота на г-н Захариев живеят хора – едни роми – които не знаят наематели ли са\", отвърна Кърджилов по време не задочния дебат по Нова тв.\n\n\n                    ", "date": "2018.04.29", "title": "Бизнесмен топи администрацията в \"Младост\" за блокиране на строеж"}
{"url": "http://www.monitor.bg/a/view/44790-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BF%D1%80%D0%B0%D0%B2%D0%BE%D1%81%D0%BB%D0%B0%D0%B2%D0%BD%D0%B0-%D1%86%D1%8A%D1%80%D0%BA%D0%B2%D0%B0-%D0%B4%D0%B0%D1%80%D1%8F%D0%B2%D0%B0-%D0%B0%D0%BF%D0%B0%D1%80%D0%B0%D1%82%D1%83%D1%80%D0%B0-%D0%B7%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-%D0%B4%D0%B5%D1%86%D0%B0/", "text": "\n                    \nБългарската православна църква дари скъп апарат за лечение на деца с онкологични заболявания на Клиниката по детска онкохематология в София. Жизненоважна апаратура за деца ще бъде дарена и на болница \"Пирогов\". Това съобщи ставрофорен иконом отец Ангел Ангелов за БНР. Той присъства на първата копка за изграждането на Детски център за онкоболни деца в село Опицвет, която беше съпроводена и с музикални прояви.\n\nОтец Ангел подчерта, че Българската православна църква ще продължи да дарява скъпа апаратура на детските болници: „Когато сме единни, когато лекар и духовник работят за това децата ни да бъдат здрави, то резултата винаги ще го има. Нося в себе си огромната вяра, че този център, който вярвам в най-скоро време ще бъде изграден, тук наистина ще пребивава винаги свещеник заедно с лекаря. Ще се достигне до това, което всички желаем, здраве за нашите деца.“ На 28 април беше направена първата копка на изграждането на Детския комплекс за лечение и рехабилитация на деца с онкологични заболявания в село Опицвет.\n\nИнициативата е на родители на преборили болестта деца. В продължение на 6 години те организираха кампании за набиране на средства за изграждане на комплекса. Детският център ще бъде с капацитет 40 места, тъй като между 150 и 200 деца годишно заболяват от рак, разказва Пламен Белчев, председател на сдружението на Деца с онкохематолигични заболявания. Лечението на онкоболните деца е продължително. Те и семействата им имат нужда от подкрепа. Много е важно да има център, в който могат да ползват освен социална услуга и медицинска помощ, допълва Пламен Белчев\"\n\n\"Тук ще идват децата със семействата си, с братчетата, със сестричетата си, ще могат да получат една подкрепа от специалистите разбира се, които ще работят в този възстановителен център. Осмият в света, първия е изграден в Съединените американски щати. След това по него в модел са направени камповете, които се правят в тези центрове са за децата с родителите и цялото семейство, за порасналите деца, които вече са тийнейджърите и третата група, която ще ползва този възстановителен център, това са семействата, които са изгубили децата си. Ние много искаме да им помогнем, за да могат да преодолеят тази непрежалима загуба, да помагат пък на тези, които са след тях включвайки се в работата на нашето сдружение.\n\n\n \n                    ", "date": "2018.04.29", "title": "Българската православна църква дарява апаратура за онкоболни деца"}
{"url": "http://www.monitor.bg/a/view/58308-%D0%9F%D1%83%D1%81%D0%BD%D0%B0%D1%85%D0%B0-%D0%B7%D0%B0-%D0%BE%D0%B1%D1%81%D1%8A%D0%B6%D0%B4%D0%B0%D0%BD%D0%B5-%D0%BD%D0%BE%D0%B2%D0%B8%D1%82%D0%B5-%D0%BF%D1%80%D0%BE%D0%B3%D1%80%D0%B0%D0%BC%D0%B8-%D0%BF%D0%BE-%D0%BB%D0%B8%D1%82%D0%B5%D1%80%D0%B0%D1%82%D1%83%D1%80%D0%B0-%D0%B7%D0%B0-11-%D0%B8-12-%D0%BA%D0%BB%D0%B0%D1%81/", "text": "\n                    \nНовите програми по литература за 11 и 12 клас бяха публикувани на сайта на министерството на образованието и науката. Това съобщи БНТ. Промяна в системата на обучение е това че българскитке автори ще се изучават не хронологично, както досега, а тематично, според основните мотиви и внушения в творбите им, като любов, смърт и природа. Учители по български език и литература веднага коментираха, че този начин на преподаване не е добър и ще затрудни учениците. От просветното министерство обясниха, че заради новия закон и новия втори гимназиален етап са решили да приложат нов подход при изучаването на литература в 11 и 12 клас - тематичен вместо досегашния хронологичен. Темите са - родното, природата, смъртта, властта, миналото, любовта, вярата, трудът, изборът. С новия подход учениците можели да влязат в дълбочина на емблематични произведения и да ги анализират. Според учители обаче, подходът ще ги затрудни.\n\n\n \n                    ", "date": "2018.04.29", "title": "Новите програми по литература за 11 и 12 клас - тематични вместо хронологични"}
{"url": "http://www.monitor.bg/a/view/6453-%D0%A3%D1%82%D1%80%D0%B5-%D0%B5-%D0%BF%D0%BE%D1%81%D0%BB%D0%B5%D0%B4%D0%BD%D0%B8%D1%8F-%D0%B4%D0%B5%D0%BD-%D0%B7%D0%B0-%D0%BF%D0%BE%D0%B4%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%B0%D0%BD%D1%8A%D1%87%D0%BD%D0%B8%D1%82%D0%B5-%D0%B4%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8-%D0%B7%D0%B0-2017-%D0%B3/", "text": "\n                    Последният ден за подаване на годишните данъчни декларации е утре 30 април.\n450 000 или 50% от тях до момента са подадени онлайн. Всички фирми са подали декларациите си по интернет, съобщават от НАП. \nПрез 2015 г. обаче това изискване беше премахнато и все повече хора изпращат декларацията си през компютър, а не по пощата или в клоновете на НАП. \n                    ", "date": "2018.04.29", "title": "Утре е последния ден за подаване на данъчните декларации за 2017 г."}
{"url": "http://www.monitor.bg/a/view/472-%D0%91%D1%8A%D0%BB%D0%B3%D0%B0%D1%80%D0%BA%D0%B0-%D0%B1%D0%BE%D0%BB%D0%BD%D0%B0-%D0%BE%D1%82-%D1%80%D0%B0%D0%BA-%D1%82%D1%8A%D1%80%D1%81%D0%B8-%D0%BF%D0%BE%D0%BC%D0%BE%D1%89-%D1%81%D0%BB%D0%B5%D0%B4-%D0%BD%D0%B5%D1%83%D1%81%D0%BF%D0%B5%D1%88%D0%BD%D0%BE-%D0%BB%D0%B5%D1%87%D0%B5%D0%BD%D0%B8%D0%B5-%D0%BF%D1%80%D0%B8-%D0%B1%D1%80%D0%B0%D0%B7%D0%B8%D0%BB%D1%81%D0%BA%D0%B8-%D0%BC%D0%B5%D0%B4%D1%83%D0%B8%D0%BC/", "text": "\n                    \nБлизките на болна българка не могат да я приберат у нас от Бразилия. Младата жена, която е болна от рак, е в тежко състояние в болница в южноамериканската държава, предаде Нова тв. \n\nТеодора се е лекувала в България и Турция, след като й открили рак на гърдата, а после и метастази в костите. Последната й надежда било алтернативното лечение в екзотичната страна. Платили 3 000 лева на българката Кармен Лазарова, която ги изпратила при световноизвестен медиум и лечител Жоао Дедеус. Той твърди, че за 40-годишната си кариера и излекувал 15 млн. души.  \n\n\"Става дума за нещо като енергийни операции, които не включват физически контакт. Всъщност това е просто една екскурзия за хора, обречени на смърт. Те си дават средствата с последната си надежда\", коментира съпругът Александър Русанов.  \n\nВ Бразилия обаче състоянието на младата жена рязко се влошава и в момента тя има нужда от помощ, за да се прибере в България. Полетът обаче е рискован. Авиокомпании предлагат транспорт, но на непосилна цена - над 55 хиляди евро. \n\n                    ", "date": "2018.04.29", "title": "Българка болна от рак търси помощ след неуспешно лечение при бразилски медуим"}
{"url": "http://www.monitor.bg/a/view/29011-4000-%D1%8F%D0%B9%D1%86%D0%B0-%D0%B8%D0%B7%D1%8F%D0%B4%D0%BE%D1%85%D0%B0-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D0%9F%D0%B0%D0%B2%D0%BB%D0%B8%D0%BA%D0%B5%D0%BD%D0%B8/", "text": "\n                    \nПовече от 400 яйца – сурови, варени и на омлети, бяха излапани на традиционния фестивал на кокошия продукт в Павликени. Майстор готвачът Елена Божанова, която приготви омлетите и този път показа, че е главния кулинарен топ шеф, след като успя да нахрани толкова много изгладнели посетители и гости. По време на фестивала бяха проведени различни игри, за най-бързо белене и рязане на варени яйца и аранжирането им в плато. Остите пък участваха в томбола, която трябваше да даде отговар на въпроса кое е първо: яйцето или кокошката. Тези, които са дали верен отговор получиха различни награди, сред които и смартфон и плазмен телевизор. Най-малките гости пък можеха да посетят местния зоокът и да си напавят селфи за спомен с любопитния щраус или с неговите яйца, тежащи по 1,5 кг. наред с тези истински гиганти, на специална изложба бяха показани и десетки други яйца от обикновените кокошки и токачки, до такива от паун, пъдпъдък, копринка, и екзотичните птици нанду и ему. А 30 бели гълъба бяха пуснати от клетка, направена във формата на яйце.\n\n\n \n                    ", "date": "2018.04.29", "title": "4000 яйца изядоха на  фестивал в Павликени"}
{"url": "http://www.monitor.bg/a/view/23373-%D0%90%D0%B2%D1%82%D0%BE%D0%B1%D1%83%D1%81-%D0%B7%D0%B0%D0%BA%D0%BB%D0%B5%D1%89%D0%B8-%D0%BC%D1%8A%D0%B6-%D1%81-%D0%B2%D1%80%D0%B0%D1%82%D0%B8%D1%82%D0%B5-%D1%81%D0%B8-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%8F-%D0%B5-%D0%B2-%D0%9F%D0%B8%D1%80%D0%BE%D0%B3%D0%BE%D0%B2/", "text": "\n                    Възрастен мъж се оказа в \"Пирогов\", след като е бил заклещен между вратите на автобус в София. Човекът е бил с наранявания на главата, а шофьорът от линия 413 не е оказал помощ, а просто си продължил, разказва Любомира Тричкова пред Bulgaria ON AIR. \nМомичето се оказва свидетел на случилото се и запечатва неприятния инцидент. Тя разказа, че пред очите ѝ мъжът е бил изваден от хватката на автобуса от други пътници, бил е положен на асфалта на спирката, а шофьорът отпътувал без да сигнализира за инцидента. \nСледващ водач на кола от градския транспорт вижда случилото се и подава сигнал до Спешна помощ. Пострадалият е настанен в \"Пирогов\" с рана на главата.\n                    ", "date": "2018.04.29", "title": "Автобус заклещи мъж с вратите си, пострадалия е в \"Пирогов\""}
{"url": "http://www.monitor.bg/a/view/15000-%D0%94%D0%BE%D0%B3%D0%BE%D0%B4%D0%B8%D0%BD%D0%B0-%D1%80%D0%B5%D1%88%D0%B0%D0%B2%D0%B0%D1%82-%D0%B4%D1%80%D0%B0%D0%BC%D0%B0%D1%82%D0%B0-%D1%81-%D0%B4%D0%B2%D0%BE%D0%B9%D0%BD%D0%B8%D1%8F-%D1%81%D1%82%D0%B0%D0%BD%D0%B4%D0%B0%D1%80%D1%82-%D0%BF%D1%80%D0%B8-%D1%85%D1%80%D0%B0%D0%BD%D0%B8%D1%82%D0%B5/", "text": "Търговците ще трябва да продават по-нискокачествените продукти под различна марка\n                    До месец май 2019 г., т.е. до една година, проблемът с двойните стандарти при храните трябва да бъде решен на общоевропейско ниво. Това ще стане с промени в Директивата за нелоялните търговски практики, предложени от Европейската комисия в наскоро представения Нов търговски механизъм за потребителите. Това съобщи председателят на Комисията за защита на потребителите (КЗП) Димитър Маргаритов в ефира на bTV.\n\nTой обясни, че след това, когато един търговец предлага на общия европейски пазар една стока, тя ще трябва да бъде с еднакво качество. В случай че има разминаване в съдържанието, макар и да е отразено върху етикета, той ще е длъжен да я продава под различна търговска марка и така потребителите да бъдат ориентирани.\n\n \n\n\n\n\n\n \n\nна продукти, продавани в различни държави от Общността, макар под една и съща търговска марка. Според Маргаритов проблемът е, че така се създават предпоставки потребителите в държави като нашата да бъдат заблуждавани, че купувайки реномиран продукт, ще могат да се насладят на същите качества, които той притежава в някоя западна държава.\n\nПомолен да коментира установеното разминаване в съдържанието на 20% от продаваните в България стоки сред поставените общо 106 в кошницата за последното проучване относно „двойните стандарти при храните“, председателят на КЗП посочи, че при всички тях върху етикетите е описано различното съдържание на съставките и то може да се види при сравняване.\n\nМаргаритов се съгласи, че е несправедливо да има необосновани разлики и в нивата на цените особено когато се касае за детски храни, тъй като е важно с какво се хранят децата и колко струва то, но подчерта, че в условия на пазарна икономика ценообразуването е свободно. „Част от тези продукти не са най-масово използвани в България, докато в големите западни пазари може би не е така.\n\n \n\n\n\n\n\n \n\nбългарско производство, които имат подобни характеристики и като са по-масово употребявани, цените има са по-ниски“, обърна внимание шефът на КЗП. Той добави, че има различни пазарни прийоми, посредством които цената на един или друг продукт може да бъде различна в зависимост от периода, в който се продава, опаковката и пр.\n\nМаргаритов припомни кампания на контролния орган, при която по силата на сега действащото законодателство бяха забранени редица нелоялни практики на производители, които широко рекламираха и предлагаха в магазините хранителни продукти с надписи „детски“. „Ние доказахме, че\n\nняма никаква разлика в съдържанието на тези продукти и онези, на които не пише „детски“ . Представихме тези резултати, с което се надяваме, че сме били полезни на хората да преценят какво да купуват тогава, когато имат яснота“, каза той.\n\nНа финала на разговора Маргаритов обобщи, че с новите правила „така, както можем сега и го направихме, да кажем, че „детската майонеза“ не може да е „детска“, защото не е различна, така ще можем да кажем, че шоколадът „Х“ не е такъв, защото е различен“.\n                    ", "date": "2018.04.29", "title": "Догодина решават драмата с двойния стандарт при храните "}
{"url": "http://www.monitor.bg/a/view/69294-%D0%9F%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B8%D0%B7%D0%B4%D0%B8%D1%80%D0%B2%D0%B0-11%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D1%87%D0%B5-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%BE-%D0%B2-%D0%A8%D1%83%D0%BC%D0%B5%D0%BD/", "text": "\n                    От Областната дирекция на МВР - Шумен издирват по молба на близките му 11-годишния Денис Мехмедеминов Кадънков от Шумен. Вчера момчето било на гости на свой съученик в района на III ОУ \"Димитър Благоев\", предаде БНР.\n\nОколо 17 ч. тръгнало да се прибира и оттогава е в неизвестност. Денис е с права къса руса коса, с овално лице, сини очи, нисък, едър. Бил е облечен с тъмна тениска с къс ръкав с надпис отпред, обут със спортно долнище. Вчера, след получаване на сигнала, са предприети незабавни издирвателни действия. Разпитани са негови съученици и приятели. Претърсени са местата, които посещава - детски площадки и игрища, но не е намерен. Полицейски служители продължават да разпитват близки и познати на Денис, проверяват местата в града, които обичайно посещава, маршрутите, по които се придвижва. От полицията умоляват всички, които имат информация за местонахождението на момчето или са го забелязали след 17 ч. вчера, да подадат сигнал на телефон 112.\n                    ", "date": "2018.04.29", "title": "Полицията издирва 11-годишно момче изчезнало в Шумен"}
{"url": "http://www.monitor.bg/a/view/39618-%D0%A7%D0%95%D0%97-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%B7%D0%B0-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BA%D0%BE%D0%B8%D1%82%D0%BE-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B5%D1%81%D1%8A%D1%89%D0%B5%D1%81%D1%82%D0%B2%D1%83%D0%B2%D0%B0%D1%89%D0%B8-%D0%B7%D0%B0%D0%B4%D1%8A%D0%BB%D0%B6%D0%B5%D0%BD%D0%B8%D1%8F/", "text": "\n                    ЧЕЗ предупреждава, че измамници се представят за служители на компанията. Дружество съобщи и че са засечени съмнителни електронни писма за събиране на несъществуващи задължения. Писмата са изпратени от адреси, които нямат общо с корпоративните имейли на компаниите от Групата ЧЕЗ в България.\n\nЧЕЗ предупреждава своите клиенти, че не събира лични данни по телефон и че всички заплащания за услуги, предоставяни от компаниите от Групата ЧЕЗ в България, се извършват по установените за това начини и никога извън определените за целта места – клоновете на Български пощи, касите на \"Изипей\", \"ФастПей\", чрез електроните канали на \"Ипей\", \"Трансакарт\", \"Айкарт\", CASHTERMINAL, на ATM терминали и по банков път.\n\nКомпанията призовава при всяко съмнение за злоупотреби, корупционни практики и други нередности, потребителите да се свързват с органите на МВР.\n\nВсеки служител на ЧЕЗ е длъжен при поискване да се легитимира със своята служебна карта, която съдържа трите имена, длъжността и снимка. На гърба й има телефонен номер, на който клиентите могат да проверят самоличността на служителя. При отказ да се предостави картата, потребителят има право да поиска съдействие от полицията.\n\nКлиентите могат да се свържат с дружествата на ЧЕЗ и да получат  информация на денонощен на телефон 0700 10 010 или на имейли: klienti@cez-rp.bg по въпроси, касаещи дейността на \"ЧЕЗ Разпределение България\" АД и info@cezelectro.bg, по въпроси, касаещи дейността на \"ЧЕЗ Електро България\" АД.\n                    ", "date": "2018.04.29", "title": "ЧЕЗ предупреди за измамници, които събират несъществуващи задължения"}
{"url": "http://www.monitor.bg/a/view/62442-%D0%9A%D0%B8%D0%BC-%D0%BF%D1%80%D0%B5%D0%B4-%D0%9F%D0%BE%D0%BC%D0%BF%D0%B5%D0%BE-%D0%93%D0%BE%D1%82%D0%BE%D0%B2-%D1%81%D1%8A%D0%BC-%D1%81-%D0%BF%D0%BB%D0%B0%D0%BD-%D0%B7%D0%B0-%D0%B4%D0%B5%D0%BD%D1%83%D0%BA%D0%BB%D0%B5%D0%B0%D1%80%D0%B8%D0%B7%D0%B0%D1%86%D0%B8%D1%8F/", "text": "\n                    \n\nТръмп и Мун са обсъдили две или три възможни места, където да се проведат преговорите между Тръмп и Ким, които американският държавен глава каза по-рано, че ще се състоят до три-четири седмици. \"Мисля, че срещата ни ще се състои до три-четири седмици. Това трябва да бъде много важна среща за денуклеаризацията на Корейския полуостров, Северна Корея. Да видим как ще мине\", каза той.Възможните места за срещата ще бъдат или в Монголия, или в Сингапур по данни на телевизия Си Би Ес, която се позова на двама осведомени източници от американската администрация.Същевременно властите в Северна Корея окончателно ще закрият ядрения полигон \"Пхунгери\" през май, съобщи президентството в Сеул, цитирано от световните агенции.Пхенян ще покани скоро експерти и журналисти от Южна Корея и САЩ, за да осъществи по прозрачен начин процеса по демонтирането на съоръженията, използвани за ядрени опити.Севернокорейският лидер Ким Чен Ун е дал това обещание на южнокорейския президент Мун Дже-ин по време на срещата им в петък, заяви говорител на президентството.Ким е казал, че американският президент Доналд Тръмп ще научи, че не е човек, който ще тръгне да обстрелва САЩ с ракети.Освен това Северна Корея планира да уеднакви часовата си зона с тази на Юга. През 2015 г. Пхенян въведе своя собствена часова зона, като върна стрелките с 30 минути назад спрямо Сеул.Напредъкът по отношения на денуклеаризацията на Корейския полуостров станаха след като в петък КНДР и Южна Корея се договориха да обявят края на Корейската война тази година. Това става ясно от декларация на срещата на върха между южнокорейския президент Мун Дже Ин и севернокорейския лидер Ким Чен Ун.В текста на документа се говори, че Северът и Югът се канят да подпишат мирен договор, но не беше спомената набелязана дата. \"КНДР и Южна Корея ще обявят край на примирието, продължаващо от 1953 г., за да бъде трансформирано то в мирен договор. За тази цел Северна Корея, Южна Корея и САЩ ще работят за тристранна или четиристранна среща на върха (с участието на Китай) за създаване на система на траен мир\", се казваше в документа.За добрите намерения на Ким Чен Ун разказа и новият американски държавен секретар Майк Помпео в интервю за телевизия Ей Би Си нюз. Според него севернокорейският лидер Ким Чен Ун е готов да представи план, който ще допринесе за денуклеаризацията. Помпео каза, че е научил това от \"хубав разговор\", който е имал с Ким по време на неотдавнашната си тайна визита в Пхенян.Министрите на отбраната на САЩ Джеймс Матис и на Южна Корея Сон Йон-моо са обсъдили в телефонен разговор усилията за подобряване на връзките със Северна Корея и постигането на пълна денуклеаризация на Корейския полуостров, предаде ДПА.Те са заявили ангажимента си за намиране на дипломатическо решение, чрез което да се постигне пълна, достоверна и необратима денуклеаризация на Пхенян, се посочва в изявление на Пентагона. Матис е използвал разговора и за потвърди непоклатимия ангажимент на САЩ да защитават Южна Корея с всички сили.Севернокорейският лидер Ким Чен Ун изразил готовност за диалог с Япония по време на срещата си с южнокорейския президент Мун Дже Ин. Това съобщи днес кабинетът на южнокорейския президент, предаде агенция Киодо.След като Мун казал на Ким по време на срещата им в петък, че японският премиер Шиндзо Абе е готов да разговаря със Северна Корея, Ким отговорил, че страната му също е готова да стори това, се казва в съобщението.По-рано днес Мун разговаря по телефона с Абе, за да го информира лично за преговорите си с Ким.Шиндзо Абе заяви на пресконференция в Токио, че Ким и Мун са обсъдили въпроса за отвлечените японски граждани от Северна Корея през 70-те и 80-те години. Японският премиер заяви също, че иска да благодари на Мун за това, че на преговорите с Ким е поставил въпроса за отвлечените японци, както бил обещал. Абе добави, че Мун предал на Ким предложенията му за решаване на въпроса, но не пожела да каже как е отговорил севернокорейският лидер. \"На този етап не мога да дам подробности\", заяви японският премиер. Решаването на въпроса за отвличанията е приоритет за неговото правителство, отбелязва Киодо. Осем месеца след като заклейми Ким Чен Ун като \"маниак\", който може да разпали ядрена война, филипинският президент Родриго Дутерте сега нарече севернокорейския лидер свой \"идол\". \"Той стана мой идол\", каза Дутерте на пресконференция, след като се върна във Филипините от регионална среща на върха в Сингапур. \"С един майсторски удар той стана всеобщ герой\", заяви Дутерте след историческата среща между Ким и южнокорейския президент Мун Дже Ин.\n\n\n\n \n                    ", "date": "2018.04.29", "title": "Среща Ким-Тръмп в Монголия или в Сингапур "}
{"url": "http://www.monitor.bg/a/view/71313-%D0%A8%D0%B5%D0%BC%D0%B0%D1%80-%D0%9C%D1%83%D1%80-%D0%BF%D0%BE%D0%B2%D0%B5%D0%B6%D0%B4%D0%B0-%D0%A1%D0%BF%D0%B5%D1%86%D0%B8%D0%B0%D0%BB%D0%B5%D0%BD-%D0%BE%D1%82%D1%80%D1%8F%D0%B4/", "text": "Сериалът е базиран на касовия пълнометражен филм със Самюел Джексън и Колин Фарел\n                    От 1 май нежната част от българските зрители ще плакнат окото с едно от най-изваяните шоколадови актьорски тела – това на Шемар Мур. Звездата от „Престъпни намерения“ повежда „Специален отряд“, влизайки в кожата на сержант Даниел „Хондо“ Харелсън. Сериалът е базиран на едноименната тв поредица от 80-те, както и на пълнометражния касоразбивач от 2003 г., където в ролята на Хондо удобно се намърда звездата Самюел Джаксън.\n\n„Специален отряд“ прави своята премиера за България и\n\n \n\n\n\n \n\nПоредицата е една от най-високобюджетните продукции на AXN. Героят на Шемар е бивш морски пехотинец, наскоро натоварен със задачата да ръководи специален тактически отряд – последната и най-надеждна защита на правозащитните сили на Лос Анжелис. Разкъсван между лоялността си към града, в който е роден и израстнал и предаността си към братята си по оръжие от военоморските сили, Хондо притежава всичко необходимо, за да бъде отличен водач на елитния отряд, докато преодолява различията между двата си свята.\n\nМускулестият актьор стана широко известен с предишната си роля – на\n\n \n\n\n\n \n\nРолята му в новия сериал „Специален отряд“ е не по-слаба, след като телевизията майка CBS е поръчала заснемането на втори сезон. “Тези интересни нови поредици (б.а. „Специален отряд“ и SEAL Teal) са много важно допълнение към нашата програма, а зрителите наистина ги харесаха. „Специален отряд“ качи осезателно рейтинга на телевизията в четвъртъците, когато се излъчва, с повече от 2,5 милиона нови зрители. В допълнение е и един от най-гледаните в стрийминг платформата ни“, заяви Кели Кал, президент на CBS Entertainment.\n                    ", "date": "2018.04.29", "title": "Шемар Мур повежда „Специален отряд“"}
{"url": "http://www.monitor.bg/a/view/78234-%D0%A0%D0%B5%D1%82%D1%80%D0%BE-%D0%BF%D1%80%D0%B8%D1%81%D0%BB%D1%83%D0%B6%D0%BD%D0%B8%D1%86%D0%B8-%D0%BE%D0%B1%D0%B8%D0%BA%D0%BE%D0%BB%D0%B8%D1%85%D0%B0-%D0%A1%D0%BE%D1%84%D0%B8%D1%8F/", "text": "\n                    Прислужници и леля Лидия се пренесоха от Гилеад в София. Странната групичка от момичета, строени в редица с червени наметала и характерни големи бели шапки изненадаха минувачите в пешеходната част на булевард „Витоша“ и в „Бизнес парк София“.\n\nАвтентично изглеждащите прислужници вървяха безмълвно, освен в редките случаи, когато изричаха „Благословен да е плодът!“, подавайки бележки на хората. Пресъздаването на характерната сцена от сериала „Историята на прислужницата“ е по повод старта на втория сезон на драмата, базирана на едноименния бестселър на Маргарет Атууд от 1985-та година. Първият епизод беше излъчен на 26 април по HBO, а пилотните две серии от сезона вече са качени в стрийминг платформата HBO Go.\n\n„Историята на прислужницата“ e злокобен, но напълно реалистичен сценарий за развитие на обществото - свободата на личния избор и натиска от обществото в конфронтация нарастващото безплодие на човечеството.\n                    ", "date": "2018.04.29", "title": "Ретро прислужници обиколиха София"}
{"url": "http://www.monitor.bg/a/view/47718-%D0%AE%D0%B2%D0%B5-%D1%81%D0%B5-%D0%B2%D0%BA%D0%BE%D0%BF%D1%87%D0%B8-%D0%B2-%D1%82%D1%80%D0%BE%D0%BD%D0%B0/", "text": "Игуаин герой за 3:2 на „Меаца“, „Старата госпожа“ удържа върха\n                    „Интер“ и „Ювентус“ изиграха феноменален двубой в „Дерби Д`Италия“ от 35-ия кръг на Серия „А“ и за пореден път изправиха на нокти тифозите. Шампионите, които губеха до 87-ата минута с 1:2, стигнаха до изключително важен успех с 3:2 насред Милано, а в герой за пореден път се превърна Гонсало Игауин с гол в 89-ата минута. Преди това Дъглас Коща даде аванс в 13-ата минута, а в 16-ата Матиас Весино бе изгонен.\n\n„Нерадзурите“ изиграха велик мач и въпреки че бяха с 10 човека успяха да обърнат резултата с попадения на Икарди в 52-ата и автогол на Бардзали в 65-ата минута. Нов автогол, този път на Скриняр в 87-ата минута, донесе равенството, а малко по-късно Игуаин прати в екстаз тифозите на „Старата госпожа“.\n\nДрамата в Милано не мина и без скандали, като медиите в Италия са на мнение, че двубоят е бил развален от действията на арбитъра Даниеле Орсато. „Gazzetta dello Sport“ направи пълен анализ на решенията на главния съдия, като според изданието най-груба е грешката при нарушението на Миралем Пянич срещу Рафиня. Босненският полузащитник, който вече бе санкциониран с жълт картон, изрита футболиста на „Интер“ в гърдите, но се размина само с устно предупреждение.\n\nВместо да изгони Пянич, Орсато показва жълт картон на Данило Д'Амброзио за оспорване на съдийско решение.\n\nСлед двубоя треньорът на победителите Масимилиано Алегри заяви, че това е била една страхотна футболна вечер. „Направихме нова стъпка към Скудетото. Тази победа има голямо значение в битката за титлата и сега трябва да спечелим всички мачове до края”, сподели наставникът.\n\nРазочарованият треньор на домакините Лучано Спалети пък призна, че му е трудно да преглътне загубата. „Не смятам, че съдята отсъждаше напълно равностойно. Не заслужавахме да паднем. Този мач означава много за нас. Предстоят няколко безсънни нощи за всички ни. Разочарованието е голямо, защото играчите не са просто някакви роботи без емоции, които само си вършат работата на терена. Те работят здраво и искат да зарадват тифозите”, заяви специалистът.\n                    ", "date": "2018.04.29", "title": "„Юве“ се вкопчи в трона"}
{"url": "http://www.monitor.bg/a/view/39720-%D0%94%D0%B6%D0%B5%D1%80%D0%B0%D1%80%D0%B4-%D0%BF%D0%BE%D0%B5%D0%BC%D0%B0-%D0%93%D0%BB%D0%B0%D0%B7%D0%B3%D0%BE%D1%83-%D0%A0%D0%B5%D0%B9%D0%BD%D0%B4%D0%B6%D1%8A%D1%80%D1%81/", "text": "\n                    Бившият капитан на националния отбор на Англия Стивън Джерард е приел да стане мениджър на шотландския гранд „Рейнджърс“, съобщават водещите медии във Великобритания. В щаба на 37-годишния Джерард ще влезе и бившият му съотборник в „Ливърпул“ Гари Макалистър. До този момент любимецът на „червените“ водеше юношеския отбор на „мърсисайдци“ до 18 години, а работата в „Рейнджърс“ ще бъде първа за него на ниво мъже.\n\nДжерард имаше и други подобни предложения, като най-сериозното бе от тима на „МК Донс“, но бившият халф, който се изявява и като телевизионен анализатор, го отклони. Като мениджър на „сините“ от „Айброкс“ Джерард ще има възможност да се изправи срещу бившия си наставник в „Ливърпул“ Брендън Роджърс, който в момента води вечния съперник „Селтик“.\n\nПреди дни Стиви Джи получи подкрепа от мениджъра на „червените“ Юрген Клоп, който заяви, че той и клубът винаги ще го подкрепят, ако легендата напусне „Анфийлд роуд“ и започне мениджърска кариера на най-високо ниво. „Ако мисли, че е готов, значи е готов. Ще се радвам за него и ще съм зад гърба му.“, заяви Клоп.\n                    ", "date": "2018.04.29", "title": "Джерард поема  „Глазгоу Рейнджърс“"}
{"url": "http://www.monitor.bg/a/view/31122-%D0%98%D0%B3%D1%80%D0%B0%D1%87%D0%B8%D1%82%D0%B5-%D0%BD%D0%B0-%D0%91%D0%B5%D0%BB%D1%87%D0%B5%D0%B2-%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D0%BA%D0%B0%D0%B7%D0%B0%D1%80%D0%BC%D0%B0%D1%82%D0%B0/", "text": "\n                    \nФутболистите на ЦСКА-София станаха истински армейци преди гостуването си на „Ботев“ в Пловдив. Преди да се настанят в хотела, играчите и хора от щаба изпробваха своите стрелкови умения. Тимът беше гост на 68-а бригада \"Специални сили\" в Пловдив, където футболистите и треньорите стреляха със снайпери, автомати, картечници, пистолети и дружи оръжия на полигона в поделението. Основната цел на заниманието беше да се предаде армейски дух в отбора, пише сайтът на „червените“.\n\nПоканата за визитата на отбора е била отправена лично от шефа на поделението - бригаден генерал Явор Матеев, който остана впечатлен от уменията на футболистите и им пожела да стрелят към противниковата врата по време на мач толкова смело и точно, колкото и с оръжията по мишените на полигона. Той обеща изненади от името на армията за юбилея на клуба на 5 май и призова всички армейци да бъдат на националния стадион по случай празника.\n\n\n\n\n \n                    ", "date": "2018.04.29", "title": "Играчите на Белчев влязоха в казармата"}
{"url": "http://www.monitor.bg/a/view/45861-%D0%A1%D0%BB%D0%B0%D0%B2%D0%B8%D1%8F-%D0%BF%D1%80%D0%B8%D0%B1%D0%B8%D1%80%D0%B0-14-%D0%BC%D0%BB%D0%BD-%D0%BB%D0%B5%D0%B2%D0%B0-%D0%BE%D1%82-%D0%9E%D0%BB%D0%B8%D0%BC%D0%BF%D0%B8%D0%B0%D0%BA%D0%BE%D1%81/", "text": "Галин Иванов се заяде с „Левски“, „белите“ зоват фенове за финала\n                    „Славия“ и „Олимпиакос“ са постигнали споразумение за трансфера на младия вратар на „белите” Антонис Стергиакис за сумата от 700 000 евро или близо 1,4 млн. лева, съобщи гръцкият вестник „Sportime“. Според изданието сделката ще бъде осъществена веднага след финала за купата на България на 9 май, в който отборът на гръцкия страж ще се изправи срещу „Левски“.\n\n19-годишният Стергиакис е роден в Солун, като завършва третия си сезон в клуба от „Овча Купел“. Още преди идването му в „Славия“ талантливият вратар бе обект на интерес от страна на най-успешния гръцки тим, но тогава той избра да остана в България. Преди около месец самият Стергиакис намекна, че се подготвя за трансфер, като призна пред „gazzetta.gr“, че преди да го направи иска да завърши по най-добрия си начин престоя в „Славия“. Очаква се контрактът му с „Олимпиакос“ да е за 5 години.\n\nМеждувременно в „Овча купел“ тече трескава подготовка за финала за купата на България с „Левски“. „Белите“ използваха официалния си сайт, за да призоват своите привърженици за максимална мобилизация и подкрепа на 9 май. „Атмосферата, която създадоха хилядите слависти на мача с „Ботев“, също даде своя принос за елиминирането на съперника. До тук в турнира „бялата“ публика бе с отбора навсякъде и имаше право да сподели радостта от победата. Очакваме ви и на финала на 9 май от 19.30 часа на националния стадион „Васил Левски“. Нека пак бъдем като един общ „бял“ тим по пътя към голямата цел\", призоваха от „Славия“ преди ключовия сблъсък с „Левски“. Игралият при „сините“ халф Галин Иванов, който е и юноша на тима, използва дните преди двубоя, за да даде своята прогноза.\n\n„Честно казано аз имах предпочитания за „Левски“ на финал, защото те не могат да играят срещу „Славия“. Спомням си последния съдийски сигнал на мача през 2013 година и че всички тичахме към автобуса да се прибираме. След мача на стадиона беше страшно. Излязохме, играхме за честта си и спряхме „Левски“ за титлата“, припомни Иванов.\n                    ", "date": "2018.04.29", "title": "„Славия“ прибира 1,4 млн. лева от „Олимпиакос“"}
{"url": "http://www.monitor.bg/a/view/59038-%D0%A1%D1%82%D0%B5%D0%BD%D0%BB%D0%B8-%D0%B8-%D0%9C%D0%B0%D1%80%D0%B0%D0%B4%D0%BE%D0%BD%D0%B0-%D1%81-%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%B8-%D0%BA%D0%B0%D1%83%D0%B7%D0%B8/", "text": "Дон Диего вдъхна кураж на дете без крака\n                    \nБившият капитан на националите Стилиян Петров и футболната легендата Диего Марадона показаха големите си сърца, като подеха благородни каузи.\n\nСтилиян ще организира мега мач в помощ на фондацията си за борба с рака, съобщиха медиите на Острова. Той и селектирания от него тим ще излязат на 8 септември в Глазгоу срещу тима на футболиста на „Ливърпул“ Джеймс Милнър. Своето участие в двубоя вече са потвърдили и легендата Христо Стоичков, както и Стивън Джерард, и Хенрик Ларсон.\n\nОчаква се скоро това да направят и другите два от \"трите коня, които теглиха каляската на българския футбол\" в последните години - Димитър Бербатов и Мартин Петров, които са близки приятели на Стилиян. Останалите имена ще бъдат оповестени в останалите няколко месеца.\n\nВ същото време в Казахстан Диего Марадона сбъдна мечтата на едно 10-годишно момче по време на своето посещение в страната.\n\n\n\nМалкият се казва Али Торганбеков и мечтае да бъде вратар макар... да е роден без крака. Месеци наред Али записва клипове в интернет, в които признава за мечтата си и моли Аллах за помощ, за да може един ден всичко да стане реалност.\n\nДон Диего отиде лично при момчето и дори двамата играха заедно футбол.\n\n\n \n\n\n \n                    ", "date": "2018.04.29", "title": "Стенли и Марадона с благородни каузи"}
{"url": "http://www.monitor.bg/a/view/12065-%D0%98%D1%81%D1%82%D0%B5%D1%80%D0%B8%D1%8F%D1%82%D0%B0-%D0%B7%D0%B0-%D0%B1%D0%B8%D0%BB%D0%B5%D1%82%D0%B8-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BE%D1%82%D0%B2%D0%B0%D1%80%D1%8F%D1%82-%D0%A1%D0%B5%D0%BA%D1%82%D0%BE%D1%80-%D0%93-%D0%B7%D0%B0-%D1%81%D0%B8%D0%BD%D0%B8%D1%82%D0%B5/", "text": "\n                    Истерията сред привържениците на „Левски“ преди финала за купата на България срещу „Славия“ на 9 май продължава и днес. До вчера „сините“ фенове изкупиха билетите и за Сектор „В“, след като буквално за часове след пускането на талоните в петък бе разграбен Сектор „А“. Повече от седмица преди срещата между „сини“ и „бели“ над 17 000 от пуснатите в продажба общо 30 000 билета вече са изкупени, като се очаква още в средата на седмицата от Професионалната футболна лига да отпечатат нови билети за Сектор“Г“, където да започнат да се настаняват привържениците на „Левски“.\n\nНа този етап „Славия“ получи част от Сектор „А“ и лъвчето между Сектор „А“ и Сектор „Г“, като не е съобщено колко от тях са продадени, докато за левскарите бяха определени половината места на Сектор „А“, целият Сектор „Б“ и целият Сектор „В“. Схемата на компанията, която разпространява талоните по електронен път и чрез партньорски каси из цялата страна, показа, че местата в Сектор „А“ за изкупени, както и половината от Сектор „Б“, а от тези от Сектор „В“ са останали единични бройки.\n\nБилети ще се продават от утре до 8 май и на касите пред сектор „А“ на „Герена“ в часовете между 10.00 и 19.00 часа, включително и през почивните дни, като касите на улица „Гурко“ до националния стадион ще работят в същия период и със същото работно време. Цените на билетите за финала между „Славия“ и „Левски“ са на цени между 10 и 100 лева.\n                    ", "date": "2018.04.29", "title": "Истерията за билети продължава,  отварят Сектор „Г“ за „сините“"}
{"url": "http://www.monitor.bg/a/view/73166-%D0%A1%D0%B5%D1%81%D1%82%D1%80%D0%B8-%D0%A1%D1%82%D0%BE%D0%B5%D0%B2%D0%B8-%D1%82%D1%80%D0%B8%D1%83%D0%BC%D1%84%D0%B8%D1%80%D0%B0%D1%85%D0%B0-%D1%81-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B0%D1%82%D0%B0-%D1%82%D0%B8%D1%82%D0%BB%D0%B0/", "text": "\n                    \nСтефани Стоева и Габриела Стоева постигнаха огромен успех, спечелвайки титлата на двойки жени на европейското първенство по бадминтон в Уелва (Исп).\n\nНа финала вторите поставени в схемата българки победиха номер 6 Емили Лефел и Ане Тран от Франция с 21:12, 21:10 за 43 минути.\n\nСестрите от Хасково нямаха никакви проблеми в двубоя. В първия гейм те поведоха с 10:5 и 19:11, а във втория взеха аванс от 10:3 и доминираха до края.\n\nТака след среброто през миналата година, когато загубиха финала от датчанки, сега Стоеви триумфираха със златото, донасяйки на България първа европейска титла в историята на бадминтона. Габриела и Стефани са и златни медалистки от първите Европейски игри в Баку през 2015 г. В момента двете заемат 12-а позиция в световната ранглиста.\n\n„Дори и думите не могат да покажат как се чувстваме в този момент! Никога не се отказвай от мечтите си, защото имаш ли сърце и страст, те ще станат реалност! Искаме да благодарим на нашия треньор Михаил Попов за невероятната му помощ и че никога не ни остави да се откажем, когато ни бе трудно! На невероятното ни семейство, което винаги е до нас, независимо от всичко! На клуба ни IMBC92 за невероятната подкрепа, на нашето физио (б.р. - физиотерапевт) за невероятната помощ тази седмица и едно голямо благодаря на всички вас, които ни подкрепяте и вярвате в нас!“, написаха в страницата си във Фейскуб щастливите шампионки.\n\n\n \n                    ", "date": "2018.04.29", "title": "Сестри Стоеви триумфираха с европейската титла"}
{"url": "http://www.monitor.bg/a/view/9382-%D0%9C%D0%B8%D1%85%D0%B0%D0%B9%D0%BB%D0%BE%D0%B2-%D0%94%D0%BE%D0%B3%D0%BE%D0%B4%D0%B8%D0%BD%D0%B0-%D1%89%D0%B5-%D1%82%D1%8A%D1%80%D1%81%D0%B8%D0%BC-%D1%83%D1%81%D0%BF%D0%B5%D1%85-%D0%B2-%D0%90%D0%B4%D1%80%D0%B8%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%BB%D0%B8%D0%B3%D0%B0/", "text": "\n                    \nТреньорът на женския баскетболен тим на „Монтана 2003“ Стефан Михайлов обяви, че догодина отборът му ще търси развитие нагоре в Адриатическата лига.\n\nНеговите момичета спечелиха за 4-и пък в клубната история шампионската титла на България след 3-1 победи във финалната серия срещу „Берое“. В последния мач от нея „Монтана“ се наложи в Стара Загора с 82:74 в събота вечер и завърши сезона със златен требъл, печелейки Суперкупата (без игра), Купата на България и титлата след година прекъсване.\n\n„Всичко е положително след три златни медала и стъпка напред в Адриатическата лига, коментира след успеха Михайлов. - Сега има време за почивка, след това нов сезон и надявам се още стъпка напред. В България няма накъде, остава в Адриатическата лига\", допълни той.\n\nТази година „Монтана“ бе домакин на финалната четворка на Адриатическата лига, като завърши трети.\n\n„Гордея се с това, което показаха момичетата. Ако продължават по този начин, следващата година ще сме още по-добри и още по-напреднали. Догодина може да има леки промени, но това е ядрото, което ще остане в Берое\", заяви наставничката на старозагорки Таня Гатева.\n\nДоволен най-вече от показаното от младия състав на „Берое“ бе и президентът на федерацията Георги Глушков, който награди финалистките. „Рискът с ограничаването на чужденките е оправдан, виждайки този отбор (б.р. - на „Берое“). Ако имахме повече такива отбори, тогава бихме казали, че сме на прав път. Надявам се това да се случи, защото имаме нужда от повече такива мачове. Надявам се и публиката да ги подкрепи“, коментира той.\n\n\n \n                    ", "date": "2018.04.29", "title": "Михайлов: Догодина ще търсим успех в Адриатическата лига"}
{"url": "http://www.monitor.bg/a/view/65236-%D0%94%D0%B5%D0%B2%D0%BE%D0%B9%D0%BA%D0%B8%D1%82%D0%B5-%D0%B4%D0%B0-19-%D0%B3-%D0%BD%D0%B0-%D0%95%D0%B2%D1%80%D0%BE%D0%B2%D0%BE%D0%BB%D0%B5%D0%B918-%D0%B2-%D0%90%D0%BB%D0%B1%D0%B0%D0%BD%D0%B8%D1%8F/", "text": "\n                    Националният отбор по волейбол на България за девойки до 19 г. се класира за европейско първенство в Албания този сезон. Това стана след трудната победа с 3:2 (13,-10, 20,-15, 11) над домакина Гърция във Волос, където се играха квалификациите в група Д. Състезателките на треньора Асен Методиев събраха 8 точки от 3 победи в трите мача и оглавиха класирането в групата. Гъркините останаха втори със 7 точки от 2 победи и 1 загуба.\n\nНай-резултатна за нашите срещу Гърция беше Борислава Съйкова със 17 точки (1 ас, 8 блока!). 16 т. добави Александра Миланова (1 ас, 4 блока). За гръцкия тим Ефросини Алексаку завърши с 22 т. (5 аса, 2 блока).\n\n\"Ние сме много щастливи, мечтаехме за това участие във финалите, каза след края Асен Методиев. - Мачът беше много труден, защото имаме същите волейболни качества, като гръцкия отбор, но днес Бог беше с нас и ние спечелихме. На гъркините им желая повече късмет, те заслужават да бъдат във финалите.\"\n\nОсвен тима на България от квалификациите за европейското се класираха и отборите на Италия, Сърбия и Полша, първи в своите групи.\n\nНационалният отбор за мъже до 20 години пък беше победен от тима на Италия с 3:0 (23, 16, 17) в група А за квалификациите за европейско в Кориляно Калабро (Ит). Георги Петров беше отличникът за националите ни с 12 т. (1 ас, 2 блока), а Аспарух Аспарухов направи 7 (1 блок). За Италия Диего Кантагали завърши с 19 т.\n                    ", "date": "2018.04.29", "title": "Девойките до 19 г. на Евроволей'18 в Албания"}
{"url": "http://www.monitor.bg/a/view/36199-%D0%98%D0%B2%D0%B0%D0%BD-%D0%92%D0%BB%D1%8A%D1%87%D0%BA%D0%BE%D0%B2-%D0%B1%D0%B8%D0%B5-%D0%B2-%D0%BF%D1%8A%D1%80%D0%B2%D0%B8%D1%8F-%D1%81%D1%82%D0%B0%D1%80%D1%82-%D0%BD%D0%B0-gt4/", "text": "\n                    Шампионът на България на затворен маршрут в клас \"Туринг\" Иван Влъчков спечели първото състезание в класа на аматьорите от първия кръг от сериите GT4 за Купата на Централна Европа. Надпреварата беше на пистата Мост в Чехия. През този сезон Влъчков отново се състезава за екипа на Росен Даскалов – \"София Кар Моторспорт\" с българския болид Sin Car R1, който е в цветовете на националния флаг - бяло-зелено-червено.\n\nМладият ни пилот се класира трети на старта в категорията си и 5-и в общото подреждане. При потеглянето той загуби една позиция и се озова 4-и в своя клас 6-и в общото, след като Павловец го изпревари. После Влъчков започна да притиска съперника си. Грешка на пилот в челото му позволи да мине с една позиция място напред и стана 5-и.\n\nСлед задължителните спирания в бокса българският пилот се озова на 6-а позиция. В следващите обиколки той се справи с Павловец на старт-финалната права. Три минути преди края стана инцидент между два автомобила пред него и той се изкачи на 4-о място и 2-ро в класа.\n\nНов инцидент между колите пред българина наложи вдигането на червен флаг и спиране на състезанието една минута преди изтичането на единия час. Влъчков финишира 5-и от всички и втори в своята категория, но първият в класа му Ханза Овега с Ауди R8, беше наказан с 10 сек. за удар със съперник, което направи българина победител.\n                    ", "date": "2018.04.29", "title": "Иван Влъчков бие в първия старт на GT4"}
{"url": "http://www.monitor.bg/a/view/39507-%D0%90%D0%BD%D1%81%D0%B0%D0%BC%D0%B1%D1%8A%D0%BB%D1%8A%D1%82-%D0%B7%D0%BB%D0%B0%D1%82%D0%B5%D0%BD-%D0%B8-%D0%B2-%D0%91%D0%B0%D0%BA%D1%83-%D0%BD%D0%B0%D1%88%D0%B8%D1%82%D0%B5-%D0%B2%D0%B7%D0%B5%D1%85%D0%B0-5-%D0%BC%D0%B5%D0%B4%D0%B0%D0%BB%D0%B0/", "text": "Тасева и Калейн със сребърни отличия на отделните уреди\n                    \nНационалният ансамбъл по художествена гимнастика отново показа доминация през този сезон и спечели два златни медала от Световната купа в Баку (Азер). Момичетата на Весела Димитрова и Михаела Маевска триумфираха и в двата финала на отделните удари – с 5 обръча и с 3 топки и 2 въжета. Въпреки че заради счупена костица на стъпалото от състава излезе Теодора Александрова, на нейно място безупречно се включи Стефани Кирякова, която игра без грешка в неделя заедно със Симона Дянкова, Елена Бинева, Мадлен Радуканова и Лаура Траатс.\n\nНа финала с 5 обръча нашите получиха оценка от 19,800 т. и оставиха зад себе си силния тим на Италия с 18,000 т. и този на домакините със 17,600 т.\n\nНа три топки и две въжета българките бяха оценени с 19,050 т. Среброто взе Япония, а бронза – Украйна, като и двата тима получиха по 18,000 т., но азиатките са втори заради по-висока оценка за изпълнение.\n\nВ многобоя ансамбълът ни завърши втори, като пусна пред себе си само състава на Италия.\n\nВ индивидуалното Катрин Тасева и Боряна Калейн взеха сребърни медали във финалите съответно на лента и на бухалки.\n\nНа бухалки Калейн изигра много добре своята композиция и получи оценка от 17,800 т. Шампионка на този уред стана Влада Николченко (Укр) с 18,100 т., а трета е Мария Сергеева (Рус) със 17,700 т.\n\nБългарката се нареди и четвърта на обръч, с което завърши на първо място в крайното класиране на този уред в стартовете за Световната купа.\n\nКатрин Тасева пък спечели първото място във веригата на лента, след като в Баку се окичи със среброто с оценка от 16,400 т. Първа в турнира стана Мария Сергеева с 16,800 т., а бронзовото отличие спечели Влада Николченко с 16,050 т.\n\n\n\nНа топка Катрин се нареди четвърта, а на обръч е седма.\n\nТова бе четвъртото, последно състезание за Световната купа. За грациите ни предстои европейско първенство от 1 до 3 юни в Гуадалахара (Исп), а през септември е световният шампионат, чийто домакин в София.\n\n\n\n\n \n                    ", "date": "2018.04.29", "title": " Ансамбълът златен и в Баку, нашите взеха 5 медала"}
{"url": "http://www.monitor.bg/a/view/47443-%D0%9D%D0%B5%D1%88%D1%8A%D0%BD%D1%8A%D0%BB-%D0%94%D0%B6%D0%B8%D0%BE%D0%B3%D1%80%D0%B0%D1%84%D0%B8%D0%BA-%D1%80%D0%B0%D0%B7%D0%BA%D1%80%D0%B8%D0%B2%D0%B0-%D1%82%D0%B0%D0%B9%D0%BD%D0%B8%D1%82%D0%B5-%D0%BD%D0%B0-%D0%A2%D1%83%D1%82%D0%B0%D0%BD%D0%BA%D0%B0%D0%BC%D0%BE%D0%BD/", "text": "\n                    Тайните на Тутанкамон и най-вече неговите непоказвани съкровища застават в центъра на новия минисериал на „Нешънъл Джиографик“ посветен на египетския владетел. Първата от трите едночасови серии ще се излъчи на 5 май от 20:55 часа.\n\nОткриването на гробницата на Тутанкамон от Хаурад Картър през 1922г. влиза в заглавията на световната преса и отключва манията по Древен Египет. Но през следващите десетилетия безценните находки от изчезват по мазетата на музеите и архивите на африканската страна. Днес всичките 5398 предмета са събрани за пръв път на едно място – в новия Музей на Египет. Много от тях никога преди не са били излагани в експозиции, но заедно те хвърлят нова светлина върху краткия живот на „Момчето владетел“, което ще помогне на експертите да определят какъв ефект е имало царуването на Тутанкамон върху древния свят.\n                    ", "date": "2018.04.29", "title": "„Нешънъл Джиографик“ разкрива тайните на Тутанкамон "}
{"url": "http://www.monitor.bg/a/view/22307-%D0%9A%D0%B8%D1%82%D0%BE%D0%B4%D0%B0%D1%80-%D0%BF%D0%B0%D0%B7%D0%B8-%D1%80%D0%B5%D0%B4%D0%B0-%D0%B2-%D0%A1%D0%BA%D1%8A%D0%BF%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8/", "text": "\n                    Китодар Тодоров е поредният актьор, който се присъединява към каста на българския сериал „Скъпи наследници“ по bTV. Усмихнатият чешит ще влезе в обувките на сериозния полицай Чавдар Колев, който е изключително педантичен както към личния си живот, така и към професионалните си задължения. Той ще размъти водата в „криминалния свят“ на село Бели Вит от 2 май. Справедлив, честен и с няколко хода напред, той ще накара Дочеви и сдружението за развите на селото да го подценяват. А в крайна сметка той ще разкрие една голяма тайна.\n                    ", "date": "2018.04.29", "title": "Китодар пази реда в „Скъпи наследници“"}
{"url": "http://www.monitor.bg/a/view/5731-%D0%92-%D0%B8%D0%BC%D0%B5%D1%82%D0%BE-%D0%BD%D0%B0-%D1%83%D0%BB%D0%B8%D1%86%D0%B0%D1%82%D0%B0/", "text": "Първи започвали да именуват градските си артерии жителите на древен Рим\n                    \n\n\"Тази улица трябва да си има име, защото сега хората един имейл не могат да получат!\" - с този аргумент преди години общински съветник от Шумен напираше да стане кръстник на безименен сокак в индустриалната зона на Шумен, а вместо това влезе в златния фонд на градския фолклор.\n\nЧе улица без име не може, много преди кръстника от Шумен се сетили древните Римляни. \"От тесните, криволичещи и извънредно оживени улички на Есквилин и Субура, населени предимно с плебеи, се стичаше постоянно растяща тълпа от хора на различна възраст и с различно обществено положение и се разливаше в главните улици \"Табернола\", \"Фигули\", \"Нова\" и др., все към цирка.\" - описва римската топонимия Рафаело Джованьоли в романа си \"Спартак\".\n\n\n \n\n\n\n\n \n\nи без специално администриране и процедури по именуване уличките не са оставали без имена, а най-често за идентифицирането им били използвани имената на по-знатните или популярни нейни обитатели. Така се появявали Хаджи Стефчовата улица, Поп Стойковата улица, Даскал Пенчовата улица и други от този образец на именуване. Ако пък минавала покрай единствения в селото кладенец ставала Кладенчовата, или Долнокладенчовата, за да се различи от друго \"авеню\" с геран. Според това накъде отвеждала можело да бъде Стамбул или Русчук йолу, образец по който получила името си и Цариградска улица, превърнала се с времето в булевард-шосе. По занаятите в дюкяните кръщавали пътя между къщите Медникарска, Казанджийска, Касапска, Сарашка. По местоположението - Долната или Горната улица, по формата - Дългата, Широката, Кривата.\n\n\n\nВ края на XIX и началото на XX век в големите градове в Княжество България за кметове избират просветени мъже, които са учили и живели в чужбина и те започват да узаконяват западните урбанистични модели за именуване на улици. Така през 1903 година един от най-добрите кметове на Шумен за всички времена д-р Петър Кърджиев финализира пълното именуване на улиците в града. 35-години по-късно по времето на кмета Никола Стойчев ще се появят и\n\n\n \n\n\n\n\n \n\nа някои от тези табелки са запазени и до днес. Та този д-р Кърджиев въвел ред в шуменската география като приложил всички възможни форми на имеобразуване. Тъй като в града живеели, както и днес, представители на различни етноси, кметът дал възможност на всички групи да предложат имена на свои видни представители за патрони на улици. Така на картата на свободен Шумен се появила и улица \"Данъш бей\", на името на каймакамина на Шумла от 70-те години на XIX век, който бил известен с доброто си управление и бил приеман и от правоверните и от раята. Името на Данъш бей останало в кадастралната карта на града няколко години след 1944.\n\nПодобно било положението и в столичния град София. От имената на кварталите \"Баш чешма\", \"Куру чешме\", \"Драз махала\", \"Чир махла\", \"Лигина махала\" и \"Юч бунар\" дори кореняците най-вероятно ще си спомнят от обща култура само последния. Писателят Георги Каназирски-Верин връщайки се назад в спомените си ще локализира \"Куру чешме\" на ъгъла на улица \"Алабинска\" и бул. \"Йосиф Висарионович Сталин\". В тази локализация се крие и цялата драма на наименованията в градовете от Освобождението до днес, минали през култове и идеологии и прекарали патроните си от \"Осанна\" до \"Разпни го\".\n\n\n \n\n\n\n\n \n\nиме, от което тръгнала още отпреди Освобождението малката неурегулирана уличка между днешните \"Алабин\" и \"Парчевич\". Наричали я \"Джебел Витоша Сокаъ\". Името \"Витошка\" е регламентирано за първи път през 1883 година. През 1901-1903 година по някакви конюнктурни съображения загърбва планината, към която гледа и става \"Генерал Гурко\" с обяснението, че на малкото площадче зад \"Куру чешме\" генералът поздравява войските и софийското гражданство след Освобождението през 1878. Връща си скоро името \"Витошка\" за да отстъпи отново през 1934 на Царица Йоана - чак до 1946, когато  Джована-Елисавета-Антония-Романа-Мария или Йоана Българска е сменена от Йосиф Висарионович Джугашвили - Сталин. \"Витоша\" се завръща едва през 1961, осем години след смъртта на съветския лидер.\n\nПолитическите съображения и съюзническата коректност включват топонимна почит не само в епохата на тоталитарната държава след 1944. През 1940 година бул. \"Евлоги Георгиев\" получава едновременно две имена, които трябва да символизират братските връзки с Германия и Италия. Едно парче от булеварда между \"Виктор Емануил III\" и \"Гурко\" е кръстено Адолф Хитлер, а от \"Гурко\" до моста на бул. \"Фритьоф Нансен\" получава табелка \"Бенито Мусолини\".\n\nНякои от диктаторите и авторитарните лидери са запазили или са си извоювали правото да бъдат на табелка и след падането от власт. Пример за това може да бъде забравен в шуменското село Царев брод „Леонид Брежнев“ или Тодор Живков, на когото след смъртта му беше кръстен площадът до автогарата в родния му Правец. Георги Димитров държи централни улици в Провадия, Ивански, Раднево, Царев брод и Голямо Градище. Бившият премиер и съратник на Георги Димитров Васил Коларов пък е актуален в Каспичан, Средец, Раковски и Бобов дол. Въпреки, че идеите му вече трудно намират подкрепа, основоположникът на социализма у нас Димитър Благоев „важи“ в Шумен, Велико Търново, Ямбол, Ковачевец и Каспичан.\n\n \n\n\n\n\n\nПреименувания, отказване от стари имена и присъединяване на села като квартали стават причина за дублиране на имена в едно и също населено място, показват картите на големите градове. Хасково например се оказало в един момент с две улици \"Слънце\", наложило се едната да стане \"Слънчев ден\". Два пъти в същия град се среща и в момента ул. \"Марса\" (римското име на Хасково) - веднъж в старата градска част, втори път в присъединеното като квартал \"Болярово\".\n\nВ Шумен след демократичните промени отнеха правото на Владимир Илич Ленин да има булевард на свое име и, тъй като води към Преслав, прекръстен на Велики, стана \"Велики Преслав\". Успоредната уличка, която следва булеварда по цялата му дължина в Шумен си остана \"Преслав\" без допълнението Велики. Сега са известни в Шумен като \"Малкия Преслав\" и \"Велики (Големия) Преслав\".\n\n\n \n\n\n\n8 март, 7 ноември, 9 септември, 3 март са само част от датите, влезли в картографията като имена на улици и площади по градове и села в страната. Ако всички имат асоциации с Деня на жената и Деня на Освобождението, то с останалите две дати по-новите поколения имат затруднения, ако трябва да кажат на какво е кръстена улицата им. Свои улици във формат на дата имат Денят на Съединението, Денят на Ботев и загиналите за свободата на Отечеството, Международният ден на труда, Денят на обесването на Васил Левски или датите, на които избухват Априлското въстание от 1876 или Септемврийското въстание от 1923 година. Сериозни исторически познания трябват за да се сети човек какво послание носи ул. \"15 ноември\". Според историческия календар на тази дата след победите при Драгоман и Цариброд през 1885 година по време на Сръбско-Българската война е превзет Пирот, а сръбската Тимошка армия се изтегля от завзетите от нея райони в Северна България. В \"Студентски град\" пък има съвсем основателно ул. \"8 декември\". \"4 януари\" е в чест на Освобождението на София - първите руски части навлизат в бъдещата столица в 2 следобед на тази дата през 1878 година. \"13 март\" увековечава датата на превземането на Одринската крепост, а \"9 май\" капитулацията на Германия във Втората световна война, \"27 юли\"Освобождението на Варна.\n\n \n\n\n\nАдресна регистрация на улица с името на член на царското семейство означава до голяма степен по-високо положение или някаква заможност в годините до 1944. На царя, царицата, впоследствие и на техните деца се кръщават главните улици и площади из България. След 9 септември имотите по тези улици много често са национализирани, а в построените в последствие блокчета и кооперации по преименуваните на \"Георги Димитров\", \"Васил Коларов\" или \"Владимир Илич Ленин\" живее новият елит - офицери, партийни кадри и семействата на стопански ръководители.\n\nНикога не са в покрайнините на града \"Христо Ботев\" и \"Васил Левски\", както и писателите класици. \"Петимата от РМС\" като общ псевдоним и поотделно всеки от тях са запазени за работническите квартали. За пролетариата от перифериите до 1989 година са и патроните, избрани сред персонажите на романа \"Млада гвардия\".\n\n\n\nВ по-ново време предвид на устойчивата идеологическа среда и липсата на отпадащи личности заслужили имена се оказват на края на града и дори извън асфалтовата му част. Няколко черни улички във вилната зона на Шумен в местността \"Смесе\" се превърнаха в \"хълм на професорите\", след като през юли м. г. с решение на Общинския съвет 7 безименни пътеки между дворовете бяха кръстени на 7 изтъкнати учени от Шуменския университет, всичките професори, а четирима от тях бивши ректори. До академизацията на вилната зона се стигнало след като гражданин, построил къща в двора си се оплакал от липсата на административен адрес.\n \n\n\n\n\n\nПо една улица на всеки шест дни е получавала ново име през последните две години в Стара Загора и селата от общината. За 720 дни са кръстени 123 \"обекта\", сред най-новите улици са \"Божур\", \"Глогинка\", \"Гранит\" и \"Борова\". Предложенията са обсъждани от експерти в дирекцията по култура на общинската администрация и от членовете на постоянната комисия при местния парламент по въпросите на културата, туризма и вероизповеданията преди да бъдат гласувани.\n\n\n\nВ града от имена се нуждаят райони, в които са се появили производствени бази и собствениците им имат затруднения с получаването на пощата си. Вълната на смяна на имена по идеологически причини, която е ударила Стара Загора е подминала близкото Раднево. Там никой не е пробвал да подменя Юрий Гагарин или . Имат си още „Волга“, „Валентина Терешкова“ , „Рашо Костов“ и „Съби Димитров“. Казанлъчани пък си вардят имена като „Кадемлия“ и „Старовековна“.В малкото Николаево пък „Урожай“ пресича „Партизанин“.\n\n\n \n\n\n \n                    ", "date": "2018.04.29", "title": "В името на улицата"}
{"url": "http://www.monitor.bg/a/view/20887-%D0%9B%D0%B5%D0%B0-%D0%9C%D0%B8%D1%88%D0%B5%D0%BB-%D1%81%D0%B5-%D1%81%D0%B3%D0%BE%D0%B4%D0%B8/", "text": "\n                    Звездата от „Клалици на ужаса“ Леа Мишел обяви, че е получила годежен пръстен от приятеля си от една година Занди Райх. Избраникът на актрисата и певица е президент на модна къща AYR. За предложението той се включил със свой дизайн за бижуто, което е с 4-каратов шлифован диамант.\n\nПреди Райх, Мишел имаше връзка с Кори Монтийт, с когото работиха заедно по „Клуб „Веселие“. През 2013 г. актьорът бе намерен мъртъв, а като причина за смъртта бе посочено отравяне с хероин и алкохол.\n\nМеждувременно Мишел се подготвя за турне, което ще стартира на 30 май в Нашвил. Музикалната обиколка ще бъде съвместна с друг актьор от „Клуб „Веселие“ - Дарън Крис. Пред феновете си в Щатите двамата ще изпълняват песни от бродуейски спектакли, от новите си солови албуми, както и от сериала, изстрелял ги в орбитата на шоубизнеса.\n                    ", "date": "2018.04.29", "title": "Леа Мишел се сгоди"}
{"url": "http://www.monitor.bg/a/view/39736-abba-%D0%B7%D0%B0%D0%BF%D0%B8%D1%81%D0%B2%D0%B0%D1%82-%D0%BD%D0%BE%D0%B2%D0%B8-%D0%BF%D0%B5%D1%81%D0%BD%D0%B8/", "text": "\n                    Легендарната шведска група ABBA се събира за две нови парчета. Агнета, Ани-Фрид, Бьорн и Бени ще влязат отново в звукозаписното студио 35 години след като излезе последният им албум. „Ние, четиримата си казахме, че след толкова време ще е забавно да обединим силите си отново“, казват музикантите в официалното си изявление. Към момента е известно името само на една от песните - I Still Have Faith In You. Тя ще бъде изпълнена от техни цифрови изображения в рамките на телевизионно шоу през декември, продуцирано от BBC и ABC.\n\n\"Решението за вълнуващ проект, свързан с турне, в което участват наши цифрови изображения, взе неочакван обрат. За нас влизането отново заедно в звукозаписно студио бе радостно събитие. Като че ли времето бе спряло и се връщахме от кратка ваканция“, коментират още от групата.\n\nЗа „Шоуто на ABBA“, което пристига у нас на 27 септември в Античния театър в Пловдив и на 29 септември в зала 1 на НДК, артистите споделят, че е най-добрата продукция, правена по тяхна музика. В шоуто песните изпълняват шведите Waterloo и Националния симфоничен оркестър на Лондон, режисиран от Матю Фрийман.\n\nС продукцията у нас ще пристигне и оригиналният саксофонист на ABBA Улф Андерсон. Билетите за събитията са в продажба на цени между 40 и 100 лв.\n                    ", "date": "2018.04.29", "title": "ABBA записват нови песни"}
{"url": "http://www.monitor.bg/a/view/19870-%D0%9E%D0%B1%D0%B2%D0%B8%D0%BD%D0%B8%D1%85%D0%B0-%D0%9A%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%B2-%D0%BF%D0%BB%D0%B0%D0%B3%D0%B8%D0%B0%D1%82%D1%81%D1%82%D0%B2%D0%BE/", "text": "\n                    Моделиерът Жан-Пол Готие обвини Ким Кардашиян, че е плагиатствала от него идеята за дизайна на флакона на новия й парфюм. Става дума за линия аромати, която французинът пуска още през 1993 г., а бутилките представляват женско тяло. „Струва ми се, че флаконът Body на Ким Кардашян малко прилича на Classique на Жан-Поля Готие?“, подозират и фенове на звездата, която изгради цяла бизнес империя около колосалната си задница.\n\nСъпругата на рапъра Кание Уест се защити от нападките, като изтъкна, че дизайнът на парфюма й е поверен на италианската художничка Ванеса Бикрофт. Припомняме, че преди по-малко от седмица Кардашиян публикува свой фотос, с който обяви, че флаконът на новата й линия ще представлява умален вариант на собствената й фигура. За целта тя направи отливка на тялото си.\n\nТова не е първият път, в който Ким е набедена в плагиатство. Наскоро фенове порицаха риалити звездата за това, че е копирала линията за декоративна козметика на Кайли Дженър. Някои почитатели решиха, че сенките на KKW Beauty на Ким Кардашян точно повтарят цвета на сенките, пуснати от по-малката й сестра през 2017 година.\n                    ", "date": "2018.04.29", "title": "Обвиниха Ким Кардашиян в плагиатство"}
{"url": "http://www.monitor.bg/a/view/79603-%D0%98%D0%B2%D0%B0-%D0%95%D0%BA%D0%B8%D0%BC%D0%BE%D0%B2%D0%B0-%D0%B8%D0%B7%D0%B1%D0%B8%D1%80%D0%B0-%D0%BC%D1%8A%D0%B6%D0%BA%D0%B8-%D1%80%D0%B8%D0%B7%D0%B8/", "text": "\n                    Да „свери часовника“ с тенденциите в мъжката мода – на това се отдаде Ива Екимова, която бе сред специалните гости на официалното откриване на магазин в София. Музикален микс от соул и фънкпарчетана DJ Ihou събра десетки хора в новоизлюпилия се бутик на Tudors, който по традиция поставя акцент върху мъжките ризи и аксесоари. На терен присъстваше и турският посланик Хасан Улусой, който поздрави гостите и собствениците на магазина, пожелавайки им на добър час. За доброто настроение на събитието със своите коктейли се погрижи Дарко Ангелески, президент на Македонската асоциация на барманите и собственик на 5L Speakeasy Bar.\n                    ", "date": "2018.04.29", "title": "Ива Екимова избира мъжки ризи"}
{"url": "http://www.monitor.bg/a/view/39169-4-magic-%D0%BF%D0%BE%D1%82%D0%B5%D0%B3%D0%BB%D1%8F%D1%82-%D0%BD%D0%B0-%D0%BB%D1%8F%D1%82%D0%BD%D0%BE-%D1%82%D1%83%D1%80%D0%BD%D0%B5/", "text": "\n                    Победителките от последния сезон на X Factor 4 Magic ще бъдат сред хедлайнерите на третото издание на Coca-Cola The Voice Happy Energy Tour. По традиция, музикалната обиколка ще събере на една сцена някои от най-популярните български изпълнители, а тази година купонът ще премине и през две нови дестинации. Така локациите на турнето стават 8, но кои по-конкретно ще бъдат те, предстои да разберем.\n\nКриско, Михаела Маринова, Михаела Филева, СкандаУ, Тита, Дара, DJ Doncho, Балет Nova, Pavel&Venci Venc’ ще се завърнат на събитията и този път. Всички те, заедно с Елия, Никол, Валентина и Елеонора от 4 Magic, ще поднесат музикален подарък на своите фенове, като общото продължение на изявите им се равнява на 840 минути.\n\nВ своеобразна кулминация на турнето миналата година се превърна появата на поп звездата Massari на концерта на столичния на площад „Александър Батенберг“. Певецът с ливанско-канадски корени се качи на сцената за 30-минутен сет, в който място намериха и хитове като So Long и Done Da Da. Дали организаторите ще зарадват фенове с международна звезда и тази година, предстои да разберем.\n                    ", "date": "2018.04.29", "title": "4 Magic потеглят на лятно турне"}
{"url": "http://www.monitor.bg/a/view/86035-%D0%9C%D0%B8%D1%88%D0%B5%D0%BB-%D0%9F%D1%84%D0%B0%D0%B9%D1%84%D1%8A%D1%80-%D1%81%D1%82%D0%B0%D0%B2%D0%B0-%D0%BA%D1%80%D0%B0%D0%BB%D0%B8%D1%86%D0%B0/", "text": "\n                    Носителката на „Златен глобус“ Мишел Пфайфър е в преговори за главна роля в продължението на касовата лента от 2014 г. „Господарката на злото“. Подробности около обвързването на актрисата с проекта все още се пазят в тайна. Известно е единствено, че при евентуален успех на преговорите, тя ще сложи короната на Кралицата на главата си. Снимките към продукцията трябваше да започнат този месец. Протоличият се кастинг обаче забави графика на режисьора Йоаким Рьонинг.\n\n„Господарката на злото 2“ отново ще ни срещне със Злодеида, а в одеждите й ще видим Анджелина Джоли. Ел Фанинг също се завръща за заглавието в ролята на Аурора, а сред новите имена в актьорския състав е и това на Ед Скрейн. Звездата от продукции като „Дедпул“ и „Игра на тронове“ се прочу у нас с отказа си да снима новия „Хелбой“ в България заради несъответствието в расите между него и поверения му персонаж. Именно Скрейн ще бъде главният антагонист в „Господарката на злото 2“.\n\n \n                    ", "date": "2018.04.29", "title": "Мишел Пфайфър става кралица "}
{"url": "http://www.monitor.bg/a/view/81530-equinox-%D0%BF%D0%B5%D1%8F%D1%82-%D0%BF%D1%8A%D1%80%D0%B2%D0%B8-%D0%BD%D0%B0-%D1%80%D0%B5%D0%BF%D0%B5%D1%82%D0%B8%D1%86%D0%B8%D0%B8%D1%82%D0%B5-%D0%B7%D0%B0-%D0%95%D0%B2%D1%80%D0%BE%D0%B2%D0%B8%D0%B7%D0%B8%D1%8F/", "text": "\n                    Ден, след като пристигнаха в португалската столица Лисабон Жана Бергендорф, Владимир Михайлов, Георги Симеонов - JJ, Трей Кембъл и Джони Мануел от групата Equinox се качиха първи на сцената в зала Altice Arena за репетициите за предстоящите финали на Евровизия. За цялостната визия на представянето ни българската делегация се довери за втора поредна година на топ хореографа Саша Жан-Баптист, чиито проекти вече са печелили Евровизия. За първи път всички изпълнители на конкурса ще се разходят по син, вместо традиционния червен, килим преди голямото събитие.\n\nДесетки фенове се събраха на летището, за да посрещнат българските представители на песенния конкурс, а интересът към групата и песента й Bones се засилва и от второто място, което букмейкърите им отреждат отсега.\n\nВ рамките на конкурса те ще пеят под номер 10 на първия полуфинал, който ще се състои на 8 май. За нас вота си ще могат да дадат зрители от общо 21 държави - Великобритания, Испания, Белгия, Гърция, Кипър, Австрия, Чехия, Хърватия, Ирландия, Израел, Македония, Финландия, Швейцария, Естония, Литва, Португалия, Албания, Армения, Азербайджан, Беларус и Исландия. Гласуването ще започне веднага след последната изпълнена песен в програмата. Кой ще бъде големият победител тази година пък ще разберем четири дни по-късно.\n                    ", "date": "2018.04.29", "title": "Equinox пеят първи на репетициите за Евровизия"}
{"url": "http://www.monitor.bg/a/view/84187-%D0%97%D0%BB%D0%B0%D1%82%D0%BD%D0%B0-%D0%BC%D0%B0%D1%81%D0%BA%D0%B0-%D0%BE%D1%82%D0%BF%D1%8A%D1%82%D1%83%D0%B2%D0%B0-%D0%B7%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%90%D0%BB%D1%84%D0%BE%D0%BD%D1%81-%D0%B4%D1%8C%D0%BE-%D0%9B%D0%B0%D0%BC%D0%B0%D1%80%D1%82%D0%B8%D0%BD/", "text": "\n                     \n\nГолямата награда, златната маска от юбилейното, 25-то издание на франкофонския ученически театрален фестивал , която се проведе в Стара Загора стана притежание на трупата от столичната 9-а гимназия „Алфонс дьо Ламартин“. 9-те тийнейджъри с ръководител Даниела Чиликова впечатлиха журито с пиесата на Мари Вайана „Навикът“, която успели да подготвят само за два месеца.\n\nОбщо 140 момчета и момичета от България и Полша взеха участие в конкурсната програма, която за пръв път се провежда във формата „10 от 10“- десет пиеси на десет съвременни френски драматурзи.\n\nСреброто и бронзът заминаха за Варна и Бургас, а специалната награда на Френския културен институт ще пътува по куриер за Полша, тъй като получателите й от полската трупа трябваше да тръгнат призори в неделя със самолет за Варшава.\n\nС отличия за най-добро изпълнение на мъжка и женска роля се поздравиха бургазлията Давид Сукнаров и старозагорката Мелиа Маржо, а представителите на ловешката гимназия „Екзарх Йосиф“ отнесоха със себе си специалната награда на община Стара Загора, която е формален домакин на международната проява от няколко години.С отличието за млада надежда за Благоевград си тръгна Татяна Сапунджиева, а тазгодишните притежатели на златната маска вече стягат куфарите си за международната франкофонска театрална среща в Познан, която е през май.\n\nПо традиция на финала на фестивала  миналогодишните победители, децата от столичната 35-а гимназия „Добри Войников“ представиха пиесата „Задача с едно неизвестно“ от Людмила Разумовская. От две години в трупата „Ле страпонтен“ /допълнително място в театъра!/ играе и дъщерята на президента Румен Радев Дарина, която си партнира с внука на някога легендарният естраден певец  Стефан Воронов – Александър.\n                    ", "date": "2018.04.29", "title": "Златна маска отпътува за столичната гимназия „Алфонс дьо Ламартин“ "}
{"url": "http://www.monitor.bg/a/view/57077-%D0%A2%D0%B5%D0%BE-%D0%A3%D1%88%D0%B5%D0%B2-%D1%81-%D0%BF%D1%80%D0%BE%D0%B1%D0%B8%D0%B2-%D0%B2-%D0%9A%D0%B0%D0%BD/", "text": "Subject на Патрик Бушар, по който работи и бг аниматорът, влезе в 15-дневката на режисьорите\n                    Късометражният филм Subject на канадския режисьор Патрик Бушар бе селектиран за 15-дневката на режисьорите в рамките на предстоящия филмов фестивал в Кан. Попадането на лентата в престижния списък е\n\n \n\n\n\n \n\nтъй като по лентата работи и номинираният ни за „Оскар“ аниматор Теодор Ушев.\n\nSubject прави своеобразна дисекция на един артист с неговите спомени и чувства, а продължението на заглавието е приблизително 10 минути.\n\n15-дневката на режисьорите е програма, съпътстваща основната конкурсна на феста в Кан. Първата прожекция от нея ще бъде излъчена на 9 май, ден след старта на прочутия кинофорум. Кой ще си тръгне с наградата на режисьорите от Френската филмова академия ще разберем на 19 май.\n\nМеждувременно Ушев има и друг повод за наздравица – след като му заслужи място сред журито на оскарите „Сляпата Вайша“ продължава да жъне успехи на фестивали. Последната номинация е в рамките на Banff World Media Fest. Интересен факт е, че тук заглавието няма да се бори за приз в категориите за анимация, а – в\n\n \n\n\n\n \n\nДали Ушев ще прибере още една статуетка за късометражния си филм, ще разберем на 13 юни.\n\nСлед като „Сляпата Вайша“ даде летящ старт на професионалната колаборация между режисьора и българския писател Георги Господинов, двамата продължават съвместната си работа и с екранизация на „Физика на тъгата“. Завършеният продукт се очаква да направи премиерата си чак през 2020 г., макар Ушев вече да се похвали, че е на етап озвучаване.\n\nОще днес пък ще бъде открита изложба на най-добрите европейски политически плакати, организиран от Националния Дизайнерски Център на Франция (Шомон) във Страсбург. Българинът се разписва и там със своя творба, върху която работил още по време на студентските си години. Експозицията ще продължи до 25-и май.\n                    ", "date": "2018.04.29", "title": "Тео Ушев с пробив в Кан"}
{"url": "http://www.monitor.bg/a/view/77730-%D0%A1%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%90%D1%80%D0%B0%D0%B1%D0%B8%D1%8F-%D0%BF%D1%80%D0%B0%D0%B2%D0%B8-%D1%81%D0%B2%D0%BE%D0%B9-%D0%94%D0%B8%D1%81%D0%BD%D0%B8%D0%BB%D0%B5%D0%BD%D0%B4/", "text": "\n                    Кралят на Саудитска Арабия Салман положи основите на увеселителния парк Qiddiya в Рияд за милиарди долари. Паркът се очаква да бъде един от най-големите в света, съобщават агенции.\n\nПървата фаза от проекта ще завърши до 2022 г. Паркът ще е с площ 334 квадратни километра в югозападната част на столицата и ще си съперничи с \"Дисниленд\". В проекта са заложени ваканционни къщи и тематични паркове.\n                    ", "date": "2018.04.29", "title": "Саудитска Арабия прави свой Дисниленд "}
{"url": "http://www.monitor.bg/a/view/1617-50-%D0%BA%D0%BE%D0%BB%D0%B8-%D1%81%D0%B5-%D1%81%D0%B1%D0%BB%D1%8A%D1%81%D0%BA%D0%B0%D1%85%D0%B0-%D0%B2-%D0%9C%D0%B5%D0%BA%D1%81%D0%B8%D0%BA%D0%BE/", "text": "\n                    Верижна катастрофа с участието на най-малко 50 леки и тежкотоварни коли е станала вчера в щата Нуево Леон в североизточната част на Мексико. Това съобщи Управлението за гражданска защита в региона, цитирано от световни агенции. В катастрофата, станала на пътя между градовете Салтильо и Монтерей, са пострадали поне 15 души, петима от които са откарани в болница. Причина за произшествието е била лоша видимост.\n\n \n                    ", "date": "2018.04.29", "title": "50 коли се сблъскаха в Мексико "}
{"url": "http://www.monitor.bg/a/view/26871-%D0%9F%D0%B0%D1%80%D0%BA-%D0%B2-%D0%A1%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%90%D1%80%D0%B0%D0%B1%D0%B8%D1%8F-%D1%89%D0%B5-%D0%BA%D0%BE%D0%BD%D0%BA%D1%83%D1%80%D0%B8%D1%80%D0%B0-%D0%94%D0%B8%D1%81%D0%BD%D0%B8%D0%BB%D0%B5%D0%BD%D0%B4/", "text": "\n                    Cayдитcĸa Apaбия щe пocтpoи \"гpaд нa paзвлeчeниятa\" c идeятa дa пpивлeчe тypиcти и дa пoдoбpи мeждyнapoдния имидж нa cтpaнaтa. Oгpoмният пpoeĸт, ĸoйтo щe ce пpocтиpa нa 536 ĸв. ĸм, щe бъдe изгpaдeн в Kидия, югoзaпaднo oт cтoлицaтa Pияд.\n\nКонструкцията ще е чacт oт инициaтивaтa зa peфopмиpaнe нa иĸoнoмиĸaтa нa cтpaнaтa \"Вижън 2030\", чиятo цeл e дa нaмaли зaвиcимocттa oт пeтpoлa, дa пpивлeчe инвecтиции и дa cъздaдe нoви paбoтни мecтa. Според местните власти, първото и най-голямо достижение до момента на „Вижън 2030“ е спасяването на Саудитска Арабия от екстремистите.\n\nСега се прави и стъпка в друга посока. Oбшиpният \"гpaд нa paзвлeчeниятa\" щe бъдe финaнcиpaн глaвнo oт Фoндa зa пyблични инвecтиции нa Cayдитcĸa Apaбия. Cъc cвoитe\n\n\n\nзoни зa caфapи и мoтopни cпopтни cъopъжeния, тoй щe cъпepничи нa cвeтoвния лидep \"Диcнилeнд\".\n\nИзгpaждaнeтo мy вeчe e в xoд, a cтpoитeлнитe дeйнocти тpябвa дa пpиĸлючaт пpeз 2022 г. Oбщaтa цeнa нa пpoeĸтa и чyждитe инвecтиции в нeгo зaceгa ce пaзят в тaйнa.\n\n\"Toзи гpaд щe cтaнe пo Бoжиятa вoля виднa ĸyлтypнa зaбeлeжитeлнocт и вaжeн цeнтъp, oтгoвapящ нa paзвлeĸaтeлнитe, ĸyлтypни и coциaлни нyжди нa бъдeщитe пoĸoлeния в ĸpaлcтвoтo\", зaяви 32-гoдишният пpecтoлoнacлeдниĸ пpинц Moxaмeд бин Caлмaн.\n\nΠpeз пocлeднитe мeceци влacтитe в Pияд пpeдпpиexa peдицa coциaлни и иĸoнoмичecĸи peфopми, пo инициaтивa нa пpинцa. Heгoвaтa Вижън 2030 пocтaви зa цeл гoдишнитe paзxoди зa ĸyлтypa и paзвлeчeния дa ce yвeличaт oт ceгaшнитe 2,9% oт oбщитe paзxoди нa дoмaĸинcтвaтa дo 6% дo 2030 г. Meждyнapoднитe инвecтитopи cъщo пpoявявaт cepиoзeн интepec ĸъм paзвлeĸaтeлнитe пpoeĸти нa ĸpaлcтвoтo.\n\nПpecтoлoнacлeдниĸът cъщo e пpoaĸтивeн - тoй пoceти CAЩ и ce cpeщнa c ĸopпopaтивни лидepи oт Cилициeвaтa дoлинa, ĸaтo шeфoвeтe нa Fасеbооk и Dіѕnеу Mapĸ Зyĸъpбъpг и Бoб Aйгъp, пoпyляpизиpaйĸи пpoeĸтитe нa Pияд, зa дa пpивлeчe чyжди инвecтиции.\n\nMoxaмeд бин Caлмaн дeйcтвa cмeлo и пpeмaxнa зaбpaни в ĸoнcepвaтивнaтa дъpжaвa, cтpeмeйĸи ce дa я oтвopи ĸъм cвeтa. B cтpaнaтa вeчe мoжe дa ce xoди нa ĸинo, a нa жeнитe e paзpeшeнo дa шoфиpaт.\n\nCayдитcĸa Apaбия вeчe\n\n\n\noт 35 гoдини - xoд c иĸoнoмичecĸo, нo и cимвoлнo знaчeниe. Bлacтитe ce нaдявaт дa ce yвeличaт вътpeшнитe paзxoди зa зaбaвлeниe и cвoбoднo вpeмe, нo и дa нacъpчaт пo-гoлямa либepaлизaция и cвeтcĸи живoт в oбщecтвoтo.\n\nДpyг вaжeн пpoeĸт e HEOM - нoв гpaд, ĸoйтo щe cлyжи ĸaтo иĸoнoмичecĸи и тexнoлoгичeн цeнтъp мeждy Eгипeт, Cayдитcĸa и Йopдaния. Инвecтициятa в нeгo e 500 млpд. дoлapa, a пъpвaтa мy фaзa тpябвa дa бъдe зaвъpшeнa пpeз 2025 г.\n\nКомпанията от ОАЕ Majid Al Futtaim Group обяви плановете си да инвестира $500 милиона в строителството на 600 кина на територията на кралството.\n                    ", "date": "2018.04.29", "title": "Парк в Саудитска Арабия ще конкурира „Дисниленд“ "}
{"url": "http://www.monitor.bg/a/view/6651-%D0%9F%D0%B8%D0%BA%D0%B0%D1%81%D0%BE-%D1%81-25-000-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8-%D0%BD%D0%B0-%D0%BF%D0%BE%D0%BA%D0%B0%D0%B7-%D0%B2-%D0%96%D0%B5%D0%BD%D0%B5%D0%B2%D0%B0/", "text": "\n                    \nДвадесет и пет хиляди потребители на интернет, които заедно станаха собственици на картина от Пикасо посредством швейцарски сайт за онлайн продажби, днес за пръв път могат да й се полюбуват в Женева, предаде Франс прес.\n\nПрез декември м.г. сайтът Qoqa, лансиран през 2005 г. с лозунга \"Извършваме какво ли не, но го правим за теб\", предложил на желаещите да се сдобият с картината \"Бюст на мускетар\", нарисувана от Пикасо през 1968 г., като заплатят 2 милиона швейцарски франка (1,7 милиона евро). За три дни 25 000 души купили пуснатите в продажба 40 000 \"дяла\", всеки от които на стойност 50 швейцарски франка (42 евро), и станали официално щастливите собственици на картината с размери 58 см на 28,5 см.\n\n\"Когато ни хрумна тази идея, ни казаха \"Забравете, това е невъзможно\" - заяви 37-годишният изпълнителен директор на едноименната швейцарска фирма Паскал Майер. - Когато споменахме за Пикасо, ни отвърнаха \"Това е още по-невъзможно\". Дадохме си сметка, че предизвикателството е привлекателно, и си казахме, че ще е добре да опитаме да демократизираме този сектор, който изглежда недостъпен за обиконовените хора.\"\n\nФирмата ползвала услугите на специалисти, за да се удостовери автентичността на творбата. Майер обаче не пожела да разкрие каква сума ръководената от него фирма е платила на европейски колекционер за покупката на картината.\n\n                    ", "date": "2018.04.29", "title": "Пикасо с 25 000 собственици на показ в Женева"}
{"url": "http://www.monitor.bg/a/view/60823-%D0%A5%D0%B8%D0%BB%D1%8F%D0%B4%D0%B8-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%B7%D0%B0%D1%80%D0%B0%D0%B4%D0%B8-%D0%BB%D0%B5%D0%BA%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%B3%D1%80%D1%83%D0%BF%D0%BE%D0%B2%D0%BE-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5-%D0%B2-%D0%98%D1%81%D0%BF%D0%B0%D0%BD%D0%B8%D1%8F/", "text": "\n                    Десетки хиляди участваха в трети пореден ден на протести в Северна Испания срещу сравнително леката присъда, дадена на петима мъже в дело за групово изнасилване, съобщи Асошиейтед прес.\nПолицията в Памплона оцени броя на участниците в днешната демонстрация на 35 000.\nПо време на прочутия фестивал за надбягване с бикове в града през 2016 г. е нападнато 18-годишно момиче. Петима мъже, нарекли групата си в мобилното приложение УотсАп \"Глутницата\", бяха осъдени по-рано тази седмица за по-лекото престъпление сексуално посегателство и наказани с по девет години затвор. Адвокати съобщиха, че жертвата ще обжалва.\nРешението на съда вдъхнови хиляди жени да споделят преживени случаи на малтретиране в Туитър под хаштага #разкажи (#cuentalo).\nПравителството обяви планове да започне обсъждане на евентуални законови реформи.\n                    ", "date": "2018.04.29", "title": "Хиляди на протести заради лека присъда за групово изнасилване в Испания"}
{"url": "http://www.monitor.bg/a/view/1382-%D0%9A%D0%9F%D0%9F-%D0%BF%D0%B0%D0%B7%D1%8F%D1%82-%D0%92%D0%B5%D0%BD%D0%B5%D1%86%D0%B8%D1%8F-%D0%BE%D1%82-%D1%82%D1%83%D1%80%D0%B8%D1%81%D1%82%D0%B8%D1%82%D0%B5/", "text": "\n                    \nТочно в 8 часа в неделя във Венеция бяха отворени КПП-та, за които „Мнитор“ писа завчера. Местната управа ги нарече „турникети“, тоест съоръжения за контрол на достъпа на хора като тези в метрата. Но на практика това са най-обикновени врати или портали, които обаче се охраняват строго от общински полицаи.\n\nКПП-та са инсталирани на двата входа на Венеция – пред моста „Калатрава“ на площада „Рома“, където може да се пристигне с автобус или пеша, както и на изхода на местната гара „Санта Лучия“. Движението на туристи из целия град се контролира от нарочна оперативна централа, която нарежда на полицаите при „турникетите“ дали да ги отварят или затварят в зависимост от наплива на хора по улици и площади. Туристическата обиколка е организирана по два маршрута, които завършват на прочутия площад „Сан Марко“ и отклонението от които не е разрешено.\n\nАко се вярва на медиите във Венеция, най-изненадани от КПП-та днес са били многобройните туристи от Източна Европа, а най-информирани за тях – австрийците. Кметът Луиджи Бруняро отправи призив към бъдещите гости на града да избягват празниците и т.нар. дълги уикенди, за да не бъдат принуждавани да висят с часове по охраняваните от ченгета портали. Оказа се обаче, че истински недоволните от мерките за контрол не са туристите, както се очакваше. Ами рано, рано проплакаха стотиците търговци и собственици на кафенета и ресторанти, които се страхуват за бизнеса си.\n\nКъсно следобед недоволни от ограниченията местни граждани се опитаха да бутнат загражденията, но полицията успя да ги възпре.\n\n \n\n\n \n                    ", "date": "2018.04.29", "title": "КПП пазят Венеция от туристите "}
{"url": "http://www.monitor.bg/a/view/63015-%D0%A1%D0%B1%D0%BB%D1%8A%D1%81%D1%8A%D0%BA-%D0%BF%D1%80%D0%B5%D0%BC%D0%B8%D0%B5%D1%80%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82-%D0%B2-%D0%A0%D1%83%D0%BC%D1%8A%D0%BD%D0%B8%D1%8F/", "text": "\n                    в челен сблъсък влязоха румънския президент Клаус Йоханис и румънският премиер Виорика Дънчила. В събота Йоханис заяви, че сваля доверието си от премиера Виорика Дънчила и поиска оставката й. Главната причина за искането са приетият от правителството секретен меморандум за преместване на румънското посолство в Израел от Тел Авив в Ерусалим, както и двудневната визита на министър-председателя в Израел на 25-26 април. Йоханис определи меморандума като \"голяма грешка\" и обвини премиера в отказ от лоялно сътрудничество.\n\nВ хода на конфликта около преместването на румънското посолство в Ерусалим представителите на управляващата коалиция подкрепят премиера с мотива, че да сваля доверието от министър-председателя може единствено парламентът. Представителите на опозицията обаче съобщиха, че се готвят да поставят въпроса за доверието към правителството в парламента. Те казват, че външната политика на Румъния определя президентът, а като се е намесила в тази сфера, без да се съгласува с държавния глава, премиерът е създала конституционен конфликт.\n\nВ отговор румънският премиер Виорика Дънчила заяви, че не възнамерява да подава оставка. Тя съобщи пред Румъния ти ви, че не вижда никакви причини да подава оставка, защото я подкрепя управляващата коалиция . Дънчила каза, че румънският президент няма правомощия да уволнява премиера.\n\nНе сме казвали, че ще местим румънското посолство в Ерусалим още утре. Създадохме основа за консултации с всички институции, заяви тя. Дънчила определи действията на министерството на външните работи и румънското правителство по въпроса като правилни.\n\n\"Вероятно на президента не му харесва Виорика Дънчила, но служебни отношения между правителство и президент трябва да има и смятам, че президентът трябва да помисли и да преразгледа подхода си\", каза премиерът. \"Ако той не направи това, ще отида по-далеч, имам подкрепата на управляващата коалиция и президента.\"\n                    ", "date": "2018.04.29", "title": "Сблъсък премиер-президент в Румъния "}
{"url": "http://www.monitor.bg/a/view/45538-%D0%9B%D0%BE%D0%BD%D0%B4%D0%BE%D0%BD-%D0%9F%D0%B0%D1%80%D0%B8%D0%B6-%D0%B8-%D0%91%D0%B5%D1%80%D0%BB%D0%B8%D0%BD-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D1%82-%D1%8F%D0%B4%D1%80%D0%B5%D0%BD%D0%BE%D1%82%D0%BE-%D1%81%D0%BF%D0%BE%D1%80%D0%B0%D0%B7%D1%83%D0%BC%D0%B5%D0%BD%D0%B8%D0%B5-%D1%81-%D0%98%D1%80%D0%B0%D0%BD/", "text": "\n                    Лидерите на Великобритания, Франция и Германия са единодушни, че споразумението за иранската ядрена програма е най-добрият начин да бъде спрян Техеран да се сдобие с ядрено оръжия. Това съобщи днес Даунинг стрийт, цитиран от Ройтерс.\nБританският премиер Тереза Мей е разговаряла по телефона с френския президент Еманюел Макрон и с германския канцлер Ангела Меркел. Тримата са постигнали единодушие, че може да се наложи разширяване на сделката, за да бъдат включени в обхвата й и други области като балистичните ракети, какво ще се случи след изтичането й, както и дестабилизиращата дейност на Иран в региона, се отбелязва в изявлението.\nЛидерите се ангажираха да продължат да работят в тясно сътрудничество и със САЩ в търсене на решение как да се справят с многобройните предизвикателства, поставяни от Иран, включително проблеми, които могат да бъдат обхванати от ново споразумение, допълва Даунинг стрийт.\n                    ", "date": "2018.04.29", "title": "Лондон, Париж и Берлин подкрепят ядреното споразумение с Иран"}
{"url": "http://www.monitor.bg/a/view/74191-%D0%9A%D0%BE%D0%BB%D0%B0-%D0%BF%D0%B0%D0%B4%D0%BD%D0%B0-%D0%B2-%D0%B4%D0%B5%D1%80%D0%B5%D1%82%D0%BE-%D0%BD%D0%B0-%D0%94%D0%BE%D0%B1%D1%80%D0%B8%D1%87-%D1%88%D0%BE%D1%84%D1%8C%D0%BE%D1%80%D1%8A%D1%82-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0-%D0%BC%D1%8F%D1%81%D1%82%D0%BE/", "text": "\n                    Автомобил падна в дерето на Добрич, шофьорът му загина на място. Свирепата катастрофа се разиграла в събота вечерта, около 22.30 ч. Син Фолксваген Голф се движел по дясната част на бул. „Русия”, от Автогарата, в посока ж.к. „Иглика”. Малко след магазин „Андреев”, по непонятни причини, Голфът изведнъж преминал с висока скорост в насрещната част на булеварда, плъзнал се по тревата над дерето, блъснал се силно в насрещната стена на канала, натрошил бетонните тръби, завъртял се обратно и полегнал странично във водата. Скокът в дерето е от около 3 метра височина.\n\nЗа щастие, по това време не е имало нито пешеходци, нито други автомобили. Ясно си личи и дългият спирачен път на автомобила по платното на булеварда. Шофьорът е загинал на място. „Колата беше се обърнала странично, с шофьорската седалка надолу. Извадихме момчето под водата. Беше мъртво, вероятно е загинало на място. Беше младо, едно такова, слабичко”, обясниха очевидци на трагедията.\n\nАвтомобилът бил изваден още същата вечер. Пристигнали екипи на полицията, пожарната, линейка. Около стотина души от околните къщи пък се струпали на мястото, потресени от ужас. Всички коментирали, че при такова жестоко влачене в продължение на 200 м, няма как да оцелееш.\n\nВ неделя сутринта все още имаше хора, които стояха на мостчето и гледаха жалките останки от автомобила, както и дупките от натрошените тръби.\n\nОт полицията все още няма официална информация за причината за тежката катастрофа.\n\nНа снимките се виждат дупките от натрошените тръби в отстрещната стена на дерето.\n                    ", "date": "2018.04.29", "title": "Кола падна в дерето на Добрич, шофьорът загина на място"}
{"url": "http://www.monitor.bg/a/view/49962-45%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D0%BE%D0%BB%D0%B8%D1%86%D0%B0%D0%B9%D0%BA%D0%B0-%D0%BF%D0%B0%D0%B4%D0%BD%D0%B0-%D0%B2-%D0%BA%D0%BB%D0%B0%D0%B4%D0%B5%D0%BD%D0%B5%D1%86-%D0%BD%D1%8F%D0%BC%D0%B0-%D0%B9-%D0%BD%D0%B8%D1%89%D0%BE/", "text": "\n                    В събота около 15,30 часа 45-годишната Лидия Асланска от Благоевград, дългогодишна служителка в ДАТО /Държавна агенция „Технически операции“/ падна по невнимание в кладенеца, който е в двора на къщата й в Благоевград. Пострадалата е спасена от брат си, който се спуснал в кладенеца и успял с въжета да я извади от близо 7-метра дълбочина. След подадения сигнал на тел 112 пострадалата е била транспортирана много бързо в Спешно отделение на благоевградската болница. На място са пристигнали служители от Първо РУП – Благоевград, които са направили оглед на произшествието..\n\nЖената се е отървала само с хематоми по главата, но без фрактури, няма установени тежки травми по тялото след извършените изследвания на скенер. Тя не е губила съзнание, но е стресирана след случилото се. Водата в дъното на кладенеца най-вероятно е омекотила удара при падането от високо. Обстоятелствата, довели до опасния инцидент, се изясняват.\n\nСъседът Добри Девилски разказа пред журналисти: „Познавам ги, дядото преди години беше кмет на село Бучино, майката на пострадалата е учителка по професия, сега пенсионер. Доколкото ми е известно, жената работи от години в полицията в Благоевград, има брат, който също живее тук и работи в Благоевград, а сестра й живее в Англия. И двете къщи са на тяхната фамилия, едната е построена от дъщерята, която живее в чужбина. Знам, че имат бунар в двора, който е направен преди години, мисля, че е около 7 метра.” обясни съседът Добри Девилски.\n                    ", "date": "2018.04.29", "title": "45-годишна полицайка падна в кладенец, няма й нищо"}
{"url": "http://www.monitor.bg/a/view/2255-23%D0%B3%D0%BE%D0%B4%D0%B8%D1%88%D0%B5%D0%BD-%D0%B7%D0%B0%D0%B3%D0%B8%D0%BD%D0%B0-%D0%BD%D0%B0%D1%81%D1%80%D0%B5%D0%B4-%D0%9A%D0%B0%D0%B7%D0%B0%D0%BD%D0%BB%D1%8A%D0%BA-%D0%B2%D1%80%D1%8A%D1%81%D1%82%D0%BD%D0%B8%D0%BA-%D0%B1%D0%B5%D1%80%D0%B5-%D0%B4%D1%83%D1%88%D0%B0-%D0%B2-%D0%B1%D0%BE%D0%BB%D0%BD%D0%B8%D1%86%D0%B0%D1%82%D0%B0/", "text": "\n                    23-годишен младеж от Казанлък загина след зверска катастрофа на улица „Надканижа“ в Казанлък, инцидентът при който има и един тежко ранен е станал към20,20 часа в събота.\n\nЗагиналият е бил зад волана на лек автомобил „БМВ“, който с висока скорост се врязал в паркиран микробус. При удара бусът потеглил и блъснал още една кола, която разбила стената на автосервиз  на влязла в помещението.\n\nПри пристигането на катаджиите и линейката стана ясно, че водачът е починал, спътникът му е откаран с опасност за живота в старозагорската болница, но лекарите не дават гаранции, че ще оцелее. Тепърва ще се установяват причините за поредния тежък инцидент, все още липсват данни за алкохол в кръвта на починалия.Според съседи на площадката в близост до сервиза често играели деца, само по случайност се разминало без повече ранени.\n                    ", "date": "2018.04.29", "title": "23-годишен загина насред Казанлък, връстник бере душа в болницата"}
{"url": "http://www.monitor.bg/a/view/21317-facebook-%D0%B8-google-%D1%81%D0%B5-%D1%80%D0%B0%D0%B7%D0%BC%D0%B8%D0%BD%D0%B0%D1%85%D0%B0-%D1%81-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D0%B4%D0%B0%D0%BD%D1%8A%D1%86%D0%B8/", "text": "\n                    \nФинансовите министри на ЕС не успяха да постигнат единодушие за бързо въвеждане на по-строги данъчни правила за интернет гиганти като Facebook и Google.\n\n„Има много различни възгледи\", каза еврокомисарят по икономическите въпроси Пиер Московиси след неформалното заседание на финансовите министри в София, предаде DPA, цитирана от БТА.\n\n\"Някои страни не искат да вземат решение в последната минута\", посочи българският финансист номер едно Владислав Горанов.\n\nСпоред Европейската комисия дигиталните компании плащат значително по-ниски данъци от фирмите в другите производства и услуги, тъй като в редица страни те нямат местни офиси или групират бизнеса си в държави с благоприятен данъчен режим като Ирландия.\n\nВ резултат Германия, Франция и още няколко членки на ЕС миналата година призоваха да бъдат взети бързи мерки за увеличаване на данъчното облагане на международните интернет компании.\n\n\"Губим значителни данъчни приходи\", заяви Московиси. ЕС предлага данък върху приходите от 3% за компании с глобален годишен оборот от поне 750 млн. евро (911 млн. долара) и онлайн продажби от 50 млн. евро в Европа.\n\nСтраните членки на ЕС обаче трябва да вземат единодушно решение по данъчните въпроси, което прави постигането на значителни промени особено трудно. Освен очакваната съпротива от Ирландия, Люксембург и Малта също изразиха опасения от неблагоприятните последици на рязко увеличаване на данъците.\n\n\n \n                    ", "date": "2018.04.29", "title": "Facebook и Google се разминаха с големите данъци"}
{"url": "http://www.monitor.bg/a/view/13456-%D0%A6%D0%B5%D0%BD%D0%B8%D1%82%D0%B5-%D0%BD%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8%D1%82%D0%B5-%D0%B7%D0%B5%D0%BC%D0%B8-%D0%BD%D0%B0%D0%B3%D0%BE%D1%80%D0%B5-%D1%81-5/", "text": "\n                    Пазарът на земеделска земя в България става все по-стабилен и предвидим. През миналата година има ръст на цените от 5%, сочат данните на Българската асоциация на собствениците на земеделски земи. Очаква се тенденцията да се запази и през тази година.\n\nОсновното търсене е за качествена земеделска земя, като факторите, определящи нейната стойност са: релеф, размер на парцела, качество на почвата, възможности за напояване и за получаване на субсидии. Традиционно най-скъпи са земите в района на Добрич и Силистра, където декарът достига 1800 лв. - отчитат от асоциацията.\n\nНай-ниските цени в страната през миналата година пък са платени в Габрово - 400 лв. за декар и в Кърджали - 300 лв. В Кърджалийско обаче пазар на земя почти няма. Спецификата на района е такава, че хората обработват своята земя и си я предават по наследство, без да търгуват с нея, уточняват експертите. Няма резки движения при изплащаните ренти. Най-големи са те в Добрич по 87лв. за декар, най-ниски в Габровско по 18 лв.\n\nОчакванията за 2018 г. са, че големите сделки със земеделски земи ще се реализират с инвеститори с цел осъществяване на конкретни проекти, а не с цел търсене на доходност от случайни купувачи.\n                    ", "date": "2018.04.29", "title": "Цените на земеделските земи нагоре с 5%"}
{"url": "http://www.monitor.bg/a/view/9819-%D0%A4%D0%B5%D1%80%D0%BC%D0%B5%D1%80-%D0%BA%D1%83%D0%BF%D0%B8-%D0%B1%D0%B8%D1%87%D0%B5-%D0%BE%D1%82-%D1%88%D0%BE%D1%82%D0%BB%D0%B0%D0%BD%D0%B4%D1%81%D0%BA%D0%B0-%D0%BF%D0%BE%D1%80%D0%BE%D0%B4%D0%B0-%D0%B7%D0%B0-4-%D0%B1%D0%BE%D0%BD%D0%B0/", "text": "10 000 души посетиха изложение в околностите на Сливен\n                    Биче от специалната месодайна порода Абърдийн Ангус, селектирана в Шотландия, стана собственост на тракийски фермер, който плати 4 000 лв за елитното животно, отглеждано до сега във фермата в село Борика. Няколко десетки бяха сделките на първия по рода си търг, организиран в провеждащото се от далечната 1969 г. национално животновъдно изложение в околностите на Сливен. По данни на организаторите\n\n \n\n\n\n \n\nконе, юници от млекодайната черно-шарена порода, кочове, 12 овце от френската млекодайна порода Lacaune, ярета за разплод от месодайната порода Боер и овце от породата за месо Ile-de-France.\n\nПочти 10 000 души посетиха изложбените площи и имаха възможност да разгледат едни от най-елитните животни в страната. На близо 100 дка площ бяха представени селекция от над 700 животни, които се отглеждат у нас. Те бяха разположени в специално оборудвани според последните изисквания на Европейската комисия за хуманно отглеждане боксове. Животните са специално подбрани от 36-те развъдни организации, които взеха участие в тазгодишното изложение. Заради огромния интерес към изложението\n\n \n\n\n\n \n\nОт Националната асоциация по животновъдство съобщиха, че е постигнат сериозен напредък в преговорите с държавната турска компания за експорт на живи агнета над 35 кг, което ще отпуши пазара. От турската страна поставили обаче условието транспортът да бъде за сметка на родните фермери, плащането да става при доставката на място.\n\nТридневният форум се организира от Министерство на земеделието, храните и горите и Изпълнителна агенция по селекция и репродукция в животновъдството.\n                    ", "date": "2018.04.29", "title": "Фермер купи биче от шотландска порода за 4 бона "}
{"url": "http://www.monitor.bg/a/view/68699-%D0%94%D0%B2%D0%B0%D0%BC%D0%B0-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B0-%D1%80%D0%B0%D0%BD%D0%B5%D0%BD%D0%B8-%D1%81%D0%BB%D0%B5%D0%B4-%D1%83%D0%B4%D0%B0%D1%80-%D0%BD%D0%B0-%D0%BA%D0%BE%D0%BB%D0%B0-%D0%B2-%D0%BF%D0%B0%D1%82%D1%80%D1%83%D0%BB%D0%BA%D0%B0%D1%82%D0%B0-%D0%B8%D0%BC/", "text": "\n                    Двама полицаи са пострадали при инцидент тази нощ в София, единият от тях остава за лечение в болница след комоцио. Това информира МВР, цитирано от БТА.\nИнцидентът е станал в полунощ на \"Симеоновско шосе\", когато униформените били на работа. Те били в патрулката, докато извършвали проверка на документи.\nКолата им била ударена от друг автомобил в задната част.\nОт удара и двамата пострадали. Шофьорът, който блъснал патрулката не бил употребил алкохол и в кръвта му не били открити упойващи вещества.\n                    ", "date": "2018.04.29", "title": "Двама полицаи са ранени, след удар на кола в патрулката им"}
{"url": "http://www.monitor.bg/a/view/18285-%D0%9D%D0%B0%D0%B4-35-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B5%D0%B4-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D0%B2-%D0%9D%D0%B8%D0%BA%D0%B0%D1%80%D0%B0%D0%B3%D1%83%D0%B0/", "text": "\n                    Над 35 българи, живеещи в Никарагуа, са пред евакуация, заради кървавите сблъсъци между протестиращи срещу правителството и силите за сигурност. Всичко започва като протести срещу пенсионната реформа. Студенти излязоха на мирен протест, който обаче ескалира до кървави сблъсъци в цялата страна. Над 60 са убитите.\n\n\"Всеки ден излизат нови новини за жертви. Дори за мен беше трудно да разбера какво се случва. Допреди две седмици това беше най-спокойното място в Централна Америка. Моето впечатление беше, че народът тук е много спокоен\", разказа Георги Лозев пред \"Нова телевизия\". Лозев живее в Никарагуа от 17 години.\n\nОт Министерството на външните работи и българското посолство в Мексико, което отговаря за Никарагуа, уведомиха, че следят ситуацията и са готови да съдейства на българските граждани. Все още няма официална информация за пострадали в безредиците българи или тяхно имущество.\n                    ", "date": "2018.04.29", "title": "Над 35 българи пред евакуация в Никарагуа"}
{"url": "http://www.monitor.bg/a/view/463-%D0%92-%D0%A1%D0%BB%D0%B8%D0%B2%D0%B5%D0%BD-%D1%81%D0%B5-%D0%BD%D0%B0%D1%80%D0%B5%D0%B4%D0%B8%D1%85%D0%B0-%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%B7%D0%B0-%D1%87%D1%83%D0%B4%D0%BE%D0%B4%D0%B5%D0%B9%D0%BD%D0%B0-%D0%B8%D0%BA%D0%BE%D0%BD%D0%B0/", "text": "\n                    \nОпашка от богомолци втори ден се извива пред входа на сливенския катедрален хлам „Свети Димитър“, където в събота с акатист, отслужен от сливенския митрополит Йоникий бе посрещната считаната за чудотворна икона  на света Богородица, известна още като „Скоропослушница“.\n\nХрамът се препълни от стотици православни на различна възраст, които таят надежда, че докосването на иконата ще реши семейните им проблеми и ще помогне за зачеване и благополучно раждане.\n\nСред първите , помолили се и целунали иконата бяха  кметът на Сливен Стефан Радев и заместниците му, сред множеството имаше представители на всички възрасти.\n\nИконата е копие и е изографисана на Света Гора през 1893 година. Осветена е в манастира \"Дохиар\", където от десети век се намира оригиналът. През 1915 година това точно копие на иконата е била подарена на църквата \"Св. Александър Невски\" в украинския град  Ананиев.До 20 май чудотворицата ще бъде показана в храмовете на 9 от градовете на Сливенска, Ямболска и Бургаски области, крайната точка на пътуването е в църквата „Свети Йоан Кръстител“ на град Обзор,уточни секретарят на сливенската митрополия Вълкан Янев.Навършилият наскоро 75 години служител преди броени дни бе отличен с ордена на Българската православна църква „ „Св.св. Кирил и Методий” - първа степен.\n\n                    ", "date": "2018.04.29", "title": "В Сливен се наредиха на опашка за чудодейна икона    "}
{"url": "http://www.monitor.bg/a/view/65238-%D0%9F%D1%80%D0%B8-%D1%82%D1%80%D0%B5%D1%82%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%B0-%D0%B2%D0%BE%D0%B9%D0%BD%D0%B0-%D0%B1%D1%8F%D0%B3%D0%B0%D0%B9%D1%82%D0%B5-%D0%B2-%D0%91%D1%8A%D0%BB%D0%B3%D0%B0%D1%80%D0%B8%D1%8F/", "text": "През 2003 Кшищоф Яцковски спечели турнира за екстрасенси на японската телевизия Asahi\n                    \"Поляци, бягайте в България и Румъния!\". С такъв призив към сънародниците си се обърна от канала си в YouTube един от най-известните полски ясновидци Кшищоф Яцковски. Според екстрасенса България и Румъния ще бъдат най-безопасните страни, където поляците могат да се скрият в случай на избухване на трета световна война. Яцковски е известен с мрачните си прогнози, в частност за случилата се наистина тежка икономическа криза в Европа. През 2003 година излезе като победител от турнира за ясновидци, организиран от японската телевизия Asahi.\n\nВ аудиоклип с продължителност 9 минути и 26 секунди Кшищоф Яцковски, говорейки за себе си в трето лице, съветва съотечествениците си\n\nкак да постъпят в ситуация на нова глобална война\n\n\"Това е абсолютно невероятно пророчество за това къде поляците могат да намерят спасение, ако избухне война, ако избухне трета световна война!\" - обявява мъжки глас. \"Кшищоф Яцковски ви казва така: Бягайте в Румъния и България, бягайте в Румъния и България, бягайте в Румъния и България!\" След това разказва за контекста, от който се е родил призивът му.\n\nПрез декември 2007 ясновидецът дал мрачни предсказания за Европа на репортерите, които поискали коментар за следващата година. На 15 септември 2008 банкрутът на Лемън Брадърс превръща пророчествата във факт, а заради нестабилната ситуация в Европа, Близкия изток и целия свят Яцковски трябвало да отговори на въпрос, който още през 2008 година му задала неговата дъщеря - какво би станало, ако се случи катастрофа или въоръжен конфликт. \"Ако се стигне до война и сражения, единственото убежище за поляците, безопасно място, където могат да избягат, са България и Румъния.\"\n\nСамият Яцковски признава, че никой в Полша не свързва тези две страни с понятието сигурност и мнозина българи напускат родината си в търсене на късмета си в чужбина, а се смята, че сигурни във военно отношение са могъщи и богати държави като САЩ или Германия.\n\nОбявилият се за жив пророк\n\nполяк прогнозира, че \"в Полша ще се диша трудно, войната ще я заобиколи, но няма да може да се диша\" и прави връзка с влиянието върху страната и населението при аварията в Чернобил. \"Не плаша и не гоня поляците от страната им, само казвам какво би станало, ако се случи катастрофа или въоръжен конфликт\" - допълва ясновидецът.\n\nРоденият през 1963 Кшищоф Яцковски е стругар по професия, бил е кандидат за депутат в полския Сейм и води собствена регистрирана стопанска дейност \"паранормални услуги\". През 2000 година става герой на документалния филм \"Ясновидецът\", а през 2003 година участва и печели турнира на японската телевизия Asahi, в който участваха екстрасенси от цял свят. През същата година стана особено популярен в родината си покрай сътрудничеството си с полската полиция и участието в телевизионното предаване \"Експериментът ясновидец\", излъчван от един от най-големите тв канали Polsat. През 2011 година беше официално ангажиран от прокуратурата в Краков като експерт по делото за убийството на 23-годишна студентка.\n\nПрез 2009 година в телевизионно интервю му задават въпроса кой ще бъде следващият президент на Полша. Всички предварителни нагласи по това време сочат, че изборите ще бъдат спечелени отново от действащия Лех Качински. \"Няма го Лех Качински. Не знам защо. Той спи\", казва Яцковски. На 10 април 2010 година президентът Качински заедно със съпругата си и част от политическия елит на Полша загива в самолетна катастрофа в Смоленск, а президент става неговият опонент Бронислав Коморовски.\n                    ", "date": "2018.04.29", "title": "При трета световна война бягайте в България"}
{"url": "http://www.monitor.bg/a/view/37010-%D0%A0%D0%B0%D0%B7%D1%87%D0%B5%D1%82%D0%BE%D1%85%D0%B0-1700%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D0%B4%D0%BF%D0%B8%D1%81-%D0%BD%D0%B0-%D0%BF%D1%8A%D0%BF%D0%B0-%D0%BD%D0%B0-%D0%9F%D0%BB%D0%BE%D0%B2%D0%B4%D0%B8%D0%B2/", "text": "Разкрива как управителят на провинция Тракия се е подмазвал на римския император\n                    Древен надпис на 1715 години върху мраморен постамент разчете видният епиграф Николай Шаранков в Пловдив. Думите са издялани на латински и старогръцки и са дело на управителя на провинция Тракия Емилий Александър. Каменният блок бе открит при археологически разкопки в частен терен на ул. „Д-р Вълкович” до църквата „Света Марина” в Пловдив от екип с ръководител Елена Божинова и е датиран, че е от 303-та година.\n\nМраморният блок бил намерен на дълбочина от около 4 метра и разкрива интересни тайни за миналото на древния Пловдив. От текста е видно как управителят на провинция Тракия открито се подмазва на император Диоклециан, и хвали самият себе си.\n\n„На нашия господар, най-благочестивия Гай Валерий Диоклециан - щастлив, непобедим август. Посвещава пресъвършенният Емилий Александър, управител на провинция Тракия, отдаден на неговата божественост”, гласи древният надпис. Най-вероятно мраморният блок с текста е бил постамент на голяма статуя, отново свързана с култа към императора.\n\nУкрепването на авторитета на императора била основна задача пред управителя на провинция Тракия, защото век по-рано империята е преживяла голяма криза. С идването си Диоклециан (284-305г.) налага Домината – неограничена монархия с обожествяване на властта, което задържа с близо век разпадането на империята, разказват историците.\n\nДо момента на археологическия обект бе открита част от много масивна и представителна сграда, най-вероятно от римско време. Предполага се, че сградата е използвана за религиозни ритуали. В имота са открити и над 200 монети от различни епохи, бронзова статуетка на конче, чиято датировка все още не може да бъде уточнена, древна улица и много зидове край нея на къщи от Средновековието и Античността.\n\nНа същото място преди дни археолозите разкриха улица от Средновековието, която следва трасето на друга древна улица от Античността.  „Интересното е, че трасето й се използва и през Средновековието – 9-10 века по-късно. Около нея има останки от сгради, които през Средновековието са били разположени около улицата, в периода от 11-ти до 14 век”, казва Божинова.\n\nМеждувременно на друг археологически обект в Пловдив при разкопки в двора на Медицинския университет екипът на Здравка Коркутова и Мая Мартинова разкриха гроб с трима покойници – двама възрастни и дете. Край тях имало погребани две костенурки. „Втората е по-малка и не е толкова добре запазена като първата”, каза пред Plovdiv-time Здравка Коркутова. По думите й находката е без аналог в българската история. Според древните вярвания костенурките символизирали вечността.\n                    ", "date": "2018.04.29", "title": "Разчетоха 1700-годишен надпис на пъпа на Пловдив "}
{"url": "http://www.monitor.bg/a/view/44392-%D0%94%D0%B8%D1%81%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D0%BC%D0%B0%D1%80%D0%B0%D1%82%D0%BE%D0%BD-%D0%B7%D0%B0-%D1%81%D0%B2%D0%B0%D1%82%D0%B1%D0%B0%D1%82%D0%B0-%D0%BD%D0%B0-%D0%BF%D1%80%D0%B8%D0%BD%D1%86-%D0%A5%D0%B0%D1%80%D0%B8/", "text": "\n                    Детският канал „Дисни“ са подготвили специална програма за деня на сватбата на принц Хари и Мегън Маркъл – 19 май. Цялата програма на телевизията ще премине под мотото - Маратон с принцеси. Цяла събота светът на „Дисни“ ще е принцеси, които ще прелеят и през неделния ден. Кралската тематика ще започне в първия почивен ден в13:30 часа с „Рапунцел и разбойникът завинаги“, а в програмата ще се включат още любимите филми „Принцесата и жабокът“, „Елена и тайната на Авалор“, „Елена от Авалор: Царството на Жакуините“, „Рапунцел: Кралица за ден“, „Рапунцел и разбойникът преди завинаги“ и „София първа: Мистичните острови“.\n                    ", "date": "2018.04.29", "title": "Дисни правят маратон за сватбата на принц Хари"}
