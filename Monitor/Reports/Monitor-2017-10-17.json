{"url": "http://www.monitor.bg/a/view/30169-%D0%94%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BF%D0%BE%D0%B4%D1%85%D0%B2%D0%B0%D1%89%D0%B0%D1%82-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0%D0%BA%D0%BE%D0%BD-%D0%B4%D0%BE-%D1%81%D0%B5%D0%B4%D0%BC%D0%B8%D1%86%D0%B0/", "text": "\n                     До седмица новият антикорупционен закона ще влезе за разглеждане в програмата на НС. Това заяви шефът на ПГ на ГЕРБ Цветан Цветанов след края на заседанието на КСНС за борбата с корупцията, което продължи цели четири часа и бе продължение на стартиралото през миналата седмица и отложено впоследствие заради липса на кворум.Въпреки дългите дебати властта така и не се разбра за функциите и ролята на бъдещия антикорупционен орган, както и кой ще го назначава. Президентът Румен Радев иска разследващи функции на новия орган, както и неговият председател да се назначава от държавния глава. Управляващите в лицето на ГЕРБ обаче предлагат това да става от НС.По думите на Цветанов НС ще бъде този, който ще реши как да се назначава ръководството на новия антикорупционен орган. По думите му предложението на БСП той да има разследващи функции, за което настоява и самият Радев, е нарушение на конституцията. До края на октомври пък МС ще приеме и новата стратегия за национална сигурност, както бе договорено на предишното заседание на съвета през май. Повод за коментара на Цветанов бяха изказванията и упреците от страна на президента малко преди това, че не се изпълняват решенията от предходното заседание на КСНС през май, както и че няма да свиква скоро нов съвет на тема национална сигурност. Цветанов коментира, че не приема ограничаване на политическия диалог, ако президента престане да свиква КСНС. Президентът Румен Радев направи 10-ина предложения за антикорупционния закон, които бяха приети с консенсус, само две – не“, разказа още Цветанов. Двете отхвърлени искания на Радев били държавният глава да назначава шефа на бъдещия антикорупционен орган и новата структура да има разследващи функции, обясни Цветанов: \"Гласувахме и единствените, които подкрепиха тези предложения, бяха президентът Радев и г-жа Нинова. Изборите дадоха много ясен знак. Коалицията е стабилна и се придържа към изпълнение на приоритетите си“, обясни той и допълни, че до края на година се очаква 4 % икономически ръст , а за догодина се залага той да бъде 3,8 на сто.Малко преди това си пролича, че Радев е видимо разочарован, че не е бил постигнат консенсус. Той обясни, че са се обединили около констатацията, че ниските резултати от борба с корупцията са заради несъвършенства в законодателството и липсата на ясен орган.  По думите му този орган трябва да бъде независим от тези, които ще проверява, както и освен функции по превенция да разследва и да разкрива наказателна отговорност. „Да подчертая , че наистина е необходим независим орган, който да пресича корупционните схеми, защото не вярвам, че корупцията ще се пребори само с имуществени декларации“, каза държавният глава. По думите му все пак са постигнали съгласие по няколко точки. Сред тях са промени в НК корупционните престъпления обхванат и производства не само за публичния, но и за частния сектор. Второ НС да разгледа скоро новия закон за противодействие на корупцията и трето той да „регламентира всеобхватни мерки, включващи превенцията, отнемане на незаконно придобито имущество“. „Наистина е необходим независим разследващ орган, каза още Радев. Той изрази надежда решенията от този КСНС наистина да се реализират и даде за пример предишния от май, чиито мерки не са се превърнали в политики и даде да се разбере, че следващ КСНС по тема национална сигурност ще има едва, когато предишните се изпълнят.Корнелия Нинова от своя страна заяви, че на днешното заседание маските са паднали и се видяло кой за какво се бори. Тя даде да се разбере, че със съпартийците й няма да отстъпят от своите идеи, въпреки че нещата били предопределени. „Управляващите да си носят отговорността за това, че имитират борба с корупцията и че това няма да доведе до никакъв резултат“., подчерта лидерът на червените.\n\n\n                    ", "date": "2017.10.17", "title": "Депутатите подхващат антикорупционния закон до седмица"}
{"url": "http://www.monitor.bg/a/view/50659-3-%D0%BF%D1%80%D0%B8%D0%B7%D0%BE%D0%B2%D0%BA%D0%B8-%D0%BF%D1%80%D0%B0%D1%89%D0%B0%D1%82-%D0%B4%D0%BB%D1%8A%D0%B6%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%81%D1%8A%D0%B4/", "text": "Депутатите отхвърлиха въвеждането на 10-годишна давност на борчовете\n                    3 залепени на вратата на длъжника призовки ще се приемат за редовно връчени и ще дават възможност за започване на съдебен процес. Това приеха народните представители от правната комисия на НС, които гласуваха на второ четене промени в Гражданския процесуален кодекс.Според новите текстове невъзможността ответник по дело да бъде намерен на посочения адрес се констатира най-малко с три посещения на адреса от връчителя, с интервал от поне една седмица между всяко от тях. Това правило не се прилага, когато връчителят е събрал данни, че ответникът не живее на адреса след справка от управителя на етажната собственост или от кмета на съответното населено място. Депутатите решиха още, че когато в продължение на 1 месец ответникът не може да бъде намерен на посочения по делото адрес и не се намери лице, което е съгласно да получи съобщението, връчителят да залепва уведомление на вратата или на пощенската кутия. Според промените съдът служебно ще проверява и местоработата на ответника и ще разпорежда връчване по местоработата, съответно местослуженето или мястото за осъществяване на стопанска дейност.В същото време правната комисия в парламента не е подкрепила за второ четене предложението за законови промени, с които да се ограничават правомощията на частните съдебни изпълнители и монополите. Това обяви омбудсманът Мая Манолова. С измененията трябваше да се сложи край на така наречените \"вечни длъжници\", като се въведе 10-годишна абсолютна давност за дълговете и така вече да няма длъжници, които са в неплатежоспособност, но продължават да дължат заемания.\n„Продължавам да твърдя, че по-доброто решение, по-честното решение и към длъжниците, и към кредиторите е да бъде приет специален закон за частния фалит, за гражданската несъстоятелност, където много прецизно да се премерят интересите и на двете страни“, коментира омбудсманът.Манолова каза още, че след приемането на поправките дълговете ще сесъбират по-справедливо и ако дължиш 20 лева, вече няма да плащаш 520 например“, заяви тя.В законопроекта се предвиждат още редуцирани такси за съдебните разноски по делата за дългове. Според нея намаляването на тези суми ще донесе „глътка въздух за редовите българи“. Манолова посочи, че с промените се цели съразмерност между изпълнителната принуда и размерът на дълга, така че да не се случва повече за 100 лв. да ти блокират всички банкови сметки, трудовото възнаграждение, жилището, включително земеделските земи.Следващата ключова промяна е гражданинът да може да оспорва оценката на имота, който се изнася на публична продан.\"Ако бъдат направени промени, това ще даде глътка въздух на редовите българи\", коментира омбудсманът. По думите й промените касаят обикновените хора, които биха си платили, стига да бъдат своевременно информирани и, разбира се, да не бъдат товарени с безбожно високи такси за дълговете си. \n\n\n                    ", "date": "2017.10.17", "title": "3 призовки пращат длъжниците на съд"}
{"url": "http://www.monitor.bg/a/view/48459-%D0%94%D0%BE-2019-%D0%9F%D0%BB%D0%BE%D0%B2%D0%B4%D0%B8%D0%B2-%D1%81%D1%82%D0%B0%D0%B2%D0%B0-%D0%91%D0%B8%D0%B3-%D0%B1%D1%80%D0%B0%D0%B4%D1%8A%D1%80-%D1%81-400-%D0%BA%D0%B0%D0%BC%D0%B5%D1%80%D0%B8/", "text": "Инвестицията в обновяване на залата за видеонаблюдение е за 95 000 лева\n                    150 камери на възлови места из центъра на Пловдив подават едновременно видеосигнал към оперативния център на „Общинска охрана”, а до 2019г. броят на камерите ще достигне 400. Оперативният център бе обновен с 95 000 лева, с които са били купени 15 нови монитора, сървър, нова телефонна централа и обединяващ софтуер, съобщиха от община Пловдив.40 камери ще следят за нарушители на реда в квартал „Капана“, 34 са предвидени за Цар-Симеоновата градина, 30 -за Стария град, 20 - за улица „Иван Вазов“, 10 ще бъдат поставени на улица „Отец Паисий“. Предвижда се такива да има на Сахат тепе, Дондуковата градина и в парк „Рибница“. Със съвременни камери ще бъдат сменени старите на улица „Александър Батенберг“ и на Гребната база по продължението на канала.„Ще положим усилия Пловдив да бъде едно сигурно място през 2019 година и да запълним целия капацитет на системата от 400 камери. Целта ни е да достигнем 2 милиона посетители и тяхната сигурност е една от най-важните ни задачи”, заяви кметът на Пловдив Иван Тотев.Сигналите по телефона и видеозаписите се запазват. Мониторингът е 24-часов, а служителите на „Общинска охрана“ могат в реално време да предупредят полицията за нередност и те да реагират незабавно.  \n\n\n                    ", "date": "2017.10.17", "title": "До 2019 Пловдив става Биг брадър с 400 камери"}
{"url": "http://www.monitor.bg/a/view/53033-6-%D0%BF%D0%BE%D0%BC%D0%B0%D0%BB%D0%BA%D0%BE-%D0%B7%D0%B0%D1%82%D0%BB%D1%8A%D1%81%D1%82%D0%B5%D0%BB%D0%B8-%D1%83%D1%87%D0%B5%D0%BD%D0%B8%D1%86%D0%B8-%D1%81%D0%BB%D0%B5%D0%B4-%D0%B7%D0%B0%D0%B1%D1%80%D0%B0%D0%BD%D0%B0%D1%82%D0%B0-%D0%B7%D0%B0-%D1%87%D0%B8%D0%BF%D1%81%D0%B0/", "text": "Спортува всяко 3-о дете, другите се излежават пред телевизора\n                    Затлъстяването сред учениците намалява в последните пет години, след като с наредба от края на 2014-а чипсовете, безалкохолните и храните залъгалки бяха забранени в училищните бюфети. Това показва проучване на Националния институт за опазване на общественото здраве и анализи. От него става ясно, че затлъстяването придецата на 7-9 години е намаляло от 18.5% на 13.2%, а при учениците на 14-18 години от 7.9% на 5.6 на сто. При тези между 10- и 13-годишна възраст се установява задържане в честотата на затлъстяването. Въпреки това, диетолозите смятат, че е необходимо учениците да спортуват повече и да се движат, за да влязат в нормите на доброто здраве по отношение на теглото. Проучването показва още, че само 36.5% от учениците на 10-18 години са физически активни почти всеки ден. Всяко трето дете спортува рядко или въобще не се занимава със спорт, като делът на момичетата е близо 2 пъти по-висок от този на момчетата. Останалите се излежават пред телевизора или убиват времето пред компютъра повече от пет часа на ден.Над 40% от децата съобщават, че не спортуват, тъй като нямат желание, но 25% от тях, защото нямат условия за това на близко разстояние. Оказва се, че в много училища в страната няма адекватна организация на часовете по физическо възпитание и те не осигуряват нужното ниво на двигателна активност, показва проучване. В значителен брой общообразователни училища часовете по физическо възпитание и спорт се провеждат нередовно.Независимо че училищното хранене беше подобрено през последните години във връзка с прилагането на наредбата на МЗ с изисквания за здравословно хранене в училищните столове и бюфети и програмата „Училищен плод”, в тях се хранят учениците от 1 до 4 клас и много малка част от 5 до 7 клас. Оказва се, че децата харесват храната, но не им харесва старото и очукано обзавеждане и неприветлива обстановка, установява проучването.\n\n\n                    ", "date": "2017.10.17", "title": "6% по-малко затлъстели ученици след забраната за чипса"}
{"url": "http://www.monitor.bg/a/view/4618-%D0%9C%D0%B5%D1%81%D1%82%D1%8F%D1%82-%D1%83%D1%87%D0%B5%D0%BD%D0%B8%D1%86%D0%B8-%D0%B2-%D0%B4%D1%80%D1%83%D0%B3%D0%BE-%D1%83%D1%87%D0%B8%D0%BB%D0%B8%D1%89%D0%B5-%D0%B7%D0%B0%D1%80%D0%B0%D0%B4%D0%B8-%D1%80%D0%B5%D0%BC%D0%BE%D0%BD%D1%82/", "text": "\n                    Учениците от Основно училище“ Хр.Ботев“ в Пазарджик, чиято сграда ще бъде ремонтирана по европроект на местната община, ще бъдат преместени, докато трае ремонта, в ОУ“Хр.Смирненски“. Заради несъгласието на родители на първолаци от училището-домакин да не се наруши дисциплината и се създаде напрежение, децата-гости ще провеждат занятия в малката сграда на ОУ“ХР.Смирненски“. Това обясниха от общината в Пазарджик, след като кметът Тодор Попов се срещна с родителите и им предложи вариант за разрешаване на създалата се ситуация. В „малката“ сграда, в която учениците от ОУ „Христо Ботев” ще бъдат настанени, ще бъде осигурено отопление, класните стаи ще се преведат в годен за ползване вид, ще бъдат допълнително осигурени и химически тоалетни. Кметът на Пазарджик пое ангажимент в ОУ „Христо Смирненски”, за сметка на общината да бъде осигурена допълнителна охрана в полза на всички ученици – както на постоянно пребиваващите, така и на придошлите. Родителите са категорични, че създалата се ситуация не е в резултат на етническо напрежение или пък противопоставяне на родители и изразяват съпричастност с неудобството, което учениците и родителите от ОУ „Христо Ботев” ще изпитат по време на ремонта. Заявяват, че в знак на толерантност и добронамереност ще направят всичко, което е по силите им, за да се почувстват те добре приети и спокойни.\n                    ", "date": "2017.10.17", "title": "Местят ученици в друго училище заради ремонт "}
{"url": "http://www.monitor.bg/a/view/50023-%D0%90%D1%80%D1%85%D0%B8%D1%82%D0%B5%D0%BA%D1%82-%D0%BE%D1%82-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BD%D0%B0%D0%BF%D1%80%D0%B0%D0%B2%D0%B8-%D0%BB%D0%B8%D1%87%D0%BD%D0%BE-%D0%BB%D0%BE%D0%B3%D0%BE-%D0%BD%D0%B0-%D0%93%D1%80%D0%B8%D1%88%D0%BE/", "text": "\n                    Пазарджишкият архитект Петър Мурджев направи лично лого на най-известния български тенисист Григор Димитров. Той е сериозен фен на Гришо,а идеята за дигиталния вариант за графичен знак му хрумнала в петък, докато гледал срещата на българина с Рафа Надал. „Стоях и си рисувах, а то се получи“, сподели архитектът, който показа творението си в профила си в социалната мрежа и то много бързо събра лайкове на одобрение. Идеята е логото да се върти като емотикон, да подскача или да намига на феновете, обяснява авторът.Самото лого представлява кръгче с жълт фон, в което са вградени инициалите на прочутия хасковец, изобразени с латински букви. В тях пък е вписано името му, също на латиница, по разбираеми причини. Кръглата форма, както и цветът са избрани нарочно, защото наподобяват тенис-топка.\n                    ", "date": "2017.10.17", "title": "Архитект от Пазарджик направи лично лого на Гришо"}
{"url": "http://www.monitor.bg/a/view/87645-%D0%99%D0%BE%D1%80%D0%B4%D0%B0%D0%BD-%D0%A6%D0%BE%D0%BD%D0%B5%D0%B2-%D0%A1-%D0%94%D0%B5%D0%BB%D1%8F%D0%BD-%D0%9F%D0%B5%D0%B5%D0%B2%D1%81%D0%BA%D0%B8-%D0%BF%D0%BE%D0%B4%D0%B3%D0%BE%D1%82%D0%B2%D1%8F%D0%BC%D0%B5-%D0%BD%D0%BE%D0%B2-%D0%B7%D0%B0%D0%BA%D0%BE%D0%BD%D0%BE%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BE%D1%81%D0%B2%D0%B5%D1%82%D0%BB%D1%8F%D0%B2%D0%B0%D0%BD%D0%B5-%D0%BD%D0%B0-%D0%B2%D1%82%D0%BE%D1%80%D0%B8%D1%87%D0%BD%D0%BE%D1%82%D0%BE-%D1%80%D0%B0%D0%B7%D0%B3%D1%80%D0%B0%D0%B1%D0%B2%D0%B0%D0%BD%D0%B5-%D0%BD%D0%B0-%D0%9A%D0%A2%D0%91/", "text": "На ДПС им писнало от фалшиви новини по темата\n                    Това обяви самият Цонев в интервю за сутрешния блок на bTV. По-късно в кулоарите на НС депутатът обясни, че конкретните текстове ще бъдат готови до края на седмицата. Цонев припомни, чепо отношение разкриването на фактите около фалита на КТБ, тъй като именно от тях дойдоха първите предложения за промени в закона, които впоследствие доведоха до разкриване на списъците с политици, които са имали кредити и влогове в банката. От групата на ДПС първо дойде и предложението международна финансова институция да разследва ситуацията около КТБ и впоследствие бе наета „Аликс Партнърс“, която излезе с доклад, доказващ, че Цветан Василев е използвал банката за построяването на финансова пирамида. „Целта на законопроекта е да осветли процеса на вторично разграбване и второ да върне на държавата тези активи. Поне тези, които могат да се върнат. Те се разграбват от същите хора“, обясни Цонев пред bTV. Той призна, че и на него, и на Делян Пеевски им е омръзнало от фалшивите новини, че депутатът и наш издател участва във вторичното разграбване на активите, купени с пари на вложителите в КТБ. „Като се направи такъв закон, ще е ясно на всички, че никой не прави закон срещу себе си“, уточни Цонев.По-късно в кулоарите на НС депутатът даде да се разбере, чена активи и задължения в патримониума на КТБ, както и с преследване на активите по веригата на цялата пирамида, която Българския Мадоф – Цветан Василев, бе създал от кухи фирми, за да източи парите на вложителите в трезора. „Надявам се, че това, което се случва след фалита на КТБ, най-малкото ще бъде достатъчно ясно осветлено за хората, защото със инсинуации с намеци и обвинения нещата няма да станат“, добави Цонев.По отношение на позицията на ДПС спрямо правителството депутатът бе категоричен, че те ще останат категорична опозиция, докато в управлението участват националистически формации, използващи езика на омразата. Цонев разкритикува и откъслечната информация, която управляващите пускат за проектобюджета за догодина, като ги упрекна в некоректност и по тази тема също обяви, че ДПС ще гласува против.\n\n\n                    ", "date": "2017.10.17", "title": "Пеевски и Цонев разкриват вторичния грабеж на КТБ (ОБНОВЕНА)"}
{"url": "http://www.monitor.bg/a/view/2659-%D0%91%D0%BE%D1%80%D0%B8%D1%81%D0%BE%D0%B2-%D0%92-%D0%B5%D0%B4%D0%BD%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B2%D1%81%D0%B8%D1%87%D0%BA%D0%BE-%D0%B5-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D1%8A%D0%B7%D0%B4%D0%B0%D0%B4%D0%B5%D0%BC-%D1%83%D1%81%D0%B5%D1%89%D0%B0%D0%BD%D0%B5-%D0%B7%D0%B0-%D1%81%D0%BF%D1%80%D0%B0%D0%B2%D0%B5%D0%B4%D0%BB%D0%B8%D0%B2%D0%BE%D1%81%D1%82/", "text": "\n                    Всички сектори са приоритет за правителството. Това стана ясно от думите на премиера Бойко Борисов по време на форумът „Бизнесът и правителството в един отбор“, организиран от Международния форум на бизнес лидерите. „В една държава всичко е приоритет. Който и сектор да хванеш, като дойде, всеки за него си е приоритет – дали е култура, дали е спорт, дали е здравеопазване, дали е полиция, дали е армия, дали е инфраструктура“, категоричен бе Борисов.Той обаче като най-важен фактор открои образованието, тъй като резултатите ще бъдат налице след 10-12 години. Борисов припомни, че тази година 10 хил. повече деца са прекрачили прага на училищата. „Те щяха да останат неграмотни и после да легнат на социалната система“, уточни премиерът.Борисов припомни, че ще бъдат променени 100 закона с цел намаляване на административната тежест. И отново подчерта, че когато преди 2 годни ГЕРБ са поели управлението контрабандата на цигари е била 34%, а бюджетът е бил с 2 млрд. лева по-малко. В момента обаче контрабандата е паднала до 6-7 на сто. „Сметнете за какви милиарди говорим, които са потъвали в сивата икономика. Тези пари замърсяваха всички системи в държавата. Същото важи за алкохола и горивата. Костваше ми огромни усилия да постигна това. Мисля, че надделяхме в битката с контрабандата. Постъпленията в държавата са много повече и за това си позволяваме харчове“, каза още министър-председателят.Цитирайки данни на Евростат той отново припомни, че нашата страна в момента е седма по усвояване на еврофондове в ЕС, но това вече не било новина. Според него най-важното е, че тези инвестиции да отиват при хората, в заводите. „Някои други правиха инвестиции, които ще се изплатят след 2 000 години. Говоря за \"Цанков камък\". Същото важи и за АЕЦ \"Белене\". И там потънаха 3 млрд. Сега правим къщички за оборудването. Обвиваме го с фолио. Сметнете тези пари, плюс парите за електрцентралите. Какво правим? В следващите години ще трябва да дадем още милиарди за \"Белене\". Честно ли е това? Някой трябва да поеме отговорност. Те всеки път правят едно и също нещо. Инвестират милиарди, след които трябва да се дадат още милиарди и не носят отговорност\", каза Борисов.Премиерът отбеляза, че не в вярно това, че сме „зле“, като отбеляза, че събота и неделя нямало нито едно празно кафе на „Витошка“. Същото било положението и в Бургас, Пловдив. и ще го изпълним, но приоритет на приоритетите е образованието.Борисов повдигна и темата за предстоящото ни председателство на Съвета на ЕС. „Най-важната тема е Западните Балкани. Тук трябва да се подходи с внимание, такт и помощ. Западните Балкани трябва да станат неразривна част от ЕС. Там има влияние и интереси на много други страни. Там има влияние и интереси на много други страни. точно заради това ние трябва да гарантираме стабилността на Балканите\", добави премиерът. \n\n\n                    ", "date": "2017.10.17", "title": "Бойко Борисов: Всички сектори са приоритет за правителството"}
{"url": "http://www.monitor.bg/a/view/45390-%D0%A7%D0%B5%D1%88%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D1%80%D0%B5%D1%88%D0%B8-%D1%81%D0%B0%D0%BC%D0%BE-%D0%BC%D0%B5%D1%81%D1%82%D0%BD%D0%B8-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D1%84%D0%B8%D1%80%D0%BC%D0%B8-%D0%B4%D0%B0-%D0%B4%D0%BE%D0%B1%D0%B8%D0%B2%D0%B0%D1%82-%D0%BB%D0%B8%D1%82%D0%B8%D0%B9/", "text": "\n                    След 9-часови дебати, на специално свое заседание вчера парламентът на Чехия реши, че литий в страната може да се добива само от местни държавни фирми. Депутатите препоръчаха на правителството да отменят подписания неотдавна меморандум с австралийската фирма European Metals Holdings, съобщи държавната телевизия. Решението обаче не е задължително за кабинета в Прага.\n\nВ планините в северозападните райони на Чехия се намират около 3% от световните запаси на литий, твърдят геолози. Откритите досега запаси от около 571,5млн. т руда, съдържаща редкия елемент дават възможност да се добият 1,14 млн. т литий. Той се използва за производството на батерии и акумулатори за автомобили и във времената на отказ от минералните горива става още по-ценен.\n                    ", "date": "2017.10.17", "title": "Чешкият парламент реши само местни държавни фирми да добиват литий"}
{"url": "http://www.monitor.bg/a/view/6761-%D0%9F%D1%80%D0%B8%D0%B1%D1%80%D0%B0%D1%85%D0%B0-%D0%B2-%D0%BF%D1%81%D0%B8%D1%85%D0%B8%D0%B0%D1%82%D1%80%D0%B8%D1%8F%D1%82%D0%B0-%D0%BC%D1%8A%D0%B6%D0%B0-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D1%81-%D0%BF%D1%83%D1%88%D0%BA%D0%B0-%D1%84%D0%B5%D0%BD%D0%BE%D0%B2%D0%B5-%D0%BD%D0%B0-%D0%9B%D0%B5%D0%B2%D1%81%D0%BA%D0%B8/", "text": "\n                    Мъжът, излязъл на балкона си с пушка в центъра на Велико Търново по време на шествието на феновете на Левски преди мача на сините с Етър в неделя, е прибран в психиатрията, съобщиха от Областната дирекция на МВР.Инцидентът стана на улица „Васил Левски” в центъра на старата столица. Според очевидци 40-годишният мъж подразнил феновете с викове „Само ЦСКА!”, размахвайки пушката си. Те пък му отвърнали като към него полетели всевъзможни предмети-бутилки с вода и кенове с бира, с които бил уцелен. В балкона му влетели и факли и бомбички, а в крайна сметка стъклата на жилището му са изпотрошени.40-годишният мъж е настанен в Центъра за психично здраве във Велико Търново, а по случая е образувана преписка, съобщиха от ОД на МВР-Велико Търново.„На стадион \"Ивайло\" в областния град се проведе футболен мач. По време на шествие преди началото на срещата е извършено нарушение на обществения ред, в резултат на което е задържан 40-годишен мъж от Велико Търново, който е настанен в Център за психично здраве в областния град\", съобщиха от полицията във връзка с инцидента, новината за който обиколи световните ултрас сайтове.По случая била образувана преписка. По време и след приключване на мача нарушения и инциденти не били допуснати. Иначе на препълнения до дупка станион пък присъствали около 10 300 души.\"В охраната на мероприятието се включиха общо 269 полицейски служители с 30 автомобила”, посочва се още в съобщението на полицията.\n\n\n                    ", "date": "2017.10.17", "title": "Прибраха в психиатрията мъжа, заплашил с пушка фенове на Левски"}
{"url": "http://www.monitor.bg/a/view/41999-%D0%90%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8%D1%82%D0%B5-%D1%80%D0%B0%D0%B7%D1%87%D0%B8%D1%82%D0%B0%D1%82-%D1%87%D0%B5-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80%D0%B8%D1%82%D0%B5-%D1%81%D0%B5-%D1%81%D1%82%D1%80%D0%B5%D0%BC%D1%8F%D1%82-%D0%B4%D0%B0-%D0%B1%D1%8A%D0%B4%D0%B0%D1%82-%D0%B3%D0%B5%D1%80%D0%BE%D0%B8/", "text": "Желанието да получим всичко наготово ни прави лесна мишена за манипулации * Слънчевото време забави депресиите\n                    - Това се дължи на физиологичните промени в психиката на възрастните хора и на формирането й назад във времето. Причината е, че тогава имаше една уравниловка. Общо взето, психиката на възрастните хора работи с т.нар. ценности, създадени в миналия строй. Това се използва много майсторски от мошениците, за да яхнат вълната на психологическа нагласа и да могат да ги управляват като роботи. Защо се случва всичко това? Първо, тези хора им внушават, че ще сътрудничат на органите на реда. И тъй като на обществото му е писнало от престъпността, пенсионерите обикновено си казват, че могат да съдействат на полицаите и да заловят мошениците. Подсъзнателната идея е, че ще помогнат на други хора, преминали през ужаса на това пладнешко обирджийство. Ако пък не могат да хванат тази тънка струна, телефонните измамници им подготвят някаква стресова ситуация. Това предизвиква чувство на емпатия у възрастните хора. При тях асоциативният поток е много по-бавен, вземането на решения отнема дълго време. В такива моменти човек не мисли какво върши, а изпълнява инструкции като робот, съгласява се на всичко. По същия начин работят много от фирмите. Често ви звънят по телефона и ви съобщават, че сте спечелили нещо и трябва да подпишете набързо договор. На този принцип почиват измамите в цял свят. Мошениците просто знаят, че всеки човек иска да получи нещо безплатно. Колкото повече подробности дават, колкото по-описателни са, толкова повече човек се хваща на въдицата.- Точно заради това. Едва ли не в такива случаи измамените смятат, че ще помогнат на някого. Освен това психиката на човека е настроена така, че смята, че е невъзможно на него да му се случи подобно нещо. За мен е шокиращо, че дори бивши военни и полицаи се хващат на такива измами. Не проявяват никакво съмнение, а сътрудничат. Спомнете си, че наскоро бивш военен даде 10 000 лева на телефонни измамници, след което се зарадва, че полицаите ги хванали за два дни. Така нямало да имат време да му похарчат парите, представяте ли си.- Мисля, че е невъзможно. Дори според мен тези случаи ще се увеличават. Подсъзнателно пред тези възрастни хора стои възможността да блеснат, да ги героизират по някакъв начин пред обществото. След това следва другия етап - виктимизация. Измаменият иска да му съчувстват, защото е жертва. В същото време виждате и че вече 20 години един човек обира хора по интернет, пуска снимки, на които всъщност изобщо не е той. Тук не става дума за измама, а за емоционално омерзяване - че си допуснал такъв човек.- Те са изкусни лъжци и манипулатори. Както каза преди време един такъв измамник, за това не се изисква кой знае какво - малко ловкост и хитрина. Много добре познават психологическата нагласа на човека. Те разчитат на това, че хората от третата възраст искат да бъдат сочени като герои. При другия случай става дума за измама във Фейсбук, която за мен е най-антисоциалната мрежа. Винаги съм я приемал като глобална мрежа за следене. Там хората се надпреварват да се представят в бляскава светлина.- Естествено. За нас е важно да създадем около себе си героичен ореол, да се представим за успели и значими хора.- Това е следващият етап. Първо, се представяме като икони. В този свят никой не гледа какво имаш в главата си, а с какво си облечен, къде си се снимал, каква кола караш.- Така е. Това са хора, които много добре познават устройството на човешката душа и майсторски яздят върху гребена на вълната, където човек лесно се поддава на манипулация.- Понеже обикновено тези измамници действат чрез мулета, няма как да бъдат хванати. Колкото и да пишете и да говорим, човек винаги ще живее с идеята,че няма как да му се случи точно на него. Независимо дали ще ни измамят като ни предлагат лесна печалба или евтина дестинация. Виждате парадокса от последния случай. Пенсионерът, който даде на измамниците 100 000, е домоуправител. Събрал е пари от половината хора в блока. А същевременно, като отиде при личния си лекар, заявява, че е освободен от таксата за преглед. Но на мошеника дава 100 000. Това е тоталната подмяна на ценностите.- Възрастните хора винаги ще бъдат по-податливи. За тях телефонната измама е както интернет измамите за младите. Там, където само те слушат, говорят ти и ти изпълняваш. Това е като т.нар. вмъкнатия кадър в киното - невидим за окото, но същевременно рекламира определена марка питие. На мен ми се е случвало да ми се обаждат по телефона и да ми крещят с обичайната реплика: „Тате, убих един човек...“ Аз обаче се усетих и затворих. С това се приключи всичко. Но всички тези проблеми са резултат на психиката ни, че искаме да получим нещо бързо и наготово.- Все още не, защото времето е слънчево. Това забавя депресиите. Сега слънцето поддържа нивото на серотонин в нормални граници и дори склонните към депресии ще имат възможност да се позакрепят. Но според мен още след първите няколко мрачни и дъждовни дни тези проблеми ще се отключат.- При някои хора това продължава много дълго време, дори до пролетта. Рухнат ли нивата на серотонин веднъж, няма как човек да се възстанови без допълнителен прием. За останалите хора такива депресивни състояния продължават от седмица до 10 дни, докато организмът привикне. Допълнително усложнение ще възникне и заради смяната на часовото време, което предстои. Затова предполагам, че още в края на следващата седмица, когато прогнозата е за влошаване на времето, ще се отключат депресивните нагласи.  - Специалист по психиатрия- Завършва медицина във ВМИ - Пловдив- Специализирал е психиатрия в психодиспансера в Пловдив, работил е като консултант към Военна болница и ДКЦ „Св. Врач”- Специализирал е в Университетската клиника във Франкфурт на Майн, Германия- В момента работи като психиатър на свободна практика \n\n\n                    ", "date": "2017.10.17", "title": " Ало измамниците разчитат, че пенсионерите се стремят да бъдат герои"}
{"url": "http://www.monitor.bg/a/view/55455-%D0%9C%D0%BE%D1%81%D0%BA%D0%B2%D0%B0-%D0%B2%D0%B8%D0%B6%D0%B4%D0%B0-%D0%BA%D1%80%D0%B0%D1%8F-%D0%BD%D0%B0-%D0%BE%D0%BF%D0%B5%D1%80%D0%B0%D1%86%D0%B8%D1%8F%D1%82%D0%B0-%D0%B2-%D0%A1%D0%B8%D1%80%D0%B8%D1%8F/", "text": "\n                    Руската операция в Сирия се приближава към края си, във връзка с което съществуват няколко въпроса, които трябва бързо да намерят своето решение. Това заяви руският министър на отбраната Сергей Шойгу по време на срещата си в Тел Авив с израелския си колега Авигдор Либерман. „Трябва да се обсъди всичко, което е свързано със Сирия. Операцията там отива към края си. Има няколко неща, които изискват бързо решение и е необходимо обсъждане на перспективите за по-нататъшно развитие на ситуацията“ в страната, допълни той. „Освен въпросите за нашето военно и военнотехническо сътрудничество (с Израел) разбира се, главен и основен се явява въпросът, свързан с борбата с тероризма и ситуацията в региона“, каза още Шойгу. По думите му в условията на засилена терористична активност в целия свят е необходима сплотеност на международната общност. Руската операция в Сирия започва в края на септември 2015 г., като от Москва посочват, че тя е по искане на властите в Дамаск и е насочена срещу позиционни военни групи.\n                    ", "date": "2017.10.17", "title": "Москва вижда края на операцията в Сирия"}
{"url": "http://www.monitor.bg/a/view/50833-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-17-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D0%B2%D1%82%D0%BE%D1%80%D0%BD%D0%B8%D0%BA/", "text": "\n                    Ден за връщане на дългове. Спомнете си, кого сте забравили, към кого не сте проявили нужното внимание или изобщо не сте се постарали да помогнете в труден момент. Подновете стари връзки, на които се е крепило миналото, младоста и чувствата ви. Преминавате на нова навивка на развитие, а това ще изисква подкрепа от странични фактори и хора. Ден с хармонична енергетика, но и с прегради, които трябва да се преодолеят, за да се върви напред. Всяка цел е постижима. Действайте без колебание, приемете и протегнатата ръка.Работа-5Пари-6Любов-4Късмет-5Здраве-4 Един от най-силните ви и благоприятни дни за всякакви действия и инициативи. Сега е момента да стартирате нов проект, да започнете нова работа и дейност, да установите връзка с тези, с които смятате да вървите напред. Проведете стиковащи разговори, рекламирайте се по всички възможни начини. Нито едно обаждене няма да е случайно, дори и сгрешените ще ви свързват с подходящите хора за нещо, което търсите отдавна. Проведете и оздравителни процедури. Мислете за прекрасни неща и те ще ви се случват.Работа-6Пари-5Любов-6Късмет-6Здраве-6 Родените в третата декада ще изживеят трудни мигове, в които ще се наложи да взимат еднозначно решение. С действията си може да обидите един, да засегнете друг, а трети да извадите от равновесие. Очаквайте ответни удари от различни страни. Хвърленият бумеранг ще се върне. Ден на остри сблъсъци на интереси и мнения. Не заемайте защитна позиция, а нападайте, дори и да се чувствате виновни. Днес пасивната защита ще бъде пробита, а агресивното поведение на конкурентите ще ви накара да действате експедитивно.Работа-5Пари-4Любов-5Късмет-4Здраве-4 Побързайте, подпишете днес новите си договори, уредете си срещите, от които очаквате много. Денят дава възможност за старт на нови проекти и творчески инициативи. Преградите по пътя са лесно преодолими, а в следващите дни ще почувствате ограничения във всички направления на живота. Сега е момента да направите крачката, която подготвяте от доста време. Не рушете, не сечете дървета, не подсичайте чуждите мечти. Дайте воля на личния си ентусиазъм и амбиция. Всичко предприето ще носи късмет и ползи.Работа-5Пари-6Любов-4Късмет-5Здраве-5 Един от най-благоприятните дни в месеца за каквато и да било работа и дейност. Уплътнете времето си с делови и лични срещи, които може да ви донесат ползи, пари и предимства. Преградите са лесно преодолими. Ще се разберете с малко думи и с още по-малко пари за работата която трябва да се свърши. С лекота ще привлечете доверени партньори и хора, с които дълго ще работите, живеете и творите. Ден на реката, която пълни коритото си от много изворчета. Така и във вашия живот днес ще настъпи прилив.Работа-6Пари-5Любов-6Късмет-6Здраве-5 Родените в третата декада ще бъдат провокирани от потискани до момента чувства и страсти. Отприщват се сили и възможности, които до момента сте държали заключени и сте чакали по добри времена. Не чакайте повече, кажете каквото има да казвате на тези, с които искате да живеете и работите съвместно. Може да съчетаете едното с другото. Тенденнцията е всичко предприето да тръгне с лекота и да ви изведе на престижни позиции. В утрешния ден може да се окажете с една идея по-богати, обичани и обгрижени.Работа-6Пари-5Любов-5Късмет-5Здраве-4 Каквото си постелете днес, на това ще легнете утре. Задвижете най-амбициозните си проекти, подпишете нов договор, търсете ново място, където да живеете, да работите и творите самостоятелно. Утре може да се уредите с ново жилище, офис или търговски обект. Днешните ви действия и подписаните споразумения ще ви изведат на финалната права на важни преговори и бизнес инициативи. Имате два дни, в които всичко ще ви се отдава с лекота, ще постигнете максималното и ще напълните потребителската си кошница.Работа-5Пари-5Любов-6Късмет-5Здраве-4 Днес планетата на бизнеса и търговската инициатива Меркурий навлиза във вашия знак. Късметът ви ще се отприщи като пълноводна река. Може да подпишете изгоден трудов и творчески договор. С лекота ще се внедрите в нова среда и ще направите желани от някой друг собстевните ви идеи, произведения и продукти. Рекламирайте се, участвайте в изложби, панаири и всякаъв тип бизнес инициативи, в които може да намерите евентуални спонсори, снабдители и клиенти. Не носете за подарък цветя, купете бонбони.Работа-6Пари-6Любов-6Късмет-6Здраве-6 За родените в третата декада на всяка крачка ще има спънка. Това не значи, че трябва да се отказвате и да хленчите. Днес участвате в състезания с препятствия, докато другите са късметлии в гладкото бягане. Но всичко това ще кали личната ви амбиция и работоспособност, ще ви помогне да направите силен ход, с който да привлече спонсори. Каквото се посади в земята ще се хване и даде богата реколта напролет. И каквото посеете в нечия глава като творческа идея ще работи за взаимния ви интерес и бъдещи успехи.Работа-5Пари-5Любов-4Късмет-5Здраве-4 Ден с благодатна и хармонична енергетика. Тенденцията е всичко при вас да тръгне по вода и да стане по възможно най-добрия начин. Предприетото ще носи ползи, а отложеното, особено за 19-и ще зацикли. Стартирайте нов бизнес, подпишете нови партньорки договори, проведете разговорите, които ще обезпечат бъдещите ви творчески и лични иницативи. Може да намерите спонсор за едно или друго. Не се страхувайте да покажете чувства и емоции. И без това достатъчно са ви нарочили за сухари.Работа-5Пари-5Любов-4Късмет-5Здраве-4 Ден на постижения и заслужени награди. Ще преодолеете всяка преграда и до два дни ще имате придобивки и покани, които чакате отдавна. Животът ви навлиза в благоприятен за амбициите и отношенията ви период. Само не забравяйте, че всичко предприето трябва да е поставено на законова основа, за да не се издъните. Юпитер виси като Дамоклев меч над главата ви от знака на Скорпиона и само чака да направите някакво нарушение, да изневерите или забравите за обещанията си. Сънищата ви са пророчески.Работа-5Пари-5Любов-6Късмет-5Здраве-5 Родените в третата декада ще се изправят срещу големите си врагове и страхове. Не бягайте от предопределените битки. В момента всички се движат напред, независимо пречките по пътя. Не изоставайте, не чакайте друг ден и друг вариант. Опитайте да пробиете стената пред вас, да се внедрите на по-добра служебна и социална позиция, да си извоювате екстрите и придобивките, които ви се полагат. Посятото в ума и в почвата ще се хване и даде богата реколта. Препоръчва се диета с повече сокове. Следете кръвното.Работа-5Пари-6Любов-5Късмет-4Здраве-4 Личната ви година е еденица. Сега е момента за нови начинания, за уреждане на нови договори в страната и в чужбина, за привличане на спонсори и откриване на нова търговска дейност. Не чакайте друго време, цялото ви бъдеще е сега. През 2018 г. ще се окопавате на новозавледените позиции.За родените днес няма непреодолима преграда. Ще бъдат активни и борбени личности, ще имат успешен бизнес, ще придобият марки и патенти, които ще хранят цялата ви фамилия. Ще бъдат щастливи в брака, ако намерят своята половинка родена около 10-25 септември.Заченатите днес ще имат някаква алергия, наследена или придобита. Ще бъдат много обичани и чакани деца. Голяма част от живота им ще бъде посветена на благотворителност. Родените около 10-15 ноември ще бъдат личните им благодетели и покровители.\n\n\n                    ", "date": "2017.10.17", "title": "Хороскоп за 17 октомври, вторник"}
{"url": "http://www.monitor.bg/a/view/56088-%D0%9F%D0%BE%D0%BB-%D0%A3%D0%B5%D1%81%D0%BB%D0%B8-%D0%B8-%D0%A4%D0%B8%D0%B9%D0%B1%D0%B8-%D0%A2%D0%BE%D0%BD%D0%BA%D0%B8%D0%BD-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8%D1%85%D0%B0/", "text": "\n                    Звездите от „Дневниците на вампира“ Пол Уесли и Фийби Тонкин се разделиха. Двамата претоплят отношенията си на приливи и отливи от четири години. Жокер за поредното сбогуване актьорите дадоха в Инстаграм като изтриха всички свои общи фотографии. Предходната разтуха се разигра през април, но месец по-късно Пол и 28-годишната красавица заживяха отново заедно. Искрите между тях пламнаха през 2013 г. на снимачния сет на вампирската тийн драма. По това време Уесли още беше женен за актрисата Тори Девито и според запознати, именно австралийският модел е причината за развода им. \n\n\n                    ", "date": "2017.10.17", "title": "Пол Уесли и Фийби Тонкин се разделиха"}
{"url": "http://www.monitor.bg/a/view/83192-%D0%9E%D0%9A%D0%9E%D0%9D%D0%A7%D0%90%D0%A2%D0%95%D0%9B%D0%9D%D0%9E-%D0%9E%D1%82%D0%BC%D0%B5%D0%BD%D0%B8%D1%85%D0%B0-%D0%BC%D0%B0%D1%87%D0%B0-%D0%BD%D0%B0-%D0%9A%D0%BE%D0%B1%D1%80%D0%B0%D1%82%D0%B0-%D1%81-%D0%94%D0%B6%D0%BE%D1%88%D1%83%D0%B0/", "text": "\n                    Мач между Кубрат Пулев и Антъни Джошуа на 28 октомври в Кардиф няма да има, заради контузията на българския боксьор. Новината за пълната отмяна на двубоя беше обявена официално от промоутъра на британеца Еди Хърн, след като вчера се появи информация, че срещата е под въпрос и може да бъде отложена с около месец до възстановяването на българина. Той разкри, че вместо срещу Кобрата, Джошуа ще се изправи срещу Карлос Такам, който е следващият в листата на претендентите след Пулев.\"Кубрат Пулев има контузия в рамото и е аут. IBF слага техния №3 Карлос Такам като задължителен съперник. Сделката е готова и той ще се бие с Антъни Джошуа на 28 октомври\", написа Хърн в Twitter.Пулев се контузил при спаринг още преди десет дни - на 6 октомври, но по негово желание контузията е била пазена в тайна, съобщи вчера bTV.Той се надявал, че ще може да се възстанови навреме. Оттогава натоварването му е било сведено до минимум.Преглед с ехограф в понеделник е показал частично разкъсване на гръдния мускул, който води към мишницата на дясната му ръка. Състоянието отнема месец за възстановяване.За мача на \"Принсипалити Стейдиъм\" в столицата на Уелс бяха продадени над 70 000 билета, като много българи си бяха закупили, за да подкрепят Пулев, а сега ще трябва да гледат мач Джошуа - Такам. Това е първият случай в кариерата на Кобрата при професионалистите, в който мач пропада заради негова контузия. \n\n\n                    ", "date": "2017.10.17", "title": "ОКОНЧАТЕЛНО: Отмениха мача на Кобрата с Джошуа"}
{"url": "http://www.monitor.bg/a/view/2819-%D0%91%D1%8A%D1%82%D1%8A%D0%BD-%D0%B8%D0%B7%D0%B4%D0%B0%D0%B2%D0%B0-%D0%B0%D0%B2%D1%82%D0%BE%D0%B1%D0%B8%D0%BE%D0%B3%D1%80%D0%B0%D1%84%D0%B8%D1%8F/", "text": " Шуми беше тежък, но коректен съперник, пише британецът\n                    Бившият шампион във Формула 1 Дженсън Бътън, който направи дебюта си през 2000 година, сега издава автобиографична книга. Томчето, което трябва да излезе на пазара в петък, е озаглавено „Живот на лимита” и разкрива много неща от задкулисието на най-престижната автомобилна надпревара на планетата. И както може да се очаква, най-любопитни са разкритията на Бътън за седемкратния шампион Михаел Шумахер, който е описан от британеца като изключително противоречива личност.„Той безспорно има много спорен характер, пише 37-годишният Бътън. – Със сигурност като Жак Вилньов или Деймън Хил. Но винаги беше интересно да се бориш с него. Особено, ако го гледаш в огледалото за обратно виждане…”Според официалния уебсайт на Формула 1, статистически Шумахер е най-великият пилот в историята на спорта с най-много титли, най-много успехи за един сезон и най-много победи в Гран при изобщо. Бътън обаче допълва: „Той беше тежък съперник, но винаги коректен с мен. Никога не е показвал пренебрежение, тласкал ме е към лимита, но не го е прекрачвал. Макар да не съм от неговата класа, бях един от първите, които му изпратиха писмо с пожелание за бързо оздравяване след инцидента в Алпите.”\"Когато мисля за Михаел Шумахер, се сещам за две неща, пише британецът. - Един от най-ранните ми спомени е как на пистата в Мелбърн червеното му „Ферари” се изстреля пред мен и като светкавица се устреми към първия завой. И второто – как болидът му танцуваше в огледалата ми, когато ме атакуваше, за да ме изпревари. Той беше прекрасен състезател, изключително борбен и успешен. Още през 2000 г. той беше легенда.“Това, което Бътън би искал в момента е, семейството на Шумахер да разкрие истината за състоянието му. Мисля, че това ще спре всякакви спекулации и е най-доброто за самия него, казва той.Междувременно лидерът в тазгодишния шампионат Люис Хамилтън пък се похвали с нова прическа. Асът на „Мерцедес”, който може да спечели титлата още в Остин, САЩ тази неделя, пусна своя снимка от елитен фризьорски салон в Ню Йорк. На нея личи, че коафьорът е свалил къдриците, с които пилотът се появи на рекламно събитие в Берлин в края на миналата седмица.\n\n\n                    ", "date": "2017.10.17", "title": "Бътън издава автобиография"}
{"url": "http://www.monitor.bg/a/view/13264-%D0%9F%D0%BE%D0%B4%D0%B0%D1%80%D0%B8%D1%85%D0%B0-%D0%B4%D0%B2%D0%B0-%D0%BA%D0%BE%D0%BD%D1%8F-%D0%BD%D0%B0-%D0%A1%D0%B5%D1%80%D0%B3%D0%B5%D0%B9-%D0%91%D1%83%D0%B1%D0%BA%D0%B0/", "text": "\n                    Президентът на Националния олимпийски комитет на Украйна Сергей Бубка получи два коня като подарък по време на официалната си визита в Монголия. В негова чест расовите животни носят имената Сергей и Бубка, съобщи олимпийският шампион в овчарския скок в профила си в Twitter.„Монголско гостоприемство. Получих като подарък два коня, казват се Сергей и Бубка. Те ще останат в Монголия и ще участват в състезания. Пожелавам им успех”, написа Бубка.По време на посещението си в Монголия шефът на НОК на Украйна се срещна с президента на страната Халтмаагийн Батулга и обсъди с него въпросите за развитието на спорта и олимпийското движение. Държавният глава награди великия бивш атлет с ордена „Полярна звезда” за приноса му за развитието на спорта.Бубка е олимпийски и шесткратен световен шампион в овчарския скок. Той има 35 поправки на световните рекорди в зала и на открито. Той още държи световния рекорд на открито от 6,14 м, поставен през 1994 г.\n\n\n                    ", "date": "2017.10.17", "title": "Подариха два коня на Сергей Бубка"}
{"url": "http://www.monitor.bg/a/view/81493-%D0%93%D1%80%D0%B8%D1%88%D0%BE-%D0%92-%D0%A1%D1%82%D0%BE%D0%BA%D1%85%D0%BE%D0%BB%D0%BC-%D1%81%D1%8A%D0%BC-%D0%BA%D0%B0%D1%82%D0%BE-%D1%83-%D0%B4%D0%BE%D0%BC%D0%B0-%D1%81%D0%B8/", "text": "Официалният сайт на ATP хвали българина\n                    Григор Димитров от няколко дни е в Стокхолм, където тази седмица ще играе в местния ATP 250 турнир като водач в основната схема и бивш шампион от 2013 г. Българинът пристигна в Швеция със самочувствие, след като игра полуфинал и четвъртфинал в азиатските турнири (Пекин и Шанхай), като и двата случая отстъпи пред лидера в ранглистата Рафаел Надал. Григор е категоричен, че прави най-добрия си сезон до момента и очаква следващите няколко надпревари с нетърпение.„Годината за мен определено е добра. Имаше много позитиви, също и много уроци. Чакам с нетърпение следващите 2-3 седмици. Щастлив съм, че се връщам в Стокхолм. Тук се чувствам като у дома“, коментира българинът на официалната си пресконференция.Димитров беше попитан и за последните две битки с Надал, в които световният №1 успя да се наложи в 3 сета. „Просто трябва да го надиграеш, това е. Във важните моменти не успях да спечеля разиграванията. Не мисля, че имам нужда да променям нещо в играта си, по-скоро става дума за вземането на решения в определени моменти. Предпочитам да се фокусирам върху позитивите от участието ми на турнирите в Пекин и Шанхай. Тялото ми се чувстваше добре, борех се. В момента за мен е важно да мисля за позитивите”, каза още Димитров.В Стокхолм Димитров ще започне в четвъртък участието си в турнира, като чака да разбере първия си противник от мача между Пиер-Юг Ербер (Фр) и квалификанта Йежи Янович (Пол). Първоначално Лукаш Лацко (Слвк) трябваше да играе срещу Ербер, но се отказа и настъпиха промени.След надпреварата в Швеция, Димитров лети за Виена, където ще участва в АТР 500 турнира. След това българинът ще играе на „Мастърс 1000“ в Париж и на финалите в Лондон, ако се класира за тях.\"До момента българинът никога не е играл на финалите на АТР. Но определено той прави най-добрия си сезон. Димитров е на шесто място в надпреварата за Лондон и е все по-близо до това да си гарантира участие в зала О2. Давид Гофен е зад него на цели 705 точки. В Шанхай Димитров показа много от уменията си, които му помогнаха да се завърне в топ 10 на ранглистата“, написа пък официалният сайт на АТР в седмичния си обзор.  \n\n\n                    ", "date": "2017.10.17", "title": "Гришо: В Стокхолм съм като у дома си"}
{"url": "http://www.monitor.bg/a/view/19558-%D0%A9%D0%B0%D0%BD%D0%B3%D0%B8%D1%81%D1%82%D0%B8%D1%82%D0%B5-%D0%B2%D0%B7%D0%B5%D1%85%D0%B0-%D0%BF%D1%8A%D1%80%D0%B2%D0%B8-%D0%B1%D1%80%D0%BE%D0%BD%D0%B7-%D0%B2-%D0%90%D0%BB%D0%B1%D0%B0%D0%BD%D0%B8%D1%8F/", "text": "\n                    България започна с бронз участието си на европейското първенство за 20 и 23-годишни младежи и девойки в албанския град Дуръс. При 23-годишните в кат. 48 кг Даниела Пандова се класира трета в двубоя със 160 кг. Българката изхвърли 72 кг, след което изтласка 88 кг. Тя не успя в третия опит на 94 кг, което щеше да й донесе сребро. Шампионката Моника Ченгери от Румъния победи с двубой 176 кг. Пандова е представителка на школата в Сливен с треньор прочутия в близкото минало щангист Севдалин Минчев.Другият ни представител в тази възрастова група Асен Асенов остана шести в крайното класиране на кат. 56 кг с общ резултат 227 кг. При 20-годишните Надежда Мей се нареди осма в кат. 48 кг с двубой 143 кг, шампионка е Алесандра Паляро (Ит) със 160. Също при по-младите Ангел Русев събра двубой от 228 кг за шестото място в кат. 56 кг.\n\n\n                    ", "date": "2017.10.17", "title": "Щангистите взеха първи бронз в Албания"}
{"url": "http://www.monitor.bg/a/view/10653-%D0%94%D0%B5%D1%80%D0%B1%D0%B8-%D0%BF%D0%BE-%D0%BA%D0%B8%D1%82%D0%B0%D0%B9%D1%81%D0%BA%D0%B8-%D0%B2-%D1%81%D1%8A%D1%80%D1%86%D0%B5%D1%82%D0%BE-%D0%BD%D0%B0-%D0%9C%D0%B8%D0%BB%D0%B0%D0%BD%D0%BE/", "text": "„Сан Сиро“ (все още) е футболният храм на Италия\n                    „Интер“ - „Милан“ е мечта на милиони фенове по света, които са готови да заменят година от живота си срещу билет за „Сан Сиро“. Просто защото в атмосферата на 82-хилядния стадион има нещо мистично, което респектира всеки и сякаш насила му внушава преклонение пред този футболен храм.Дни преди дербито целият град говори за сблъсъка. В Милано „Интер“ и „Милан“ са религия, като можеш да завържеш разговор на футболна тематика с почти всеки по улицата. Дербито на 15 октомври обаче е по-специално. Просто защото ще е първото, в което собствениците на двата италиански гранда ще са китайски консорциуми. И при „нерадзурите“, и при „росонерите“ бяха инвестирани стотици милиони, за да бъдат върнати грандовете на върха в италианския футбол. И затова директният сблъсък е нещото, коетоДни преди мача всички хотели започват да се изпълват с фенове, а скандиранията на групи от цял свят те съпътстват още от летището. В неделя от ранни зори улиците на Милано се превръщат в трицветно черно-синьо-червено море. Няма как да не забележиш, че огромна част от туристите са китайци. Дошли са, за да гледат „домашния сблъсък“, а заради склонността им да харчат сериозни суми са ухажвани от търговците в модната столица на Европа. Някои от азиатските гости чинно се редят на гигантската опашка пред Дуомо – катедралата символ на Милано, докато други се въртят като пумпали, снимайки всичко около себе си. Интересното е, че липсва какъвто и да било конфликт. Обичайна гледка е фенове на двата отбора да вървят заедно, а бащи и синове да са с различни екипи. В трамвая към стадиона групите пеят, но без да се опитват да заглушат другата. Първо скандират едните, другите ги изчакват, а след това ролите са разменени. Домакин на двубоя е „Интер“, поради което (почти) целият стадион е изпълнен със синьо-черни шалчета и екипи. Тифозите на „Милан“ пък са само около 8 хиляди и са заели втория етаж (от общо 3) в митичната Курва Суд.С приближаването към сектора на гостите усещаш, че по-малката численост за този мач не е за сметка на качеството. Просто сега тук са само най-запалените тифози, за които понятие като „приятелско дерби“ не съществува. Димки, факли,след които хората с екипи на „Интер“ веднага се изнасят. Започва да мирише на футбол!По пътя към сектора тифозите се движат като юмрук, въпреки че огромна част от тарторите са със забрана да припарват до трибуните и са принудени да гледат сблъсъка от заведение наблизо. Италия и дисциплина по принцип са две взаимно изключващи се понятия, но всичко е организирано до най-дребния детайл. Личи си ясната йерархия и организация, а това се постига с...традиции. Просто защото привичките на градското дерби се предават през поколения, а самата подготовка за мача отнема месеци. Например, хореографията на „Милан“ се реди още от 9 ч. сутринта – 11 часа преди самия мач. Всяка седмица пък тарторите на тифозите се събират за раздаване на задачи и подготовка на всичко нужно.Още с влизането на стадиона осъзнаваш мащабите на дербито, а всичко сякаш се случва по-бързо, отколкото можеш да осъзнаеш. Може би причината е и вкоято се разнася из целия сектор. Подкрепата е френетична. Хора с мегафони скандират до припадък и буквално висят по 10-метровите огради, рискувайки живота си при евентуално падане. А това е съвсем реална опасност. „Когато вкараме гол, тръгвайте нагоре. Защото в противен случай рискувате морето от хора да ви смаже и да паднете през оградата“, ни инструктират домакините.Развоят на мача е инфарктен. „Интер“ на два пъти повежда, а „Милан“ изравнява. След всеки гол попадаш в някаква гигантска „пералня“, в която всеки крещи истерично и се премята във въздуха, а след успокояването на страстите осъзнаваш, че съседите ти са различни. Просто защото човешкият тетрис в сектора е разместен по време на ликуването. „Интер“ обаче нанася съкрушителен удар и печели с 3:2 след гол от дузпа в 89-ата минута, след който сеизмолозите със сигурност са отчели мощния трус.в някакъв вулкан от емоции, сълзи от радост и мъка, песни и скандирания. С едно изключение – китайците, които вместо да се радват, просто... снимат. Светкавиците на мобилните им телефони не угасват дори в най-епичните моменти. Но няма как – стадионът вече е поредното място, на което италианският огнен темперамент се сблъсква с азиатската сдържаност. Проблем за местните тифози, но не и за клубните шефове, които отчитат рекордни приходи от билети. Комерсиализация до дупка.След мача целият стадион е обграден от каравани, които предлагат хапване и пийване. Интересното е, че феновете на „Интер“ се редят пред сини каравани, а тези на „Милан“ пред червени. Защото дори и приятелско, дербито все пак е дерби. И така трябва да бъде. Докато може...\n\n\n                    ", "date": "2017.10.17", "title": "Дерби по китайски в сърцето на Милано"}
{"url": "http://www.monitor.bg/a/view/24185-%D0%92-%D0%91%D0%A4%D0%A1-%D1%87%D0%B0%D0%BA%D0%B0%D1%82-%D0%BF%D0%BE%D0%BD%D0%B5-%D0%B5%D0%B4%D0%B8%D0%BD-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%B7%D0%B0-%D0%BF%D0%BE%D1%81%D1%82%D0%B0-%D0%BD%D0%B0-%D0%9C%D0%B8%D1%85%D0%B0%D0%B9%D0%BB%D0%BE%D0%B2/", "text": "\n                    Борислав Михайлов ще има поне един съперник за президентското кресло в БФС по време на конгреса. Това разкри сегашният вицепрезидент Атанас Фурнаджиев. Според него обаче това няма да бъде нито Наско Сираков, нито Любослав Пенев, чиито имена се завъртяха в медиите в последните дни. Вицето на Михайлов все пак подчерта, че до конгреса през февруари има още много време, а сегашният бос все още не е обявил дали ще се кандидатира за нов мандат. „Не знам какви ще са кандидатурите, защото до момента няма нищо официално, коментира Атанас Фурнаджиев. - Но съм сигурен, че ще има поне един, който да застане срещу Борислав Михайлов. В интерес на истината, от самия Боби не съм чувал дали ще се кандидатира отново за президент на БФС. Няма нищо вярно в слуховете относно Наско Сираков и Любо Пенев и техния апетит към поста. Такава кандидатура няма, никой не я е издигал, никой не я е съобщавал. Самият Борислав Михайлов е признат и в Европа, и в цял свят - бе избран в Комисията за развитие на футбола във ФИФА, член е и на Изпълкома на УЕФА. Пишеше се уверено, че когато Платини си отиде, ще си тръгне и Боби, защото французинът е негов гръб. Видя се ясно обаче, че не Мишел му е бил гръб, а самият той на себе си”, категоричен бе вицепрезидентът на БФС.\n\n\n                    ", "date": "2017.10.17", "title": "В БФС чакат поне един съперник за поста на Михайлов"}
{"url": "http://www.monitor.bg/a/view/53701-%D0%98%D1%82%D0%B0%D0%BB%D0%B8%D1%8F-%D0%A8%D0%B2%D0%B5%D1%86%D0%B8%D1%8F-%D0%B5-%D0%B4%D0%B5%D1%80%D0%B1%D0%B8%D1%82%D0%BE-%D0%BD%D0%B0-%D0%B1%D0%B0%D1%80%D0%B0%D0%B6%D0%B8%D1%82%D0%B5-%D0%B7%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE%D1%82%D0%BE/", "text": "\n                    Станаха ясни съперниците в баражите за класиране за Мондиал 2018 от зона Европа. Италия ще спори с Швеция, като \"адзурите\" са домакини на реванша. Това безспорно е най-интересният мач, а „виновник“ за него е бившият испански национал Фернандо Йеро, който изтегли жребия. Очаква ни и балкански сблъсък между Хърватия и Гърция. Дания се падна с Ейре, а Северна Ирландия и Швейцария ще определят още един от финалистите на първенството в Русия през идното лято. Играе се в два двубоя на разменено гостуване. Първите мачове са на 9, 10 и 11 ноември, а реваншите - на 12, 13 и 14 ноември. Северна Ирландия - Швейцария, Хърватия - Гърция, Дания - Ейре, Швеция – Италия\n\n\n                    ", "date": "2017.10.17", "title": "Италия – Швеция е дербито на баражите за световното"}
{"url": "http://www.monitor.bg/a/view/80223-%D0%91%D0%B0%D1%82%D1%88%D1%83%D0%B0%D0%B9-%D1%81-%D0%BF%D0%BE%D1%81%D0%BB%D0%B5%D0%B4%D0%B5%D0%BD-%D1%88%D0%B0%D0%BD%D1%81-%D0%BD%D0%B0-%D0%A7%D0%B5%D0%BB%D1%81%D0%B8-%D0%A0%D0%BE%D0%BC%D0%B0/", "text": "\n                    „Челси“ приема „Рома“ в едно от дербитата в Шампионската лига утре вечер, а мачът ще бъде по-специален за нападателя на домакините Миши Батшуай, категорични са английските медии. Играчът е нарочен от Антонио Конте за гонене и ще получи шанс да убеди мениджъра, че заслужава място в състава. Белгийският национал няма гол в петте си мача в първенството, но пък се разписа два пъти именно в Шампионската лига, като донесе победата над „Атлетико“ (Мадрид) в Испания. Батшуай получи възможност да се утвърди след контузията на Алваро Мората, но не е никак убедителен. Той игра много слабо при загубата от „Кристъл Палас“ (1:2) и това е убедило Конте, че трябва да търси други опции за атаката на тима.Група А: Бенфика – Манчестър Юн (по Ring.bg), ЦСКА (М) – Базел\nГрупа B: Байерн – Селтик, Андерлехт – ПСЖ\nГрупа С: 19 ч. Карабах – Атлетико (М), 21:45 ч. Челси – Рома (по bTV Action)\nГрупа D: Барселона – Олимпиакос, Ювентус – Спортинг\n\n\n                    ", "date": "2017.10.17", "title": "Батшуай с последен шанс на „Челси“ - „Рома“"}
{"url": "http://www.monitor.bg/a/view/84541-%D0%A1%D1%82%D0%B0%D0%BC%D0%B5%D0%BD-%D0%91%D0%B5%D0%BB%D1%87%D0%B5%D0%B2-%D0%B0%D1%83%D1%82-%D0%BF%D1%80%D0%B8-%D0%B7%D0%B0%D0%B3%D1%83%D0%B1%D0%B0-%D0%B2-%D0%B4%D0%B5%D1%80%D0%B1%D0%B8%D1%82%D0%BE/", "text": "Кокала: Ще го изгонят с 350 км/ч\n                    В ЦСКА-София ще има треньорска рокада при загуба от „Левски“ в предстоящото дерби. Тази информация упорито се носи на „Армията“ след среща на върха в клуба. Спецът е имал разговор с ръководството и е уверил, че „червените“ ще спечелят двубоя. От своя страна босовете са дали да се разбере, че след двете поредни равенства – 2:2 с „Етър“ и 0:0 с „Пирин“, отборът няма повече право на грешки, ако иска да запази шансовете си за титлата. В момента ЦСКА-София изостава на 3 точки от „Лудогорец“, а при загуба ще се изравни и с „Левски“, който се намира във възход след идването на Делио Роси. Съществува и минимален шанс Белчев да запази поста си дори при загуба от „Левски“, тъй като почти веднага след това ЦСКА-София гостува на „Лудогорец“ и едва ли треньорска рокада ще е най-удачното решение.Според Емил Велев-Кокала пък също със сигурност ще има уволнение. \"При загуба в дербито Стамен Белчев ще потегли с 350 км/ч от \"Армията\". Така е у нас, за съжаление. В ЦСКА-София е Каранга, а след това назад - каквото стане“, коментира пред „Топспорт“ Кокала.От днес в продажба са и билетите за мача. От „Левски“ сложиха цени по 10 и 15 лева на талоните, като се надяват на националния стадион в събота да има около 20 хиляди фенове. Тъй като „сините“ са символични домакини, техните фенове ще заемат секторите „А“ и „Б“, а „червените“ ще са във „В“ и „Г“.В същото време Дисциплинарната комисия към БФС продължава да налага санкция от по 1000 лева за нецензурни скандирания по стадионите. След кръга поредните с подобно наказание са ЦСКА-София, „Пирин“ и „Славия“. „Левски“ пък ще трябва да плати общо 1800 лева заради използване на факли и димки, които са хвърлени по пистата при победата с 1:0 над „Етър“.\n\n\n                    ", "date": "2017.10.17", "title": "Стамен Белчев аут при загуба в дербито"}
{"url": "http://www.monitor.bg/a/view/63852-%D0%A1%D0%BC%D0%B5%D0%BD%D0%B8%D1%85%D0%B0-%D0%BD%D0%B0%D0%B1%D1%8A%D1%80%D0%B7%D0%BE-%D0%9A%D0%BE%D0%B1%D1%80%D0%B0%D1%82%D0%B0-%D1%81-%D0%A2%D0%B0%D0%BA%D0%B0%D0%BC-%D0%B7%D0%B0-%D0%BC%D0%B0%D1%87%D0%B0-%D1%81-%D0%94%D0%B6%D0%BE%D1%88%D1%83%D0%B0-%D0%9E%D0%91%D0%9E%D0%91%D0%A9%D0%95%D0%9D%D0%90/", "text": "Най-добрият ни профибоксьор губи и позицията на първи претендент\n                    Контузеният Кубрат Пулев беше сменен набързо с Карлос Такам за боя за боксовите титли на IBF, WBA и IBO в тежка категория на 28 октомври в Кардиф срещу Антъни Джошуа. Това потвърди мениджърът на шампиона Джошуа Еди Хърн в интервю за boxingnews24.com. Хърн дори пусна веднага в профила си в Twitter и плакат с образите на новите съперници за поясите в тежка категория.По информация, потвърдена от промоутърската компания на Кобрата \"Зауерланд\", Пулев е получил контузията по-рано този месец, в петък е почувствал болки, а нещата са се усложнили по време на спаринга му с хърватина Филип Хъргович в понеделник. След магнитния резонанс е станала ясна и диагнозата - частично разкъсване на гръдния мускул, който води към мишницата на дясната му ръка. Травмата е много болезнена и на практика няма как да боксира с нея, а за лечението й са нужни поне 3 месеца. Възможно е да се стигне и до операция. Остава обаче въпросът защо е било премълчано за нея.Контузията на Пулев ще му струва не само място в боя срещу Джошуа, но и неговата позиция като претендент за титлите. Според boxingnews24.com българинът няма да получи мач срещу Джошуа тази или следващата година. Според Еди Хърн пък има шанс за утешителен двубой срещу някой от другите претенденти за пояса на IBF, сред които той беше №1.\"Три часа бях на телефона, разказва Еди Хърн. - Имах пропуснато повикване в 6 часа следобед и съобщение. Влязох в интернет и видях за какво става дума. Научих, че Кубрат има контузия, от \"Зауерланд\" потвърдиха, но разбрах, че искал да се бие. Но е ясно, че не може да се бие с Джошуа с контузия. Не може да не си на 100% готов. Би било ужас за всички.\"По правилата на професионалните боксови организации скриването на травма и участието в бой с контузия са недопустими. Да припомним само, че в \"Мача на века\" между Флойд Мейуедър и Мани Пакяо, спечелен от американеца, след признанието на Пакяо, че се е бил с травма, срещу него веднага беше заведено дело за милиони долари.Британският промоутър не говори за неустойки или финансови санкции. Не става обаче и дума за отлагане на мача с Пулев, както беше направено на два пъти при контузии на Владимир Кличко - за насрочените му боеве с българина и с Джошуа. Напротив, машината беше задвижена веднага, а се оказа, че е имало и отдавна подготвен резервен вариант с Такам. И очаквано. За мача на 28 октомври в Кардиф бяха продадени над 77 000 билета, а тв правата, платените предавания и спонсорите очакваните приходи бяха за над 3 млн. паунда.\"Когато беше обявен мачът с Пулев, сключих договор и с екипа на Такам, за да започне той подготовка и да бъде готов за такъв бой, признава Еди Хърн. - Когато им се обадих вечерта, те бяха много радостни от новината. Позицията е трудна за Джошуа, защото той се готвеше внимателно за стила и височината на Пулев, а сега ще е изправен пред нов стил и ново предизвикателство. При Такам положението е обратното - той се готвеше за Джошуа и има предимство.\"Еди Хърн коментира и финансовата страна на отменения мач: \"Пулев трябваше да спечели много пари, а сега загуби позицията си на претендент, твърди той. - Ще вземе може би 1/7 или 1/8 от сумата, която имаше по договор за мач срещу Джошуа. Може би някъде другаде биха провели мача и с контузията му, но не и в този случай. Това е последното, което ние искаме. А ние искаме най вече боксьор, който ще търси отчаяно победата. Положението е такова при Такам. Той е гладен за победи, знае, че ако победи Джошуа, ще стане мултимилионер за една нощ. Той е готов. Антъни познава Такам и знае, че е труден противник - истински боец.”Роденият в Камерун и живеещ във Франция Карлос Такам е на 36 г., висок е 187 см, но има разпер на ръцете 204 см. От 39 срещи има 35 победи, 24 от които с нокаут, 3 загуби - по точки от Джоузеф Паркър 2016 г., с нокаут от Александър Поветкин 2014 г., от Тони Грегъри по точки 2009 г. и равен с Майк Перес 2014 г. Тотално мълчание обгърна промоутърската агенция „Зауерланд” след новината, че Кубрат Пулев няма да може да се бие в Кардиф срещу Антъни Джошуа. Дори в неделя Кале Зауерланд беше дал интервю за германския сайт \"Шпортшау”, озаглавено „Ментално Пулев вече е световен шампион”. Текстът обаче във вторник беше свален от сайта с аргумента, че информацията не е актуална.Миналата неделя треньорът на Пулев – Ули Вегнер, обяви, че възпитаникът му е във впечатляваща форма, независимо че според повечето наблюдатели е бил сочен за аутсайдер в мача, коментира пък в. „Билд”.Изданието допълва, че българинът от три седмици се подготвя в центъра за високо спортно майсторство ”Кинбаум” в Берлин и вече е бил във фазата на спарингите. Треньорът Вегнер засекретил тотално тренировките, като наблягал на тактическата подготовка. „Нека бъдем реалисти, казал миналата седмица Вегнер пред „Билд” в базата „Кинбаум”. – Кубрат е аутсайдер срещу екзекутора на Кличко, но ние виждаме реални шансове в този двубой.”Телевизионният канал RTL пък цитира промоутъра на Джошуа Еди Хърн, който косвено обвинява \"Зауерланд\" в некоректност. Според него германците не са го информирали навреме за травмата на Кобрата, надявайки се мачът все пак да се състои. Пред в. „Сън” той дори твърди, че Кобрата се е контузил преди десет дни, но от „Зауерланд” са премълчали това. Сайтът boxingnews24.com посочи двама вероятни съперници на Кубрат Пулев в следващ мач на българина в професионалния бокс, след новината за контузията и отпадането му от боя за титлите с Джошуа. Според изданието той може да се върне в позицията на задължителен претендент с победа само в един мач. Той може да е срещу Джарел Милър или Кристиан Хамер. И двамата са корави боксьори.Милър, известен с прякора Кинг Конг от Бруклин, е на 29 години, висок 193 см и тежащ 136 кг. Има 19 победи в 20 мача (17 с нокаут) и 1 равен. Играе и кикбокс, в него активът му е 21 победи от 23 мача, 9 с нокаут и 2 загуби.Кристиан Хорнер е роден в Румъния, боксира за Германия, на 30 г., висок 188 см. От 26 мача има 22 победи (12 с нокаут) и 4 загуби, последната от Тайсън Фюри с отказване през 2015 г. Предстои му мач за титлата на WBO с Александър Поветкин.\n\n\n                    ", "date": "2017.10.17", "title": "Смениха набързо Кобрата с Такам за мача с Джошуа (ОБОБЩЕНА)"}
{"url": "http://www.monitor.bg/a/view/66103-%D0%9A%D0%B0%D1%80%D0%B8-%D0%A4%D0%B8%D1%88%D1%8A%D1%80-%D0%B4%D0%B0%D1%80%D0%B8%D0%BB%D0%B0-%D0%BD%D0%B0%D1%81%D0%B8%D0%BB%D0%BD%D0%B8%D0%BA-%D1%81-%D0%BA%D1%80%D0%B0%D0%B2%D0%B5%D1%88%D0%BA%D0%B8-%D0%B5%D0%B7%D0%B8%D0%BA/", "text": "\n                    Актрисата Кари Фишър, която ни напусна в края на миналата година, изпратила кравешки език на насилник преди години. За историята разказа жертвата на сексуалния тормоз – писателката Хедър Рос, която по времето е сред най-близките приятелки на звездата от „Междузвездни войни“. Екранната принцеса Лея разбрала, че става въпрос за холивудски продуцент, който познава и му се опълчила. „След около две седмици Кари ми каза: „Отидох в офиса му и лично му занесох кутия за бижута, обвита с бяла панделка.“ Аз я попитах какво има вътре и тя отговори: „Кравешки език с бележка: „Ако още веднъж докоснеш скъпата ми Хедър или друга жена отново, следващата доставка ще е нещо твое в много по-малка опаковка“, разказа пред американското радио Tucson Рос. \n\n\n                    ", "date": "2017.10.17", "title": "Кари Фишър дарила насилник с кравешки език"}
{"url": "http://www.monitor.bg/a/view/36869-%D0%A0%D0%B5%D0%BD%D0%B8-%D0%B8%D0%B7%D0%BF%D1%80%D0%B0%D1%82%D0%B8-%D1%81%D0%B8%D0%BD%D0%B0-%D1%81%D0%B8-%D0%B2-%D0%BF%D0%B0%D0%BD%D1%81%D0%B8%D0%BE%D0%BD/", "text": "\n                    Попфолк певицата Рени остави големия си син Борис в пансион. Частното училище се помещава в Камчия, а изборът на изпълнителката на „Влюбих се опасно“ е провокиран от красивата природа и чистия въздух. Тя вярва, че изпращайки детето толкова далече, го предпазва от опасностите, които дебнат из всеки ъгъл на София. В околността е заснето и видеото към песента на Рени - „Ден след ден“. Премиерата на клипа, чийто режисьор е Христо Порязов, датира от вчера. Парчето всъщност е старо, но с нов аранжимент, като 48-годишната певица се надява този път то да получи нужното внимание. На снимките е присъствала и нейната приятелка и колежка – Есил Дюран. Най-добрата джаз изпълнителка във фолка е дала идея видеото да се позиционира на девствения плаж, който е в близост до лятната й резиденция. През годините Есил често помага на Рени в професионален план. Тя е автор на песните „Бях на ръба“ и „И нея купил си с пари“ и е главен виновник за стайлинга й към видеото „Губиш ти“.\n\n\n                    ", "date": "2017.10.17", "title": "Рени изпрати сина си в пансион "}
{"url": "http://www.monitor.bg/a/view/52796-%D0%94%D0%B8%D0%B7%D0%B0%D0%B9%D0%BD%D0%B5%D1%80%D1%81%D0%BA%D0%B8-%D1%87%D0%B8%D0%B7%D0%BC%D0%B8-%D0%BF%D0%B0%D0%B7%D1%8F%D1%82-%D0%9A%D0%B0%D1%82%D1%8F-%D0%BE%D1%82-%D0%A0%D0%B8%D1%82%D0%BE%D0%BD-%D0%BE%D1%82-%D1%82%D1%80%D0%B0%D0%B2%D0%BC%D0%B8/", "text": "\n                    Най-търсеният обущар в родния шоубизнес Данчо Николов е измайсторил дизайнерски ботуши, с които Катя от „Ритон“ ще поведе спектакъла „Музика и любов“ утре вечер. Певицата потърси услугите на бай Данчо в търсене на елементарно удобство и сигурност, защото обича да се шегува, че няма шоу, в което Здравко да не забрави текст на песен, а тя да не се спъне. През 2012 г високите й токчета заседнаха в дъските на сцената в НДК, а две години по-късно, пак там, Катя пя с току що заздравял глезен, счупен след падане от високи платформи на тротоара. Късметлийските си чизми звездата ще комбинира с един от двата тоалета, които ще смени по време на юбилейния концерт на „Ритон“. За стайлинга й се грижат от модна къща Junona, а за елегантния си силует Здравко се е доверил на Rossini.\n\nВ рамките на двучасовия лайв Катя и Здравко ще представят новия си албум „Златен Ритон“, но ще погъделичкат слуха на феновете и с най-големите си хитове. След събитието „БГ Радио“ ще излъчва тяхна музика до полунощ – жест, който правят само към най-големите звезди у нас.  \n                    ", "date": "2017.10.17", "title": "Дизайнерски чизми пазят Катя от „Ритон“ от травми"}
{"url": "http://www.monitor.bg/a/view/37460-%D0%AF%D0%BD%D0%B0-%D0%9C%D0%B0%D1%80%D0%B8%D0%BD%D0%BE%D0%B2%D0%B0-%D1%81%D0%B5-%D0%BF%D1%83%D1%81%D0%BA%D0%B0-%D0%BD%D0%B0-%D1%83%D0%B2%D0%B5%D1%81%D0%B5%D0%BB%D0%B8%D1%82%D0%B5%D0%BB%D0%BD%D0%BE-%D0%B2%D0%BB%D0%B0%D0%BA%D1%87%D0%B5-%D1%81%D1%8A%D1%81-%D0%A1%D0%B0%D0%BD%D0%BE/", "text": "\n                    Да повиши нивото на адреналин в кръвта си на увеселително влакче – с това се заема Яна Маринова в първия тийзър на новия й филм „Привличане“. Лентата ще се разходи из киносалоните в края на февруари 2018 г., а като основен източник на подкрепа за актрисата дори в моментите на екстремно забавление ще послужи героят на Александър Сано.\n\nПрез какви премеждия преминава една целеустремена танцьорка и има ли табута в гимназиалния флирт, това ще разберем, когато „Привличане“ излезе на голям екран. Сюжетът ще се завърти около опитите на група тийнейджъри да се изкачат на върха на хранителната верига в частно училище, а в униформите им се вмъкват Луиза Григорова и Радина Боршош. Именно битките на дансинга пък попадат в епицентъра на събитията. За ролята си на салса богиня Маринова работи с Атанас Месечков, когото по-паметливите зрители помнят от Dancing Stars, Димитър Лазаров от „Салса де фуего“ и Пламен Андреев-Пачо. Силата си на паркета Яна открива още в периода на сериала „Стъклен дом”, а добрата си двигателна култура разгърна и в друга училищна лента - „11А”. „Привличане“ разглежда отношенията учители-ученици и родители-ученици, а привличането е към всичко – от избора на професия, през приятел, който е на твоята вълна, до амбицията да преследваш целта си“, каза наскоро за „Монитор“ звездата, която отново ще скочи в полата на възпитателка.\n\nРежисьор на филма е Мартин Макариев („Вила Роза“, „Под прикритие“), а сред актьорите, които ще видим в него, са още Койна Русева и Башар Рахал.\n                    ", "date": "2017.10.17", "title": "Яна Маринова се пуска на увеселително влакче със Сано"}
{"url": "http://www.monitor.bg/a/view/68603-%D0%A1%D1%82%D0%B5%D1%84%D0%B0%D0%BD-%D0%92%D1%8A%D0%BB%D0%B4%D0%BE%D0%B1%D1%80%D0%B5%D0%B2-%D0%B8-%D0%9E%D0%B1%D0%B8%D1%87%D0%B0%D0%B9%D0%BD%D0%B8%D1%82%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%BD%D0%B0-%D1%82%D1%83%D1%80%D0%BD%D0%B5-%D0%B2-%D0%95%D0%B2%D1%80%D0%BE%D0%BF%D0%B0/", "text": "\n                    Актьорът Стефан Вълдобрев и неговите „Обичайни заподозрени“ спътници в рокендрола Стунджи Янкулов, Веселин Веселинов-Еко, Иван Лечев и Мирослав Иванов тръгват на мини-турне в Европа. Обиколката им стартира на 20 октомври в Лондон. След като вдигнат градуса на настроението в столицата на Великобритания с парчета като „Аз ли съм или не съм?“, „Фойерверк“ и „Силикон“, те ще стегнат куфарите за концерт в Люксембург на 21 октомври. След това Вълдобрев и „Обичайните заподозрени“ ще забият в Брюксел на 22 октомври и ще завършат с два коцерта в София на 26 октомври и 1 ноември в клуб „Терминал 1“. Билетите за първата дата са напълно разпродадени, а за втората може да закупите на цена от 15 лв. в мрежата на Eventim. \n \n \n\n\n                    ", "date": "2017.10.17", "title": "Стефан Вълдобрев и „Обичайните заподозрени“ на турне в Европа"}
{"url": "http://www.monitor.bg/a/view/87003-%D0%9A%D0%B8%D0%BC-%D0%9A%D0%B0%D1%80%D0%B4%D0%B0%D1%88%D0%B8%D1%8F%D0%BD-%D0%BE%D0%B1%D1%8F%D0%B2%D0%B8-%D1%81%D0%B5%D0%BB%D1%84%D0%B8%D1%82%D0%B0%D1%82%D0%B0-%D0%B7%D0%B0-%D0%B4%D0%B5%D0%BC%D0%BE%D0%B4%D0%B5/", "text": "\n                    Риалити звездата Ким Кардашиян шокира феновете си, като обяви, че селфитата са вече демоде. След като изгради цяла бизнес империя именно на тяхна основа, съпругата на Кание Уест предупреждава, че кадрите с нацупени устни в Инстаграм вече не са актуални. „Бих предпочела никога повече да не публикувам свое селфи. Мисля, че...не знам... селфитата се изтъркаха още преди няколко години“, отбеляза звездата с колосална задница, която има зад гърба си книга, посветена на снимките. Кардашиян разработи и кейсове за телефон със самоснимачка от хонорарите от майсторски класове по селфита. По думите на Ким, новата мода се тъче от приложението Снапчат. Драстичната промяна в мирогледа си пък тя демонстрира и като отсече, че повече не се вълнува от диаманти.\n\nМеждувременно Кардашиян и Уест очакват още един наследник. Новият член на звездното семейство се износва от сурогатна майка и се очаква да се появи на бял свят в началото на 2018 г. Двамата са вече горди родители на дъщеричката им Норт Уест, която се появи на бял свят през 2013 г., и малкият Сейнт Уест, който е с 2 години по-малък.\n                    ", "date": "2017.10.17", "title": "Ким Кардашиян обяви селфитата за демоде"}
{"url": "http://www.monitor.bg/a/view/22490-%D0%A0%D0%B0%D0%B4%D0%BA%D0%BE-%D0%9F%D0%B5%D1%82%D0%BA%D0%BE%D0%B2-%D0%BE%D1%82%D1%85%D0%B0%D0%BF%D0%B0-%D0%AF%D0%B1%D1%8A%D0%BB%D0%BA%D0%B0%D1%82%D0%B0-%D0%BD%D0%B0-%D1%80%D0%B0%D0%B7%D0%B4%D0%BE%D1%80%D0%B0/", "text": "\n                    Актуалният победител в „Гласът на България“ Радко Петров пусна дебютния си сингъл „Ябълката на раздора“. Музиката, текстът и аранжиментът към песента са дело на Владимир Ампов – Графа. „Радвам се, че съм част от този проект. Парчето приляга идеално на тембъра на Радко, а той го изпълнява брилянтно. Пожелавам му успех!“, сподели с усмивка хитмейкърът. На режисьорския стол за видеото пък сяда Павлин Иванов. Кадрите са заснети на три различни локации около София в един от най-студените дни на септември. Режисьорът остава впечатлен от професионализма на гласовитото момче от Троян, което стоически издържа сцената в ледената вода и целодневния ангажимент. „Радко е истински професионалист с много добро присъствие пред камера. Направих му комплимент, че за първи път чувам изпълнител да пее толкова добре песента си на живо, пред камерата.“, разказа Иванов.   \n\n\n                    ", "date": "2017.10.17", "title": "Радко Петков отхапа „Ябълката на раздора“"}
{"url": "http://www.monitor.bg/a/view/54706-%D0%92%D0%B5%D1%81%D0%B5%D0%BB%D0%B8%D0%BD%D0%B0-%D0%9A%D0%B0%D1%86%D0%B0%D1%80%D0%BE%D0%B2%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%BD%D0%B0-%D1%81%D1%86%D0%B5%D0%BD%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D0%BF%D1%80%D0%B8%D0%BD%D1%86%D0%B5%D1%81%D0%B0-%D0%95%D0%B1%D0%BE%D0%BB%D0%B8/", "text": "\n                    Живеещата в Швейцария прима Веселина Кацарова ще се завърне в родната си Стара Загора заради участие в новата постановка на „Дон Карлос“, тя ще изпее ариите на принцеса Еболи вечерта на 26 октомври.Неин партньор в ролята на крал Филип ІІ ще бъде дебютантът Пламен Кумпиков, а  французинът Сирил Ровери ще се превъплъти в маркиз Поза.Премиерното представление на класическото произведение на Верди, което отбелязва 150 години на сцена ще бъде на 19 октомври, режисьорът  Славчо Николов е избрал да представи непоказван до момента у нас вариант в 8 картини с продължителност от 4 часа.Истинско съзвездие от солисти ще могат да видят и чуят меломаните: сред поканените за участие освен Кацарова, която е и артдиректор на старозагорската трупа са Калуди Калудов и басът Юлиян Константинов.За пръв път на тукашната сцена ще пее идващата от Франкфурт Велина Божилова, която наскоро промени амплоато си и от мецосопрано премине в партиите на сопраното.\nНа диригентския пулт ще застане Ивайло Кринчев, сценографията е дело на Тодор Демеров. За последно в Града на липите „Дон Карлос“ е игран през 2013-а, за новата постановка ще бъдат използвани част от старите костюми, а за други е потърсено съдействие от киноцентъра в Бояна.Премиерното представление се посвещава на баритона Александър Крунев, който ще отпразнува 30 години на професионална сцена.Гласът на Кацарова ще звучи за втори път през тази години в Стара Загора, припомнят меломаните: през лятото тя игра Кармен в едноименната опера на Жорж Бизе, която беше поставена на сцена насред стадион „Берое“.\n\n\n                    ", "date": "2017.10.17", "title": "Веселина Кацарова се връща на сцената заради принцеса Еболи"}
{"url": "http://www.monitor.bg/a/view/68522-%D0%94%D0%B0%D0%B2%D0%B8%D0%B4-%D0%93%D1%80%D0%BE%D1%81%D0%BC%D0%B0%D0%BD-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F-%D0%95%D0%B4%D0%B8%D0%BD-%D0%BA%D0%BE%D0%BD-%D0%B2%D0%BB%D1%8F%D0%B7%D1%8A%D0%BB-%D0%B2-%D0%B1%D0%B0%D1%80/", "text": "\n                    Израелският писател Давид Гросман ще се срещне с българските си фенове, за да представи най-новата си книга „Един кон влязъл в бар“. Романът проследява тъжния разказ на един стендъп комик, а тази година спечели на автора си и престижната международна награда „Ман Букър“. През какви перипетии е преминал писателят докато крои сюжетната нишка на „Един кон влязъл в бар“ ще ни разкрие самият той още утре вечер от 19 ч. в литературен клуб „Перото“.Гросман акостира в България само преди ден, а посещението му е свързано с третото издание на фестивала „СинеЛибри“, където именно неговото творчество е поставено в акцент. Преди броени дни той представи екранизацията по романа си „Ще бягаш ли с мен“ на любителите на седмото изкуство в Дома на киното, а пред „Монитор“ загатна, че вече работи и по следващата си книга.Давид Гросман е автор на над 10 творби с международно признание. Библиографията му включва, както романи, така и нехудожествени и детски книги, преведени на 36 езика. Смятан за един от колосите на израелската литература редом с Амос Оз и Меир Шалев, той е и кавалер на Ордена на изкуствата и литературата на Франция.\n\n\n                    ", "date": "2017.10.17", "title": "Давид Гросман представя „Един кон влязъл в бар“"}
{"url": "http://www.monitor.bg/a/view/58239-%D0%92%D0%B0%D1%81%D0%BA%D0%BE-%D0%92%D0%B0%D1%81%D0%B8%D0%BB%D0%B5%D0%B2-%D1%81%D1%82%D0%B0%D0%BD%D0%B0-%D1%87%D0%B8%D1%87%D0%BE/", "text": "Концертът му в НДК е почти разпродаден, репетициите започват в Лондон\n                    Женското царство около Васко Василев вече има ново попълнение – Вероника, най-голямата от трите му сестри, се сдоби с дъщеричка преди месец. „ Тя се казва Мира. Майка и татко имат внуче най-накрая, толкова го чакаха! А аз съм най-щастливия чичо на света.“, сподели за пръв път пред „Монитор“ цигуларят. Вероника се омъжи това лято, като двойката поиска благословията на Васко редом с тази на баща му. Тя е виолистка и постоянният й адрес е в САЩ, което в комбинация с инфарктния график на Васко, го кара\n\n\n\nвъв Вайбър.\n\nСамо преди пет дни майсторът на тънката струна стана на 47, но посрещна празника сред облаците, на път за испанския град Кастейон, където води мастър класове. През ноември Васко стартира турне в Япония, а на 10 декември ще комбинира момчешкия си чар с произведенията на Вивалди и Пиацола в НДК. Над 70 % от капацитета на залата вече е разпродаден, а репетициите за концерта ще започнат скоро в Лондон със солистите на „Ковънт гардън“, които вдишаха софийски въздух в компанията на Василев и през август край езерото Панчарево. Както повелява традицията на всеки негов голям концерт и в този той ще бъде подкрепен от бившата си муза и доверен сценичен партньор Памела Никълсън (пиано, акордеон). Бендът, който ще пази гърба му на сцената, ще се състои от 11 души и\n\n\n\nсред които италианци, аржентинци и испанци. Василев ще разказва своите сърцати истории в звуци с две цигулки на обща възраст 616 години. Едната от тях е „Амати“ и той я носи със себе си навсякъде като ръчен багаж. Изплащал е стойността й в продължение на 20 години. Инструментите са най-скъпите вещи, които Васко притежава, и са застраховани за колосални суми. Той ги сравнява с войници, защото до сега не са го предавали преди спектакъл, въпреки че струните им могат да се разстроят с времето. Кой е човекът, дал първия бутиков инструмент на Василев без дори да му поиска лична карта като гаранция и колко често цигуларя слуша детето в себе си – четете в интервюто с него в съботния брой на „Монитор“. \n                    ", "date": "2017.10.17", "title": "  Васко Василев стана чичо"}
{"url": "http://www.monitor.bg/a/view/52545-%D0%97%D0%B0%D1%85%D0%B0%D1%80%D0%B8-%D0%91%D0%B0%D1%85%D0%B0%D1%80%D0%BE%D0%B2-%D1%81-%D0%BC%D0%BE%D0%BD%D0%BE%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D0%BF%D0%BE-%D0%A7%D0%B0%D0%BC%D0%BA%D0%BE%D1%80%D0%B8%D1%8F/", "text": "Явор Гърдев превръща необятния роман на Милен Русков в пиеса\n                    Явор Гърдев ще поставя моноспектакъл със Захари Бахаров в Театър 199 по нашумелия роман на Милен Русков „Чамкория“. Пръв новината обяви актьорът в своята страница във Фейсбук: „Официално: Край на лятната ваканция. Почваме: „Чамкория“ по романа на Милен Русков. Спектакъл на Явор Гърдев. Театър 199. Тази Коледа. Гърдев/Русков/Бахаров е положението“, написа той. „Още когато книгата излезе през май, започнахме разговори с автора.\n\n \n\nДълго се опитвах да го убедя да се заеме с драматизацията, но Русков искрено даде да се разбере, че не се интересува да пише пиеси, след като е усетил способността си да работи в зоната на романа“, обясни за „Монитор“ Явор Гърдев. Така режисьорът сам се е заел със сложната задача да преработи за сцена двата тома на романа, разстлал на почти 650 страници размирните събития от 20-те години на миналия век – атентата в църквата „Св. Неделя“, белия терор, дейността на анархисти, македонисти, комунисти и други политически фактори, през погледа на един от малцината по онова време таксиметрови шофьори в София. Белетристичната творба е написана в първо лице, което предполага „аз“-форма и на сцената, ето защо, за да е максимално верен на литературния оригинал, Явор Гърдев е предпочел да го превърне в моноспектакъл, а не в мащабно епично платно с много актьори и пиротехнически ефекти. Според него, голямата отговорност в случая е от огромния обем съдържание, силно центрирано в съзнанието на един герой, адекватно да бъдат изведени максимален брой смисли, които дават представа\n\n\n\nбез образцовият първоизточник да бъде силно окастрен. „Милен Русков бе така любезен да ми предостави достъп до своя лична тетрадка, в която е описвал ключови събития, важни за структурирането на сюжета“, разкри още режисьорът, добавяйки, че е избрал процесуалния подход към текста – тоест, сценичният вариант ще се дооформя и в хода на работата с актьора.\n\n„В самото начало сме и не знаем още какво ще „каже“ текстът, накъде ще ни поведе. Ние нямаме илюзии – много от качеството може да се загуби по пътя, защото грамадният обем на романа предлага неизчерпаем брой теми. Но ако не жертваме нещо, има опасност да се получи 8-дневен спектакъл, за който ще трябва да плащаме пари на хората да го гледат“, пошегува се Захари Бахаров. Присъщото му чувство за ирония и самоирония, добре познато на Явор Гърдев от предишни проекти с актьора (спектаклите „Дон Жуан“, „Чайка“, „Старицата от Калкута“, филма „Дзифт“ и др.), го прави идеален за образа на „шефьора“ бай Славе Желязков, който гледа на себе си и света през очилата на здравословната насмешка.\n\nРепетициите за моноспектакъла започват в началото на ноември, а премиерата очакваме в Театър 199 около Коледа.\n\n \n                    ", "date": "2017.10.17", "title": "Захари Бахаров с моноспектакъл по „Чамкория“"}
{"url": "http://www.monitor.bg/a/view/28998-%D0%9A%D0%9D%D0%94%D0%A0-%D0%AF%D0%B4%D1%80%D0%B5%D0%BD%D0%B0%D1%82%D0%B0-%D0%B2%D0%BE%D0%B9%D0%BD%D0%B0-%D0%BC%D0%BE%D0%B6%D0%B5-%D0%B4%D0%B0-%D0%B7%D0%B0%D0%BF%D0%BE%D1%87%D0%BD%D0%B5-%D0%B2%D1%8A%D0%B2-%D0%B2%D1%81%D0%B5%D0%BA%D0%B8-%D0%B5%D0%B4%D0%B8%D0%BD-%D0%BC%D0%BE%D0%BC%D0%B5%D0%BD%D1%82/", "text": "\n                    Заместник-посланикът на Северна Корея в ООН Ким Ин Ньон заяви, че ситуацията на Корейския полуостров е много опасна и че всеки момент може да избухне ядрена война, предаде Асошиейтед прес.\n\nКим заяви пред Комитета на Общото събрание по разоръжаването, че никоя друга страна в света освен Северна Корея не е била обект на \"толкова крайна и пряка ядрена заплаха от САЩ\" и че страната му има право на самоотбрана.\n\nДипломатът добави, че тази година Северна Корея е станала \"пълноценна ядрена сила, която притежава носители с различен обсег, включително атомна и водородна бомба, както и междуконтинентални балистични ракети.\n\nТой предупреди, че \"цялата континентална територия на Съединените щати е в обсега на нашия огън\" и че ако САЩ предприемат инвазия, \"няма да могат да избягат от нашето строго наказание където и да е по света\".\n                    ", "date": "2017.10.17", "title": "КНДР: Ядрената война може да започне във всеки един момент"}
{"url": "http://www.monitor.bg/a/view/62559-%D0%98%D0%BD%D1%86%D0%B8%D0%B4%D0%B5%D0%BD%D1%82-%D0%B2-%D0%BC%D0%B5%D1%82%D1%80%D0%BE%D1%82%D0%BE-%D0%BD%D0%B0-%D0%9B%D0%BE%D0%BD%D0%B4%D0%BE%D0%BD/", "text": "\n                    дин човек е убит и двама души са ранени – те имат прободни рани, при инцидент пред лондонската метростанция „Парсънс Грийн“, където само преди месец бяха ранени 30 души при терористично нападение.\n\nПолицията обаче не смята, че този инцидент е свързан с тероризъм, предаде БНР.\nОще по темата\nАхмед Хасан с обвинение за атентата в лондонското метро\nПолицията: Взривът в метрото в Лондон е терористичен акт!\nВзрив в метрото в Лондон, има пострадали\n\nСпоред наличните данни убитият е на около 20 години. Двамата ранени са били откарани с линейка в болница. Свидетели съобщават, че са видели мъж на мотопед да преследва двама души.\n\nОт Скотланд ярд съобщиха, че не третират инцидента като терористичен акт. Няма арестувани по случая, разследването продължава, подробностите са оскъдни. Полицията претърсва района на метростанцията „Парсънс Грийн“, който е отцепен.\n\nМиналия месец 30 души бяха ранени при терористично нападение във вагон на метрото на същата станция. От полицията призоваха свидетелите на инцидента да се обадят и да съобщят повече подробности.\n\n \n                    ", "date": "2017.10.17", "title": "Инцидент в метрото на Лондон "}
{"url": "http://www.monitor.bg/a/view/5676-%D0%94%D0%B2%D0%B0%D0%BC%D0%B0-%D0%BB%D0%B8%D0%B4%D0%B5%D1%80%D0%B8-%D0%BD%D0%B0-%D0%B1%D0%B0%D1%80%D1%81%D0%B5%D0%BB%D0%BE%D0%BD%D1%81%D0%BA%D0%B8%D1%82%D0%B5-%D1%81%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%B8-%D0%B2-%D0%B0%D1%80%D0%B5%D1%81%D1%82%D0%B0/", "text": "\n                    Испанският Върховен съд разпореди предварителен арест за двама лидери на каталунски сепаратистки организации, докато се води следствие срещу тях по подозрение за противодържавна дейност, предадоха Ройтерс и ДПА.\n\nСпоред прокуратурата Жорди Санчес и Жорди Куишарт са изиграли важна роля в планирането и подготовката на референдума за независимост в Каталуния на 1 октомври, обявен за незаконен от испанското правосъдие.\n\nДвамата се явиха за втори път пред специалния съд за дела, свързани с националната сигурност. Те са обвинени в противодържавна дейност, защото на 20 септември свикали и насърчили протестиращи, които в продължение на няколко часа попречили на служители на националната полиция да обискират офиси на каталунското правителство в Барселона, посочва АФП.\n\nКаталунският премиер Карлес Пучдемон коментира арестите като \"много лоша новина\".\n\n\"Те се опитват да хвърлят в затвора идеи, но това засилва стремежа към свобода\", написа Пучдемон в Twitter.\n\nПредседателката на каталунския регионален парламент Карме Форкадел настоя Санчес и Куишарт да се върнат у дома и нарече неоправдано задържането на мирни лидери. Двете оглавявани от тях организации - \"Национално каталунско събрание\" и \"Омниум културал\" - публикуваха в социалните мрежи видеозаписи, в които Санчес и Куишарт призовават поддръжниците си да продължат мирните демонстрации, добавя АП.\n\nГоворител на каталунското правителство нарече \"провокация на испанската държава\" снощния арест на двамата влиятелни сепаратистки лидери.\n\n\"Държавата си играе на провокации, но хората не им се поддават\", каза Жорди Турул. Той добави, че разбира възмущението, предизвикано от ареста на Жорди Куишарт и Жорди Санчес, които според него не са виновни в нищо друго, освен че са призовавали към мирни демонстрации.\n\nСъобщението, че по нареждане на Върховния съд двамата каталунски лидери са арестувани, бе посрещнато по улиците на Барселона с удряне по тенджери и тигани, с автомобилни клаксони и оглушителен шум.\n\nОрганизациите, оглавявани от двамата задържани - \"Национално каталунско събрание\" и \"Омниум културал\" - отправиха призив към хората в Каталуния да спрат работа днес по обед, за да протестират срещу арестите.\n\nЗа тази вечер са насрочени и протести пред представителствата на националното правителство в градовете на Каталуния.\n                    ", "date": "2017.10.17", "title": "Двама лидери на барселонските сепаратисти в ареста"}
{"url": "http://www.monitor.bg/a/view/33905-%D0%9E%D1%82%D0%BA%D1%80%D0%B8%D1%85%D0%B0-%D0%9A%D0%B5%D1%85%D0%BB%D0%B8%D0%B1%D0%B0%D1%80%D0%B5%D0%BD%D0%B0%D1%82%D0%B0-%D1%81%D1%82%D0%B0%D1%8F/", "text": "\n                    Трима немски изследователи са открили следи, водещи към отдавна изгубената Кехлибарена стая. Според тях тя е скрита в една от пещерите в Рудните планини, намиращи се на юг от Саксония, недалеч от Дрезден, съобщава \"Билд\" (Bild).\nПретърсването на локацията 73-годишният Леонард Блуме, 67-годишният Гюнтер Екард и 71-годишния Питър Лор започват след сигнал от свой \"надежден източник\", който им казва, че съкровището се намира именно там.\nС помощта на радар Лор сканира \"Пещерата на принца\" и открива големи кухини, наподобяващи бункер.\n\"По стените открихме и следи от стоманени въжета, които се използват за пускане на тежки товари в дълбочина. Според георадара под пещерата има дори скрита системна от тайни тунели, датираща от 1835 година\", отбелязва пък Екард, който допълва, че е имало опити за умишлено взривяване на пещерата с цел срутване.\nВ областта вече са започнали разкопките в търсене на \"осмото чудо на света\".\nКехлибарената стая e създадена през XVIII в. от немски майстори по поръчка на пруския крал Фридрих Вилхелм I, който иска да направи подарък на тогавашния си съюзник руския цар Петър I.\nВеликолепното творение представлява стая в Екатерининския дворец, облицована изцяло със стотици кехлибарени плочки със златен кант и кристални огледала, блестящи на светлината.\nПо-късно, през 1755 г., императрица Елисавета Петровна заповядва Кехлибарената стая да се разглоби и премести в Царское село. Там тя остава до 1941 година, когато нацистите отново я разглобяват и я пренасят в Кьонигсберг. След капитулацията на Германия във войната \"осмото чудо на света\" окончателно изчезва.\n\n \n                    ", "date": "2017.10.17", "title": "\"Откриха\" Кехлибарената стая "}
{"url": "http://www.monitor.bg/a/view/20732-%D0%90%D0%BC%D0%B5%D1%80%D0%B8%D0%BA%D0%B0%D0%BD%D0%BA%D0%B0-%D0%BE%D0%BF%D0%B5%D1%87%D0%B5-%D1%81%D0%B8%D0%BD%D0%BE%D0%B2%D0%B5%D1%82%D0%B5-%D1%81%D0%B8-%D0%B2%D1%8A%D0%B2-%D1%84%D1%83%D1%80%D0%BD%D0%B0%D1%82%D0%B0/", "text": "\n                    Многодетна майка от американския град Атланта, Джорджия, не е намерила друг отдушник на психическите си проблеми освен да напъха две от децата си във фурната и да ги опече, пише изданието „Атланта Джърнал-Конститюшън”. Според следствието децата са били момчета – едното на 2 години, второто на около годинка. Майката не само извършила това ужасно престъпление, но и го заснела с телефона си, а след това го пратила не на друг, а на бащата на децата. След като видял смразяващата картина, мъжът веднага извикал полиция. Семейството има общо 4 деца (момче на 3 и момиче на 6). Жената е прегледана от психиатър и е установено, че има психическо разстройство. Тя отдавна е знаела за болестта, но не си е направила труда да иде на лекар. Заболяването се изострило след като починал баща й и раждането на четирите деца. Преди около месец жената била принудена да напусне работа, защото не могла да намери детегледачка. Според близки на жената тя практически сама гледала децата – мъжът изобщо не й помагал, нито физически, нито финансово.\n\nЖената твърди, че оставила децата с познати, а когато се прибрала, открила двете тела във фурната. Следствието обаче не е склонно да й вярва.\n                    ", "date": "2017.10.17", "title": "Американка опече синовете си във фурната"}
{"url": "http://www.monitor.bg/a/view/73681-%D0%91%D1%8F%D1%81%D0%BD%D0%B0-%D0%B1%D0%BB%D0%BE%D0%BD%D0%B4%D0%B8%D0%BD%D0%BA%D0%B0-%D1%83%D0%B4%D0%B0%D0%B2%D0%B8-%D0%BB%D0%B0%D1%87%D0%B5%D0%BD%D0%B0%D1%82%D0%B0-%D0%BA%D0%BE%D0%BB%D0%B0-%D0%BD%D0%B0-%D0%B3%D0%B0%D0%B4%D0%B6%D0%B5%D1%81%D0%BA%D1%8A%D0%BF%D0%B5%D1%80%D0%BD%D0%B8%D0%BA/", "text": "\n                    Разгневена блондинка, която се изживявала като модел, отмъсти на бивше гадже скъперник като паркира колата му на дъното на басейн в собствения му дом.Кристина Кучма и бизнесменът Гай Джентий късат по време на вечеря в ресторант. Кристина била скромна (по произход е рускиня) и поискала от принца 50 000 долара, за да започне собствен бизнес. Гай обаче се държал твърдо и й казал: \"Ако искаш гадже, което да ти дава толкова пари, стоиш пред грешния човек\".Без много да му мисли ядосаната блондинка го нарекла лъжец, лиснала му горещ зелен чай в лицето и бясна напуснала заведението.  А малко по-късно мъжът получил SMS, в който пишело, че го чака изненада в задния му двор. Щом се прибирал, мъжът заварил колата си – Mercedes S400 на дъното на басейна. Бизнесменът споделя, че в първия момент се уплашил, че момичето може да е вътре и дори не помислил за колата. Когато обаче разбрал, че я няма се ядосал и потърсил за помощ полицията. \"Наистина я обичах и смятах да се оженя за нея, но тя стигна твърде далеч\", коментира ситуацията той. Четири часа били необходими на специалисти да извадят автомобила от басейна.\n\n\n                    ", "date": "2017.10.17", "title": "Бясна блондинка удави лачената кола на гадже-скъперник"}
{"url": "http://www.monitor.bg/a/view/75384-%D0%92%D0%B7%D1%80%D0%B8%D0%B2%D0%B8%D1%85%D0%B0-%D0%BC%D0%B0%D0%BB%D1%82%D0%B8%D0%B9%D1%81%D0%BA%D0%B0-%D0%B1%D0%BB%D0%BE%D0%B3%D1%8A%D1%80%D0%BA%D0%B0-%D0%90%D1%81%D0%B0%D0%BD%D0%B6-%D0%B4%D0%B0%D0%B2%D0%B0-%D0%BD%D0%B0%D0%B3%D1%80%D0%B0%D0%B4%D0%B0-%D0%B7%D0%B0-%D0%B8%D0%BD%D1%84%D0%BE%D1%80%D0%BC%D0%B0%D1%86%D0%B8%D1%8F-%D0%B7%D0%B0-%D1%83%D0%B1%D0%B8%D0%B9%D1%86%D0%B8%D1%82%D0%B5/", "text": "\n                    Известната малтийска блогърка Дафне Каруана Галиция, обвинила правителството на страната си в корупция, стана жертва на бомба, поставена под автомобила й, предаде АФП.\nПремиерът на страната Джоузеф Мускат направи телевизионно изявление, в което определи убийството като \"варварско посегателство срещу свободата на медиите\" и обеща, че виновниците ще бъдат наказани, съобщи Ройтерс. \"Страната ни заслужава справедливост\", подчерта Мускат и призова за национално единство. Мускат съобщи още, че по негова молба служители на ФБР са на път за Малта, за да помогнат в разследването.\nПо-рано тази година популярната блогърка заяви, че компания, споменаваща се в Панамските досиета с името \"Егрант\", е собственост на Мишел Мускат, съпругата на премиера, припомня ДПА. Според Галиция съпругата на Мускат е получила пари от дъщерята на азербайджанския президент чрез компания, създадена от \"Мосак Фонсека\" - правната кантора, озовала се в центъра на скандала с Панамските досиета.\nКакто Мускат, така и съпругата му отрекоха обвиненията и премиерът свика предсрочни избори, на които беше преизбран.Нападението шокира Малта и бе осъдено от лидерите на ЕС, включително от първия заместник-председател на Европейската комисия Франс Тимерманс и председателя на Европейския парламент Антонио Таяни, пише в. \"Ню Йорк таймс\".\nПоловин час преди смъртта на 53-годишната Дафне Каруана Галиция излезе последният й пост в блога й, в който началникът на кабинета на премиера отново е обвинен в корупция.\nЕвропейското издание на новинарския сайт \"Политико\" неотдавна включи Каруана Галиция в списъка си на 28 души, които \"формират и разтърсват Европа\". Сайтът я нарече \"блогърка фурия\" и заяви, че тя сама върши работа колкото целия Уикилийкс с разкритията си за корупция и шуробаджанащина.Посещенията на създадения й през 2008 г. блог понякога достигаха 400 000, което е почти колкото населението на Малта, пише вестникът и отбелязва, че неотдавна тя се е уведомила полицията за получавани заплахи.Правата на журналистите да разследват и да задават неудобни въпроси е в сърцевината на ценностите на ЕС и трябва да бъдат защитавани винаги, заяви говорителят на Европейската комисия Маргаритис Шинас по повод атентата.\nВярваме, че ще бъде въздадено правосъдие, макар че това няма да поправи непоправимото. Председателят на ЕК Жан-Клод Юнкер и комисията осъждат това нападение възможно най-решително, посочи говорителят.\nТой заяви, че комисията е ужасена от атентата. Шинас определи Галиция като водеща разследваща журналистка в Малта.Създателят на WikiLeaks Джулиан Асанж предлага 20 000 евро награда в замяна на информация, която би могла да помогне за разкриването на отговорните за убийството на разследващата малтийска журналистка Дафне Каруана Галиция.\n\n\n                    ", "date": "2017.10.17", "title": "Взривиха малтийска журналистка, Асанж дава награда за информация за убийците"}
{"url": "http://www.monitor.bg/a/view/67215-%D0%9C%D0%B5%D0%B9-%D0%B8-%D0%AE%D0%BD%D0%BA%D0%B5%D1%80-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D0%B1%D1%8A%D1%80%D0%B7-%D0%91%D1%80%D0%B5%D0%BA%D0%B7%D0%B8%D1%82/", "text": "\n                    Британската министър-председателка Тереза Мей и председателят на Европейската комисия Жан-Клод Юнкер постигнаха съгласие на работна вечеря в Брюксел снощи, че преговорите за излизане на Великобритания от ЕС трябва да бъдат ускорени, предадоха Ройтерс и Франс прес.\nВ обща декларация двамата заявиха, че в двучасовата конструктивна и приятелска среща те са направили преглед на напредъка в досегашните преговори и са единодушни, че тези усилия трябва да бъдат ускорени в идните месеци.\nСрещата на Мей и Юнкер бе обявена по-малко от 24 часа предварително. На нея присъстваха и главните преговарящи от двете страни - британския министър за Брекзит Дейвид Дейвис и Мишел Барние от страна на ЕС. Журналистите бяха държани на разстояние и за разговорите не бе дадена никаква друга информация освен общата декларация от шест изречения, посочва Ройтерс. В нея се посочва освен това общият интерес да бъде запазено споразумението за иранската ядрена програма, както и общата работа за засилване на сигурността на гражданите в Европа и конкретно в борбата с тероризма.\nМей и Юнкер вечеряха заедно снощи, три дни преди срещата на върха на ЕС в четвъртък и петък в Брюксел, когато европейските лидери трябва да решат дали преговарящите за Брекзит могат да преминат към втората фаза, на която ще се обсъждат бъдещите търговски отношения между двете страни, при условие, че на досегашните разговори за условията на раздялата е постигнат достатъчен напредък.\nОт гледна точка на ЕС достатъчен напредък няма и вероятно 27-те ще отложат решението за срещата на върха през декември. Основният спорен въпрос е колко трябва да плати Великобритания за \"развода\". Според Брюксел сумата е между 60 и 100 милиарда евро, напомня АФП.\n                    ", "date": "2017.10.17", "title": "Мей и Юнкер се разбраха за бърз Брекзит"}
{"url": "http://www.monitor.bg/a/view/21813-%D0%A2%D0%B5%D1%80%D0%BE%D1%80%D0%B8%D1%81%D1%82%D0%B8-%D0%B3%D0%BE%D1%82%D0%B2%D0%B5%D0%BB%D0%B8-%D0%B0%D1%82%D0%B5%D0%BD%D1%82%D0%B0%D1%82-%D0%BD%D0%B0-%D0%BA%D0%BE%D0%BD%D1%86%D0%B5%D1%80%D1%82-%D0%BD%D0%B0-%D0%9A%D0%B8%D1%80%D0%BA%D0%BE%D1%80%D0%BE%D0%B2/", "text": "\n                    Терористи от \"Ислямска държава\" са планирали кървав атентат на един от концертите на руската естрадна звезда от български произход Филип Киркоров, информира РБК. Организатори на атаката били членове на спящата клетка на екстремистката организация в Махачкала, които са задържани на 14 октомври, уточнява агенцията.           Терористите имали намерение да приведат в действие три самоделни взривни устройства по време на концерта на певеца на 6 юли т.г. в Махачкала, разказа източник от Федералната служба за сигурност /ФСС/. Опитът на членовете на ИД на окървавят мероприятието обаче се оказал  неуспешен. Събеседникът на РБК от спецслужбите не уточнява какво точно е спряло терористите. По думите на друг източник, в същия ден главатарят на клетката 30-годишният Хабибула Халдузов наредил на двама свои подчинени /Самир Ибрахимов и Хидирнеби Казуев/ да нападнат служителите на патрулната служба на МВР в градския парк „50 години Октомври“ и да отнемат оръжието им. Въоръжени с ножове и брадви, членовете на ИД се отправили в парка, където започнали да следят двама полицаи. Екстремистите обаче така и не успели да извършат нападението, тъй като на мястото имало много хора.РБК посочва, че миналата събота Халдузов, Казуев, Ибрахимов и още един терорист са били задържани. По данни на специалните служби, всички те са родом от Дагестан. От ФСС допълват, че Халдузов се смята за най-опитан от всички членове на клетката, като той се свързвал с помощта на месинджъра Telegram с бойци от Ислямска държава в Сирия. Всички задържани са работели на различни строителни обекти в Махачкала, те положили по интернет клетва пред главатаря на ИД през юли т.г., пишат агенциите. Пресата припомня, че терористите активно използват споменатия месинджър за общуване и организиране на атентати. Само преди ден московски съд наложи на Telegram глоба от 800 000 рубли или близо 12 000 евро за отказ да предостави на ФСС ключове за декодиране на съобщенията в месинджъра. „Telegram е удобен за екстремистите, тъй като дава възможност за създаване на секретни чатове с високо ниво на шифроване на предаваната информация“, обясниха от службата за сигурност. Коментирайки казуса, съветникът на президента по интернет Герман Клименко отбеляза, че терористите могат да използват и други месинджъри, като WhatsApp и Viber. Проблемът с Telegram е в това, че създателят му Павел Дуров отказва да си сътрудничи с властите, като според Клименко тази позиция е „анархична“. Той посочи, че в това отношение WhatsApp и Google проявяват разбиране и водят диалог с контролните структури за общи усилия в борбата с тероризма. YouTube дори блокира определени видео клипове, съгласувано с руските държавни органи, допълни Клименко.\n\n\n                    ", "date": "2017.10.17", "title": "Терористи готвели атентат на концерт на Киркоров "}
{"url": "http://www.monitor.bg/a/view/50381-%D0%A0%D1%83%D1%81%D0%BA%D0%B8-%D1%85%D1%83%D0%B4%D0%BE%D0%B6%D0%BD%D0%B8%D0%BA-%D0%B7%D0%B0%D0%BF%D0%B0%D0%BB%D0%B8-%D1%84%D1%80%D0%B5%D0%BD%D1%81%D0%BA%D0%B0%D1%82%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0-%D0%B1%D0%B0%D0%BD%D0%BA%D0%B0/", "text": "\n                     Руският художник Пьотр Павленски бе арестуван, след като подпали част от сградата на Френската национална банка в Париж. Нанесени са леки материални щети.Павленски, известен със своите политически мотивирани пърфомънси, обяви по-рано тази година, че е получил политическо убежище във Франция, след като е бил обвинен в Русия за изнасилване, което той отрича.Задържането на Павленски бе съобщено в Туитър от фотографа Анри Капустин, който засне събитието.Активистката на позабравеното движение Femen Сара Константен също публикува в своя Туитър снимка на Павленский до стените на горящата сграда. \"Банкерите заеха мястото на монарсите...Възраждането на революцията във Франция разпалва огъня на революцията по целия свят\", написа тя.Парижката полиция потвърди за ареста на Павленски и уточни, че е арестуван и още един човек, но не съобщи името му.През ноември 2015 г. Павленский подпали врата на прочутата централа на Федералната служба за сигурност (бивша КГБ) на Лубянка. Акцията му, посветена на украинския режисьор Олег Сенцов, осъден на 20 години затвор, бе наречена \"Угроза\".\n\n \n                    ", "date": "2017.10.17", "title": "Руски художник запали френската национална банка "}
{"url": "http://www.monitor.bg/a/view/75492-%D0%9C%D0%B0%D0%B9%D0%BA%D0%B0%D1%82%D0%B0-%D0%BD%D0%B0-%D0%A5%D0%B0%D1%80%D0%B8-%D0%9F%D0%BE%D1%82%D1%8A%D1%80-%D0%BD%D0%B0%D0%B9%D0%B1%D0%BE%D0%B3%D0%B0%D1%82%D0%B0-%D0%B5%D0%B2%D1%80%D0%BE%D0%B7%D0%BD%D0%B0%D0%BC%D0%B5%D0%BD%D0%B8%D1%82%D0%BE%D1%81%D1%82/", "text": "\n                    Британската писателка Джоан К. Роулинг, която по-рано през годината беше обявена за най-печелившия автор в света, е начело в класация на сп. \"Форбс\" за най-високоплатени европейски знаменитости, пише в. \"Дейли експрес\".\nСъздателката на книгите за приключенията на Хари Потър заема първото място с приходи от 95 милиона долара за изминалите 12 месеца. Съществена част от внушителната сума Роулинг е спечелила като съавтор на на хитовата сценична постановка \"Хари Потър и прокълнатото дете\", както и от тематичните атракциони \"Вълшебният свят на Хари Потър\" в студиата \"Юнивърсъл\" в Калифорния и Флорида.\nВторо място сред най-високоплатените европейски знаменитости на 2017 г. заема футболната звезда от Португалия Кристиано Роналдо с 93 милиона долара. На трета позиция в класацията на сп. \"Форбс\" е британската група \"Колдплей\" с 88 милиона долара.\nМиналогодишният първенец - британско-ирландската момчешка група \"Уан дайрекшън\", остава извън Топ 20 при новата подредба.\nТоп 20 на сп. \"Форбс\" за най-високоплатени европейски знаменитости на 2017 г. включва:\n1. Джоан К. Роулинг (Великобритания) - 95 милиона долара\n2. Кристиано Роналдо (Португалия) - 93 милиона долара\n3. \"Колдплей\" (Великобритания) - 88 милиона долара\n4. Адел (Великобритания) - 69 милиона долара\n5. Роджър Федерер (Швейцария) - 64 милиона долара\n6. = Елтън Джон (Великобритания) - 60 милиона долара\n6. = Гордън Рамзи (Великобритания) - 60 милиона долара\n8. Пол Маккартни (Великобритания) - 54 милиона долара\n9. Рори Макилрой (Великобритания) - 50 милиона долара\n10. Калвин Харис (Великобритания) - 48,5 милиона долара\n11. Люис Хамилтън (Великобритания) - 46 милиона долара\n12. Саймън Кауъл (Великобритания) - 43,5 милиона долара\n13. Тиесто (Холандия) - 39 милиона долара\n14. Себастиан Фетел (Германия) - 38,5 милиона долара\n15. Новак Джокович (Сърбия) - 37,6 милиона долара\n16. Ед Шийран (Великобритания) - 37 милиона долара\n17. Фернандо Алонсо (Испания) - 36 милиона долара\n18. = Гарет Бейл (Великобритания) - 34 милиона долара\n18. = Конър Макгрегър (Ирландия) - 34 милиона долара\n20. Златан Ибрахимович (Швеция) - 32 милиона долара.\n                    ", "date": "2017.10.17", "title": "Майката на Хари Потър най-богата еврознаменитост"}
{"url": "http://www.monitor.bg/a/view/27004-%D0%9F%D0%BB%D0%BE%D1%87%D0%B0-%D0%BE%D1%82-%D1%88%D0%BE%D0%BA%D0%BE%D0%BB%D0%B0%D0%B4-%D1%81%D0%B2%D0%B8%D1%80%D0%B8-%D0%BA%D0%B0%D1%82%D0%BE-%D0%BE%D1%82-%D0%B2%D0%B8%D0%BD%D0%B8%D0%BB/", "text": "\n                    На Лондонското шоу на шоколада беше демонстрирана плоча, изготвена от шоколад и възпроизвеждаща истинска музика от грамофон, предаде агенция ЮПИ.\nВкусният сингъл е дело на хърватските майстори на кафявото изкушение от компанията \"Надалина\". На видеоклипа, пуснат в мрежата, се вижда как шоколадовият сингъл се върти на грамофона и от него звучи парче на сърбохърватски.\nОказва се, че майсторите на шоколадите от фирмата \"Надалина\" си имали свой състав, записали парчето си, след което го прехвърлили на шоколадов носител, показан в Лондон.\n                    ", "date": "2017.10.17", "title": "Плоча от шоколад свири като от винил"}
{"url": "http://www.monitor.bg/a/view/78769-%D0%9D%D0%BE%D0%B2%D0%B8-%D1%80%D0%B0%D0%B7%D0%BA%D1%80%D0%B8%D1%82%D0%B8%D1%8F-%D0%BE%D0%BA%D0%BE%D0%BB%D0%BE-%D1%81%D0%B5%D0%BA%D1%81-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-%D1%80%D0%B5%D0%B6%D0%B8%D1%81%D1%8C%D0%BE%D1%80%D0%B8%D1%82%D0%B5-%D0%9B%D0%B0%D1%80%D1%81-%D1%84%D0%BE%D0%BD-%D0%A2%D1%80%D0%B8%D0%B5%D1%80-%D0%9D%D0%B5-%D1%81%D1%8A%D0%BC-%D0%BD%D0%B0%D1%81%D0%B8%D0%BB%D0%B2%D0%B0%D0%BB-%D0%91%D1%8C%D0%BE%D1%80%D0%BA/", "text": "\n                    Датският режисьор Ларс фон Триер отхвърли обвиненията на исландската певица Бьорк в сексуален тормоз по време на снимките на филма „Танцьорка в мрака“.\n\n„Не това се случи. Но това, че ние определено не бяхме приятели, е истина“, каза Фон Триер пред датския ежедневник „Юланд постен“.\n\nКоментарът му идва в отговор на съобщение на певицата във Фейсбук от неделя, в което тя посочва, че е била вдъхновена от обвиненията в сексуален тормоз срещу холивудския продуцент Харви Уайнстийн.\n\nПо думите й явно е нееднократно явление това, че „режисьор може да докосва и тормози свои актриси, когато поиска, като филмовите институции го позволяват“.\n\nВ съобщението си 51-годишната актриса не споменава конкретни имена, но посочва, че въпросният режисьор има екип от десетки хора, които окуражават действията му. „Когато отхвърлих режисьора нееднократно, той се разсърди и ме наказа“, посочи тя. Музикалната драма от 2000-та година „Танцьорка в мрака“, за която Бьорк получава награда за най-добра актриса на кинофестивала в Кан, е единственият филм с нейно участие.\n\nМеждувременно холивудският продуцент Джефри Каценбърг заяви, че обвиненият в сексуални посегателства Харви Уайнстийн е чудовище, но не е хищник единак. \"Не се заблуждавайте - той е чудовище - заяви Каценбърг на конференция, организирана от \"Уолстрийт джърнъл\" в Лагуна бийч, Калифорния. - Проблемът е в това, че има глутница вълци. Харви Уайнстийн не е единствен в тази роля. Именно с това ще трябва да се помъчим да се справим.\"\nДесетки актриси, сред които световноизвестни знаменитости, като Гуинет Полтроу, Анджелина Джоли и Мира Сорвино, обвиниха Уайнстийн, че ги подложил на сексуален тормоз. След появилите се обвинения срещу него Холивуд му обърна гръб.\n\nМалайзийската актриса Мишел Йео и нейната американска колежка Алиса Милано бяха поредните знаменитости, които се включиха в дебата относно скандала с Уайнстийн. Мишел Йео заяви, че е знаела за съмнителната репутация на похотливия американски кинодеец и че би пуснала в действие \"уменията си по бойни изкуства\", ако Уайнстийн се беше осмелил да й посегне. Той беше продуцент миналата година на римейка на лентата с нейно участие \"Тигър и дракон\". Йео заяви, че си давала сметка, че Уайнстийн е преследвач, чиито намерения не са почтени. \"Слава богу аз не станах негова жертва, иначе той щеше да изпита на гърба си ефекта от многогодишните ми тренировки по бойни изкуства!\"\nОт своя страна американската актриса Алиса Милано, която в събота призова в Туитър всички жени, които са станали жертва на сексуални посегателства, да туитнат #MeToo, е предизвикала неочаквано широка дискусия, отбелязва агенцията. До понеделник над 53 хиляди потребителки са направили коментари в споменатата интернет платформа. В тях жертвите споделят своите неприятни преживявания, някои от които за пръв път. Хаштагът пък е бил туитван около половин милион пъти само за 24 часа, обявиха от Туитър.\n                    ", "date": "2017.10.17", "title": "Нови разкрития около секс живота на режисьорите: Ларс фон Триер: Не съм насилвал Бьорк "}
{"url": "http://www.monitor.bg/a/view/73921-%D0%A1%D0%BF%D0%B5%D1%86%D0%B8%D0%B0%D0%BB%D0%BD%D0%B8%D1%82%D0%B5-%D1%81%D0%BB%D1%83%D0%B6%D0%B1%D0%B8-%D0%BD%D0%B0-%D0%98%D1%82%D0%B0%D0%BB%D0%B8%D1%8F-%D0%BF%D1%80%D0%B5%D0%B2%D0%B7%D0%B5%D0%BC%D0%B0%D1%82-%D0%BC%D0%B5%D1%81%D1%82%D0%BD%D0%B8%D1%8F-%D1%82%D0%B5%D0%BB%D0%B5%D0%BA%D0%BE%D0%BC/", "text": "\n                    Правителството на Италия реши специалните служби на страната да осъществяват занапред пълен контрол над интернет. В приетото от кабинета постановление се посочва, че основната цел на мярката е да бъде гарантирана сигурността на мрежата на територията на държавата. За да осъществи намерението си правителството на Паоло Джентилони ще използва неговото право на „златна акция“ в местния телеком – ТИМ, който е собственик на съоръженията и техниката за разпространение на интернет.\n\nВ коментарите си на постановлението италианските медии подчертаха, че то е безпрецедентно, тъй като Телеком е отдавна приватизирана и поне досега подобна намеса на изпълнителната власт в голяма частна компания не се била случвала. В същото време обаче пишещото братство изтъкна, че „златната акция“ дава право на държавата да „блиндира“ всяка фирма, в която промяната на собствеността може да повлияе върху стратегически сектори като например в случая „мрежата“, от която в голяма степен зависят отбраната на страната и националната сигурност. А през последните месеци в ТИМ е била осъществена доста масирана размяна на акции, която е позволила на френския колос „Вивенди“ на магната Венсан Болоре да придобие 23,9 % от държавния преди време италиански телеком. Естествено той не е мажоритарен собственик, не държи 51% от капитала, но според анализите на специалистите разпределението на акциите между останалите собственици му позволявало да управлява компанията едва ли не еднолично и в каквато си иска посока. И ако се вярва на медиите, именно това състояние на нещата било накарало държавата да използва нейната „златна акция“ с цел да не може французинът да разиграва коня си както си пожелае.\n\n В постановлението си министерският съвет на Италия разпорежда на Департамента за информация по сигурността/ДИС/ да организира към ТИМ специално звено, което да държи изкъсо „мрежата“ на Апенините. Тоест да управлява пряко оперативната „машина“, която ще гарантира сигурността на интернет или иначе казано ще бди той да не бъде използван срещу интересите на страната и нейните граждани. Изборът на началник на звеното е предоставен на ДИС, като той ще бъде на пряко подчинение на кабинета и ще се отчита пряко на премиера и неговите заместници. Новото звено на специалните служби ще контролира изцяло и дейността на двете полусекретни фирми – „Sparkle“ и „Telsy“, които също са свързани с националната сигурност. Първата е собственик на прекараните по морското дъно комуникационни кабели - местни и международни, а втората пази членовете на кабинета да не бъдат подслушвани.\n                    ", "date": "2017.10.17", "title": "Специалните служби на Италия превземат местния телеком"}
{"url": "http://www.monitor.bg/a/view/1484-%D0%98%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B7%D0%B0%D0%B3%D1%83%D0%B1%D0%B8-%D0%A0%D0%B0%D0%BA%D0%BA%D0%B0/", "text": "\n                     \n\nПодкрепяните от САЩ въоръжени отряди на Сирийските демократични сили са завзели окончателно ключовия град Ракка от \"Ислямска държава\" (ИД), предаде Ройтерс.\nСирийските демократични сили - съюз от кюрдски и арабски милиции, се сражават срещу ИД в смятания доскоро за нейна \"столица\" град от юни. В сряда те са издигнали своя флаг в средата на градския стадион - последната позиция, държана от джихадистите, повечето от които са се предали. Обсадата започна на 6 юни, а самата операция в околностите на Ракка - в края на миналата година. Американски бомбардировки прекъснаха връзките на града с останалата част на провинцията, опустошавайки града в опит да ликвидират джихадистите.\n\nПо-рано Сирийската обсерватория за правата на човека съобщи, че в града в североизточната част на страната вече няма бойци на групировката. Формалната декларация за \"освобождаването\" на Ракка се очаква до края на деня.\n\nПрез последните няколко дни близо 3000 цивилни са напуснали града, който имаше население от над 300 000 души, преди да попадне в ръцете на \"Ислямска държава\". Това може да е по-голямата част от останалото в града население, което според някои източници е било около един процент от обитателите, регистрирани в началото на 2014 г.\n\nСпоред телевизия \"Ал Джазира\" Ракка няма електричество и питейна вода, а последната пекарна в града е била унищожена неотдавна.\n                    ", "date": "2017.10.17", "title": "\"Ислямска държава\" загуби Ракка"}
{"url": "http://www.monitor.bg/a/view/10245-%D0%A1%D1%8A%D0%B4%D1%8A%D1%82-%D0%B2-%D0%A1%D1%82%D1%80%D0%B0%D1%81%D0%B1%D1%83%D1%80%D0%B3-%D0%A0%D1%83%D1%81%D0%B8%D1%8F-%D0%B4%D0%B0-%D0%BF%D0%BB%D0%B0%D1%82%D0%B8-55-000-%D0%B5%D0%B2%D1%80%D0%BE-%D0%BD%D0%B0-%D0%9D%D0%B0%D0%B2%D0%B0%D0%BB%D0%BD%D0%B8/", "text": "\n                    Европейският съд за правата на човека (ЕСПЧ) разпореди на правителството на Русия да изплати на опозиционния лидер Алексей Навални 55 хиляди евро, а на пребиваващия в затвора негов брат Олег над 20 хиляди евро, предаде ДПА.\nСъдът в Страсбург присъди изплащането на компенсация на братята заради несправедливи присъди в Русия по обвинения в измама и присвояване на средства от руския клон на френската козметична фирма \"Ив Роше\". Олег Навални излежава присъда след делото през 2014 г. и предстои да излезе на свобода догодина, а брат му бе осъден условно.\nСъдебният състав на ЕСПЧ единодушно подкрепи жалбата на двамата Навални и реши, че в решенията на руския съд са нарушени членове 6 и 7 от Европейската конвенция за правата на човека - за \"право на справедлив съд\" и за \"наказание въз основа на закон\". Последното означава, че не може да бъде съден човек за деяния, които в момента на извършването не са били престъпления, посочи ТАСС.\nРуската агенция цитира Леонид Слуцки, председател на комисията по външни работи към Държавната дума, според когото решението на съда в Страсбург е политически мотивирано. \"Решението по делото на братя Навални, както и много други от последните присъди на ЕСПЧ във всички случаи носят политизиран характер\", каза той. На ищците е присъдено обезщетение на обща сума 75 971 евро и 460 хиляди рубли, по-малко от поисканото от вносителите на жалбата.\nДПА отбеляза, че руските власти вероятно няма да платят нищо на Алексей и Олег Навални, защото от края на 2015 г . в Русия действа закон, който позволява да се пренебрегват присъди на международни съдилища. Въпросният закон, който намалява ангажираността на Русия към международните споразумения, е смятан за средство, чрез което се предотвратява изплащането на милиарди евро по мащабен съдебен иск относно имуществото на бившата петролна компания \"Юкос\".\n                    ", "date": "2017.10.17", "title": "Съдът в Страсбург: Русия да плати 55 000 евро на Навални "}
{"url": "http://www.monitor.bg/a/view/70222-%D0%95%D1%80%D0%B4%D0%BE%D0%B3%D0%B0%D0%BD-%D0%B2-%D0%9F%D0%BE%D0%BB%D1%88%D0%B0-%D0%B8%D1%81%D0%BA%D0%B0-%D0%BC%D0%B0%D1%85%D0%B0%D0%BD%D0%B5-%D0%BD%D0%B0-%D1%88%D0%B5%D0%BD%D0%B3%D0%B5%D0%BD%D1%81%D0%BA%D0%B8%D1%82%D0%B5-%D0%B2%D0%B8%D0%B7%D0%B8-%D0%B7%D0%B0-%D1%82%D1%83%D1%80%D1%86%D0%B8/", "text": "\n                    Турският президент Реджеп Тайип Ердоган бе посрещнат сърдечно от полския си колега Анджей Дуда днес във Варшава по време на първото си официално посещение в страна от ЕС след осуетения опит за преврат от юли 2016 г., предаде АФП.\nЕрдоган посети Белгия през май за среща на НАТО и Хамбург за среща на Г20 през юли, но Полша е първата страна от ЕС, която го покани на посещение в рамките на двустранните отношения, след преследванията, предприети в Турция срещу заподозрени за участие в опита за преврат.\nПолша подкрепя стремежа на Турция за присъединяване към ЕС, заяви Дуда пред журналисти след среща на четири очи с турския президент.\nПреговорите за присъединяване на Анкара към ЕС, започнали през 2005 г., са в мъртва точка. Германският канцлер Ангела Меркел поиска наскоро спиране на преговорите, но повечето от останалите страни от ЕС предпочитат за момента запазване на тази крехка връзка, въпреки опасенията им по отношение на някои прояви на турския режим.\nАко ЕС смята, че \"присъединяване на Турция не е възможно, да ни го каже най-накрая\", отбеляза Ердоган.\nСпоред него Турция е изразходвала \"30 милиарда долара\", за да приеме на своя територия над три милиона мигранти, докато ЕС, който обеща шест милиарда евро, \"е предоставил за момента едва 885 милиона\".\nДвамата президенти, които се очаква да участват в турско-полски икономически форум, изразиха съжаление за слабия търговски обмен, който е бил в размер на шест милиарда евро през 2016 г. Те изразиха пожелание до пет години търговският обмен да бъде увеличен до 10 милиарда евро.\nЕрдоган и Дуда обсъдиха както сътрудничеството в областта на отбраната, в рамките на НАТО, така и в областта на енергетиката, където двете страни имат нещо общо, а именно това, че разчитат в известна степен на въглища, за да задоволяват своите нужди.\nЕрдоган призова \"приятелските страни в ЕС да окажат натиск за премахване на шенгенските визи за турските граждани. \"Документи по този въпрос бяха подписани\", подчерта турският президент, който изтъкна, че подобна мярка ще позволи да се увеличи броят на турските туристи в Полша.\n                    ", "date": "2017.10.17", "title": "Ердоган в Полша, иска махане на шенгенските визи за турци"}
{"url": "http://www.monitor.bg/a/view/74879-%D0%9A%D0%BE%D0%BD%D1%81%D1%82%D0%B8%D1%82%D1%83%D1%86%D0%B8%D0%BE%D0%BD%D0%BD%D0%B8%D1%8F%D1%82-%D1%81%D1%8A%D0%B4-%D0%BD%D0%B0-%D0%98%D1%81%D0%BF%D0%B0%D0%BD%D0%B8%D1%8F-%D0%BE%D0%B1%D1%8F%D0%B2%D0%B8-%D0%B7%D0%B0-%D0%BD%D0%B5%D0%B7%D0%B0%D0%BA%D0%BE%D0%BD%D0%B5%D0%BD-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D0%B0-%D0%B7%D0%B0-%D0%BE%D1%82%D1%86%D0%B5%D0%BF%D0%B2%D0%B0%D0%BD%D0%B5-%D0%BD%D0%B0-%D0%9A%D0%B0%D1%82%D0%B0%D0%BB%D1%83%D0%BD%D0%B8%D1%8F/", "text": "\n                    Испанският Конституционен съд съобщи днес, че е обявил за невалиден приетият от регионалните каталунски власти закон за референдума, според който бе осъществено допитването за независимост на автономната област, предаде Ройтерс.\nАгенцията припомни, че преди това магистратите в Мадрид само бяха замразили действието на закона, за да проучат неговата съобразност с конституцията на кралството.\nГоворителят на регионалното правителство в Барселона Жорди Турул каза днес, че то не се отказва от намеренията си за отделяне на областта от Испания и че в четвъртък на Мадрид ще бъде даден същия отговор като вчерашния. В понеделник ръководителят на каталунското правителство Карлес Пучдемон не уточни позицията си относно неофициалната декларация за независимост от 10 октомври и отново настоя да преговори с централното правителство в Мадрид.\nАсошиейтед прес допълни, че конституционните съдии са постановили, че \"законът за референдума за самоопределение\" е в разрез с конституцията на Испания, тъй като е против националния суверенитет и \"неделимото единство на испанския народ\". Магистратите съобщиха още, че парламентарното заседание, на което е бил гласуван този закон, също е незаконно.\nГоворителят на правителството в Барселона Турул заяви, че не е изненадан. \"Срещу себе си имаме изпълнителна власт в държавата, която използва съдебната власт, за да блокира законодателство\", каза той, цитиран от АП.\n                    ", "date": "2017.10.17", "title": "Конституционният съд на Испания обяви за незаконен референдума за отцепване на Каталуния "}
{"url": "http://www.monitor.bg/a/view/31442-%D0%A3%D0%B8%D0%BB%D1%8F%D0%BC-%D0%B8-%D0%9A%D0%B5%D0%B9%D1%82-%D1%87%D0%B0%D0%BA%D0%B0%D1%82-%D1%80%D0%BE%D0%B6%D0%B1%D0%B0%D1%82%D0%B0-%D1%81%D0%B8-%D0%BF%D1%80%D0%B5%D0%B7-%D0%B0%D0%BF%D1%80%D0%B8%D0%BB/", "text": "\n                    Херцозите на Кембридж Уилям и Катрин очакват трето им дете да се роди през април 2018 г., съобщи канцеларията на двореца Кенсингтън, цитирана от световните информационни агенции.\nДвойката обяви миналия месец, че Катрин е бременна и страда от сутрешно прилошаване, но не разкри кога се очаква появата на новия член на кралското семейство.\nУилям и Кейт имат две деца. По-голямото от тях и трети по ред наследник на престола е 4-годишният принц Джордж. Дъщеря им принцеса Шарлот, родена през 2015 г., е четвърта наследница. Чаканото бебе ще бъде пето по линията на наследяване на британския престол.\n                    ", "date": "2017.10.17", "title": "Уилям и Кейт чакат рожбата си през април"}
{"url": "http://www.monitor.bg/a/view/30272-20-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%B7%D1%80%D0%B8%D0%B2-%D0%B2-%D0%A2%D1%83%D1%80%D1%86%D0%B8%D1%8F/", "text": "\n                    Дванайсет души са ранени при бомбено нападение срещу полицейски служебен автобус в град Мерсин /Южна Турция/, предаде турският телевизионен канал НТВ, като се позовава на съобщение на валийството в Мерсин.\nЕксплозията е станала около 17.20 часа при преминаване на полицейски служебен автобус по булевард в квартал Йенишехир. На мястото са изпратени много полицейски коли, линейки и екипи на пожарната.\nГлавният прокурор на Мерсин Мустафа Ерджан посочи, че 12-те ранени са полицейски служители. Той уточни, че те са транспортирани за лечение в различни болници в града.\nЕрджан каза, че по случая е предприето разследване, което е поверено на трима прокурори.\nСпоред турската агенция ИХА бомба, поставена в контейнер за смет, е била задействана с дистанционно управление при преминаването на полицейски служебен автобус, съобщава в.\"Миллиет\".\nТурският министър на правосъдието Бекир Боздаг заяви в парламента, че при експлозията в Мерсин има ранени, но не пожела да съобщи техния брой, тъй като каза, че цифрата не е потвърдена, посочва телевизия НТВ. Боздаг пожела бързо възстановяване на пострадалите и подчерта, че Турция ще продължи решително борбата срещу тероризма.\n                    ", "date": "2017.10.17", "title": "20 ранени при взрив в Турция"}
{"url": "http://www.monitor.bg/a/view/78524-%D0%A0%D0%B0%D0%BD%D0%BE-%D0%B8%D0%BB%D0%B8-%D0%BA%D1%8A%D1%81%D0%BD%D0%BE-%D0%B8-%D0%B7%D0%B0-%D0%B4%D0%B2%D1%83%D0%BB%D0%B8%D1%87%D0%B8%D0%B5%D1%82%D0%BE-%D0%B8%D0%BC%D0%B0-%D0%B2%D1%8A%D0%B7%D0%BC%D0%B5%D0%B7%D0%B4%D0%B8%D0%B5/", "text": "\n                    Колкото и подмолно да действат, тези, които целят дестабилизирането на съдебната система, не могат дълго време да се крият. Причината е не само да бъдат оценени от техните кукловоди, но и самите те да получат своето в създалата се суматоха. Затова няма нищо случайно, че председателят на Върховния касационен съд Лозан Панов се включи в атаката срещу Даниела Дончева, административен шеф на Апелативния съд в София. Няма да коментираме, защо изчака да се вдигне медиен шум около “корупционния мирис”, публично обявен от друг съдия, а защо го направи след като самата Дончева сезира главния прокурор , Инспектората към Висшия съдебен съвет и самите кадровици, с искане за проверка на твърденията на нейния колега. В допълнение може да попитаме защо не го е направил в идентични ситуации, като тази, в която служители на Софийския градски съд са искали инспекция на вече бившия председател Калоян Топалов.\n\nОтговорът не е труден - Панов не е очаквал толкова бърза реакция. И сега се опитва да навакса, за да вкара поредната политическа интрига в независимата съдебна система. Още при избора на Дончева той пробва да я вкара в този сценарии с политически въпрос , но тя не прекрачи границата. Сега Дончева пак показа, че ще играе според правилата.\n\nВсъщност, поведението на Панов не е изненада. Винаги мишкуването му е било последвано от напъни да участва в политиката. Този двоен стандарт - уж да си независим съдия, но в действителност да обслужваш политическите интереси на разследвани и подсъдими олигарси, е същината на всички негови действия. Затова той не само няма право да кадрува в съдебната власт, но и да участва в нея. Двуличието рано или късно бива наказвано.\n                    ", "date": "2017.10.17", "title": "Рано или късно и за двуличието има възмездие"}
{"url": "http://www.monitor.bg/a/view/77872-%D0%A1%D0%B2%D0%B8%D0%B4%D0%B5%D1%82%D0%B5%D0%BB%D0%B8-%D1%81%D0%BC%D0%B5-%D0%BD%D0%B0-%D0%BF%D0%B0%D0%BD%D0%B4%D0%B5%D0%BC%D0%B8%D1%8F-%D0%BE%D1%82-%D0%B4%D0%B8%D0%B0%D0%B1%D0%B5%D1%82/", "text": "Киселото зеле и туршията са естествена превенция срещу заболяването * Новородени с тегло над 4,5 кг са предупреждение, че майката ще развие болестта\n                         \n\n\n                    ", "date": "2017.10.17", "title": "Свидетели сме на пандемия от диабет"}
{"url": "http://www.monitor.bg/a/view/43255-%D0%A0%D0%BE%D0%BC%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B6%D0%B5%D1%81%D1%82%D0%BE%D0%BA%D0%BE-7-%D0%B3%D0%BE%D1%80%D1%81%D0%BA%D0%B8/", "text": "\n                    Кървава драма се е разиграла край курортния град Баня снощи. Тълпа от роми е нападнала и пребила зверски шестима служители на \"Горско стопанство Хисар\". Трима от тях са сериозно пострадали. 34-годишният Иван Цъцаров е със счупена ръка.От университетска болница \"Свети Георги\" в Пловдив съобщиха, че Иво Бадов е млад служител, който също е пострадал. Той има гръдно-коремна травма, но за щастие няма вътрешни разкъсвания, уточни \"Блиц\". Младият мъж има счупена челюст и разкъсно-контузна рана на главата. Той е в тежко състояние, но няма опасност за живота му. Пострадал е и още един служител, който е с разцепена глава.Шефът на горското в Хисар Добрин Иванов коментира, че многократно неговите служители залавят роми, които крадат дърва, но за първи път стават обект на такова безпрецедентно и нагло нападение.В ромската махала в Баня, където роднини и приятели на укриващите се в момента роми заявиха, че взимали дърва, защото били бедни и те били обект на нападение, а не обратното.В момента текат разпити на служителите на горското в полицията в Карлово. Единият от служителите, участвали в снощния екшън, казва, че всичко е било ужасяващо и, че всеки момент е можело да стане огромна трагедия.До побоя се е стигнало, след като горски от Хисар са причакали на пътя няколко каруци с роми, които превозвали откраднати дърва. След като били спрени за проверка, една от каруците блъснала един от автомобилите на служителите и избягала. Малко след това избягалите роми се върнали с тълпа свои съмишленици. Те били въоръжени с колове и камъни и нападнали органите на реда.Според първоначалната информация, тълпата от роми се е състояла от около 40 човека.Махалата в Баня бе окупирана от полиция и жандармерия. \"Издирват се съпричастните към това престъпление и се очакват арести\", коментираха разследващи.\n\n\n                    ", "date": "2017.10.17", "title": "Роми пребиха жестоко група горски"}
{"url": "http://www.monitor.bg/a/view/57829-%D0%91%D1%83%D1%80%D0%B3%D0%B0%D1%81%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D1%81%D0%B5-%D0%BF%D0%BE%D0%BA%D1%80%D0%B8-%D0%BF%D1%80%D0%B8-%D1%81%D0%BF%D0%B5%D1%86%D0%B0%D0%BA%D1%86%D0%B8%D1%8F-%D0%B2-%D0%91%D1%83%D1%80%D0%B3%D0%B0%D1%81%D0%BA%D0%BE/", "text": "Бизнесмен се изпари след старта на операцията\n                    Спецакцията с участието на тежко въоръжени полицаи и дори жандармерия блокира днес Бургаска област. Според първоначалната информация тя била насочена срещу група, занимаваща се с наркотици.\n\n\n                    ", "date": "2017.10.17", "title": "12 закопчани при спецакция в Бургаско (ОБНОВЕНА)"}
{"url": "http://www.monitor.bg/a/view/45345-%D0%A1%D1%8A%D0%B4%D1%8F%D1%82-%D1%88%D0%BE%D1%84%D1%8C%D0%BE%D1%80-%D1%83%D0%B1%D0%B8%D0%BB-%D0%B4%D0%B5%D1%82%D0%B5/", "text": "\n                     \n\n \n\n\n\n\n\n\n\n\n\n \n                    ", "date": "2017.10.17", "title": "Съдят шофьор убил дете"}
{"url": "http://www.monitor.bg/a/view/31223-%D0%9D%D0%B0%D0%B4-30-%D1%80%D0%BE%D0%BC%D0%B8-%D0%BD%D0%B0%D0%BF%D0%B0%D0%B4%D0%BD%D0%B0%D1%85%D0%B0-6-%D0%B3%D0%BE%D1%80%D1%81%D0%BA%D0%B8-%D1%81%D1%82%D1%80%D0%B0%D0%B6%D0%B0%D1%80%D0%B8-%D0%B2-%D0%91%D0%B0%D0%BD%D1%8F/", "text": "Един от битите инспектори на Агенцията по горите приет в болница в тежко състояние, градът пламна от полиция и жандармерия\n                    Над 30 са били ромите от незаконното гето на карловския град Баня,  стражари от Хисаря, за които съобщи Агенция \"Монитор\". Побоят станал, след като инспекторите по горите спрели за проверка няколко каруци, пълни с незаконно отсечена дървесина. Настанало меле, при което бракониерите се нахвърлили с камъни и с колове върху служителите на Регионалната дирекция по горите в Пловдив.Сигналът за екшъна бил получен на 112 в 20 часа в понеделник вечерта. Горските стражари били в три джипа, когато на моста над река Стряма, видели четири ромски каруци, пълни догоре с отсечени дървета. Инспекторите решили да ги спрат и да проверят дали наистина става дума за незаконно отрязани дървесина. Те успели да спрат една от талигите, за да я проверят и да напишат акт на ромите. В това време останалите бракониери успели да избягат.Междувременно, докато горските пишели акт на мъжете от спряната каруца, на моста край град Баня се насъбрала тълпа роми, които нападнали с камъни и с колове служителите на Горското. Трите джипа на агенцията по горите били буквално помлени от ударите с камъни. Един от стражарите успял да се обади по телефона на шефа си в дирекцията по горите, който сигнализирал 112 за случващото се. В мелето пострадали и шестимата служители, един от които по-късно бил приет в болница в тежко състояние. Трима от по-сериозно пребитите горски били откарани с линейка в УМБАЛ „Св. Георги”. Един от тях бил оставен за лечение в болницата. Той бил приет с гръдно-коремна травма и с рани на главата. След като е хоспитализиран, при изследванията и прегледите станало ясно, че няма наранявания на вътрешни органи както в коремната, така и в гръдната кухини, съобщиха от здравното заведение. Външните рани по главата му били обработени и човекът бил консултиран със специалист по лицево-челюстна хирургия. Той имал рани във фронталната област на главата и фрактура на орбиталната кост и остава в болницата за наблюдение, уточниха от УМБАЛ „Св. Георги”. Друг негов колега бил приет със счупена ръка, но след като бил гипсиран, бил пуснат да се прибира вкъщи.По случая с битите горски се води разследване от районната прокуратура в Карлово. Междувременно Баня почерня от жандармерия и полиция, които отвели няколко роми за разпит в полицията. Арестувани няма, издирват се извършителите на побоя на горските служители, уточниха разследващите.В последните години ромската махала на Баня се разрасна твърде много, считат местните хора в Баня. Според тях всички къщи, които са встрани от пътя Пловдив – Карлово, са незаконно построени. Преди около няколко месеца горските отново хванали каруци с незаконно отсечени дърва, които били конфискувани. „Използват каруците за бракониерство. Проблемни са. Имаме над 1000 роми в махалата. Карат незаконни коли, навсякъде ходят с каруци, въпреки общинските наредби”, недоволстват хората от Баня. \n\n\n                    ", "date": "2017.10.17", "title": "Над 30 роми нападнали шестимата горски стражари в Баня"}
{"url": "http://www.monitor.bg/a/view/88326-%D0%9F%D0%BE%D1%80%D0%B5%D0%B4%D0%BD%D0%B0-%D0%B3%D0%B0%D0%B2%D1%80%D0%B0-%D1%81-%D0%B6%D0%B8%D0%B2%D0%BE%D1%82%D0%BD%D0%BE-%D0%B8%D0%B7%D1%80%D0%BE%D0%B4-%D0%BD%D0%B0%D1%81%D1%82%D1%8A%D1%80%D0%B2%D1%8F%D0%B2%D0%B0-%D0%BF%D0%B8%D1%82%D0%B1%D1%83%D0%BB%D0%B0-%D1%81%D0%B8-%D1%81-%D0%B2%D1%8A%D1%80%D0%B7%D0%B0%D0%BD%D0%BE-%D0%BD%D0%B0-%D0%BF%D1%80%D1%8A%D1%87%D0%BA%D0%B0-%D0%BA%D0%BE%D1%82%D0%B5/", "text": "\n                    Автор\n\n\n                    ", "date": "2017.10.17", "title": "Поредна гавра с животно, изрод настървява питбула си с вързано за пръчка коте"}
{"url": "http://www.monitor.bg/a/view/80421-1000-%D0%BB%D0%B2-%D0%B3%D0%BB%D0%BE%D0%B1%D0%B0-%D0%B7%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BF%D1%80%D0%B5%D0%B1%D0%B8%D0%BB%D0%BE-%D1%83%D1%87%D0%B5%D0%BD%D0%B8%D0%BA-%D0%B2-%D0%BA%D0%BB%D0%B0%D1%81%D0%BD%D0%B0%D1%82%D0%B0-%D1%81%D1%82%D0%B0%D1%8F/", "text": "\n                    Семейството, което преби 14-годишния Атанас Илиев в класната му стая отнесе 1000 лв. глоба. Присъдата е на районния съд в Берковица, който освободи от наказателна отговорност агресивните родители и синът им Камен.\n\nЕкшънът се разиграл по обяд на 30 януари в училище „Иван Вазов” във Вършец. 17-годишният Камен, майка му и баща му нахлули по време на час в класа на осмокласника Атанас. Те се насочили право към момчето и започнали да го налагат с юмруци пред смаяните очи на съучениците му. Децата били толкова изплашени и шокирани, че нито едно от тях не посмяло да се намеси. След като изкарали гнева си, тримата демонстративно излезли от стаята като треснали силно вратата.\n\nПребитият тийнейджър веднага е прегледан от лекари, които установили, че има оток на дясното око и охлузвания по врата. Атанас подал сигнал за нападението в местното полицейско управление. Оттам изпратили екип, който намерил семейството биячи. При разпитите им тримата не отрекли, че са нападнала Атанас и направили пълни самопризнания. Те разкрили пред ченгетата и мотива за насилието, което са упражнили. По думите им през междучасието двете момчета се скарали. Камен се почувствал много засегнат и затова отишъл да получи подкрепление от родителите си. Те пък от своя страна без да се бавят спретнали наказателната акция. Срещу семейството е повдигнато обвинение за нанасяне на телесна повреда по хулигански подбуди.\n\nСъдът в Берковица наказа с глоба родителите на Камен. Те ще трябва да пратят и разноските по делото, които са 550 лева. Момчето пък е осъдено на обществено порицание, като съдебното решение ще бъде прочетено пред учителския и ученически колектив на училището.\n                    ", "date": "2017.10.17", "title": "1000 лв. глоба за семейство, пребило ученик в класната стая"}
{"url": "http://www.monitor.bg/a/view/4797-%D0%9F%D1%80%D0%B0%D1%82%D0%B8%D1%85%D0%B0-%D0%B3%D1%80%D0%B0%D0%B1%D0%B8%D1%82%D0%B5%D0%BB-%D0%BD%D0%B0-%D0%BF%D0%B5%D0%BD%D1%81%D0%B8%D1%8F-%D0%B7%D0%B0-4-%D0%B3%D0%BE%D0%B4%D0%B8%D0%BD%D0%B8-%D0%B2-%D0%B7%D0%B0%D1%82%D0%B2%D0%BE%D1%80%D0%B0/", "text": "\n                    Изпечен уличен апаш, задигнал със сила наскоро пенсията на възрастен новозагорец ще прекара следващите 4 години зад решетките, реши състав на окръжния съд в Сливен.48-годишният Младен П., който има зад гърба си солиден „стаж“ от присъди застана пред Темида заради формен грабеж , извършен на 13 юни т.г.. Мъжът, подпомогнат от 25-годишната си приятелка Ганиме А. забелязал че негов 73-годишен съгражданин излиза от пощенския клон, където преди това бил на опашка за получаване на пенсиите. Чернооката ромка подмамила дядото в близката градинка под претекст, че ще му бае и разваля черна магия. На една от алеите Младен съборил жертвата на земята и след като зашеметил отмъкнал портфейла с намиращите се вътре 356 лв и после избягал с помощничкатаси.Извършителите на обира са били задържани ден по-късно, но пенсията вече била похарчена.Присъдата , произнесена срещу Младен П. трябва да бъде изпълнена при първоначален строг режим на изтърпяване. Помощничката се разминала с условна присъда от 2 години затвор при отложено изпълнение за 5 години.\n\n\n                    ", "date": "2017.10.17", "title": "Пратиха грабител на пенсия за 4 години в затвора"}
{"url": "http://www.monitor.bg/a/view/18260-%D0%97%D0%B0%D1%89%D0%B8%D1%82%D0%B0%D0%B2%D0%B0%D1%82-%D0%BC%D0%B8%D1%82%D0%BD%D0%B8%D1%86%D0%B8%D1%82%D0%B5-%D1%81-17-%D0%BC%D0%BB%D0%BD-%D0%BB%D0%B2-%D0%BE%D1%82-%D0%BA%D0%B8%D0%B1%D0%B5%D1%80%D0%BA%D0%BE%D0%BD%D1%82%D1%80%D0%B0%D0%B1%D0%B0%D0%BD%D0%B4%D0%B8%D1%81%D1%82%D0%B8/", "text": "Новата система ще надгради вече работещата\n                    Агенция „Митници“ ще се бори с набезите на хакери чрез нова система, в която ще бъдат инвестирани 1.7 млн. лв. без ДДС. С парите ще бъдат доставени програми и компютри, които да предпазят митниците от атаки с цел достъп до митническите информационни масиви, става ясно от обявена обществена поръчка.През май месец агенцията стана обект на мащабна операция на ГДБОП срещу организирана престъпна група, в която имаше хакери, подпомагали контрабанда на стоки. Замесени в схемата са бивши и настоящи служители на митниците. Те са действали на територията на България и Македония от февруари 2015 г., но са засечени от служители на агенцията. Чрез „заразяване“ на компютри на различни митнически пунктове с нарочно създаден „вирус“ участниците са прониквали в системата БИМИС и са манипулирали данни за транзитно преминаващи товарни автомобили през определени български ГКПП.Сега агенцията търси фирма, които да предостави интегрирано решение за защита от зловреден код. В обществената поръчка е посочено, че трябва да бъде осигурена и гаранционна поддръжка за срок от 12 месеца, както и да бъдат обучени служителите да боравят със системата.От Агенция „Митници“ коментираха пред „Монитор“, че чрез новата ИТ система за сигурност ще надградят сегашната им. Освен това се цели и задълбочаване на свързаността с останалите страни - членки на Европейския съюз, и Брюксел.Не е тайна и ниското заплащане на ИТ експертите в държавната администрация, което е в пъти по-ниско от заплатите на работещите в частния сектор. Липсата на достатъчно квалифицирани компютърни специалисти в митниците е още една от причините за обявяване на обществената поръчка, коментираха от агенцията.Загубите за бюджета от хакерските атаки на митниците ни е на стойност 10 млн. лв. само за 2015 г. Предстои установяване на щетите за миналата и тази година, обяви пред депутатите миналата седмица директорът на ГДБОП Ивайло Спиридонов. Сметките на Агенция „Митници“ показват, че размерът на щетите за последните две години за държавата ще надвиши този за 2015 г. Контрабандата на стоките се е случвала през границите ни със Сърбия, Македония, Румъния и Гърция, показват данните на ГДБОП. \n\n\n                    ", "date": "2017.10.17", "title": "Защитават митниците с 1,7 млн. лв. от киберконтрабандисти"}
{"url": "http://www.monitor.bg/a/view/2636-%D0%97%D0%B0-20-%D0%B3-%D1%81%D0%BC%D0%B5-%D0%B2%D0%BB%D0%B5%D0%B7%D0%BB%D0%B8-%D0%B2-%D1%82%D0%BE%D0%BF-50-%D0%BF%D0%BE-%D0%B8%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D1%81%D0%B2%D0%BE%D0%B1%D0%BE%D0%B4%D0%B0/", "text": "\n                    България се нарежда сред 5-те водещи държави в света по подобряване на икономическата свобода. Страната ни се нарежда на 48-мо място от 159 държави и територии, включени в годишния доклад на канадския институт „Фрейзър“, цитиран в анализ на The Washington Times.\n\nМного от бившите комунистически страни от Централна и Източна Европа постигнаха огромен икономически напредък за последните почти три десетилетия след раздялата си със Съветския съюз, пише изданието. \n\nЗа 20 години се изкачваме с 53 места в класацията, като от страните от бившия съветски блок зад нас се нарежда Полша, която е на 51-во място. За сравнение балтийските страни, Естония, Литва и Латвия, са сред отличниците и сега са в топ 10 по икономическа свобода в целия свят.\n\nСеверната ни съседка Румъния започна бавно с икономическата реформа, но през последните 15 години постигна значителен напредък, а сега е на завидното 20-то място по икономическата свобода.\n\nЗа страната ни е посочено, че през 1997 г. въвеждаме валутен борд, за да се спре стремглавото повишаване на цените. Акцент е поставен върху приемането на плоския данък през 2008 г., както и присъединяването ни към Европейския съюз през 2007 г. България е все по-близо до най-високото ниво както при гражданските свободи, така и при политическите права, пише още The Washington Times. \n                    ", "date": "2017.10.17", "title": "За 20 г. сме влезли в топ 50 по икономическа свобода"}
{"url": "http://www.monitor.bg/a/view/16936-%D0%9F%D1%80%D0%BE%D0%B4%D0%B0%D0%B2%D0%B0%D1%82-%D0%BA%D1%8A%D1%89%D0%B0-%D1%81%D0%B0%D0%BC%D0%BE-%D0%B7%D0%B0-%D0%B1%D0%B8%D1%82%D0%BA%D0%BE%D0%B9%D0%BD%D0%B8/", "text": "\n                    Къща в престижния район на Лондон „Нотинг Хил” се продава за 17 млн. паунда, но продавачът е съгласен да се плати само в биткойни, пише британското издание Evening Standard.\n\nПри сегашното ниво на криптовалутата, която в петък надхвърли 5600 долара, цената на имота ще е около 5050 биткойна. Продавачът Лев Логинов казва, че „иска да промени възприятието за криптовалутите”. \"Бихме искали да бъдем първата компания, която да сключи сделка в bitcoin. Това може да стане по-бързо, по-ефективно и е много по-лесно да го направим, отколкото използвайки банки\", коментира той.\n\nСпоред него вероятен купувач може да е предприемач от Азия, чийто бизнес е свързан със съвременни технологии и е добре запознат с виртуалната валута.\n\nПрез септември бизнесменът Даниел Рой обяви за продан къща в югоизточното предградие на Лондон \"Пекъм\" за 1,7 млн. паунда, заявявайки, че е готов да обмисли оферта и в Bitcoin. Той обаче не отказваше да приеме други начини на плащане.\n\nСпоред изчисленията на университета в Кеймбридж, ежедневно по света повече от 250 000 транзакции се извършват с биткойни.\n                    ", "date": "2017.10.17", "title": "Продават къща само за биткойни"}
{"url": "http://www.monitor.bg/a/view/673-%D0%91%D0%B0%D0%BD%D0%BA%D0%B8-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5-%D0%BE%D1%82-13-%D0%B4%D1%8A%D1%80%D0%B6%D0%B0%D0%B2%D0%B8-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D1%82-%D1%81%D0%B2%D0%BE%D0%B8-%D0%BA%D0%BB%D1%8E%D1%87%D0%BE%D0%B2%D0%B8-%D0%BF%D1%80%D0%BE%D0%B5%D0%BA%D1%82%D0%B8-%D0%B2-%D0%A1%D0%BE%D1%84%D0%B8%D1%8F/", "text": "\n                    До края на месец октомври в Градската градина в София жителите и гостите на столицата ще могат да се запознаят с впечатляващи кадри, представящи мащабни инфраструктурни проекти, каквито са градът на иновациите в китайската провинция Хубей и най-големият вятърен парк в Северно море.\n\nПредседателят на УС и изпълнителен директор на Българска банка за развитие (ББР) Стоян Мавродиев и генералният секретар на Европейската асоциация на публичните банки (ЕАПБ) Марсел Рой откриха вчера фотоизложбата, посветена на ключови проекти, подкрепени от банки за развитие и публични финансови институции от цял свят. Експозицията е под надслов „Проекти за развитие“ и представя общо 31 проекта на 16 финансови институции, сред които немската KfW, Китайската банка за развитие, Банката за развитие на Съвета на Европа, шведската Комунинвест, норвежката KBN и други.\n\nИзложбата представя и друга, специфична мисия на банките за развитие – подкрепата за микро и стартиращи бизнеси като популярното „велокафене“ в немския град Мюнстер и словенския футуристичен плавателен съд Quadofoil. Сред фотокадрите може да намерите и проекта на инженер Тони Илиев. Той възстановява през 90-те години дейността на легендарната Държавна аеропланна работилница (ДАР), основана от цар Фердинанд през 1917 г. в услуга на националните военновъздушни сили. Сега Илиев произвежда ултралеки самолети, след като получава финансиране от ББР в размер на 100 хил. евро. С тази подкрепа инженерът успява да произведе и сертифицира последния модел на самолета ДАР „Соло“, който вече лети в САЩ, Великобритания и др. държави. \n                    ", "date": "2017.10.17", "title": "Банки за развитие от 13 държави представят свои ключови проекти в София"}
{"url": "http://www.monitor.bg/a/view/40210-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%A7%D0%B5%D1%85%D0%B8%D1%8F-%D1%81%D0%B0-%D0%BD%D0%B0%D0%B9%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8-%D0%B7%D0%B0-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D1%81%D1%82%D0%B2%D0%BE-%D0%BD%D0%B0-%D0%B0%D0%B2%D1%82%D0%BE%D1%87%D0%B0%D1%81%D1%82%D0%B8/", "text": "\n                    България и Чехия са най-привлекателни от шестте държави в Централна и Източна Европа като дестинации за нови доставчици на автомобилни компоненти, въпреки че и останалите държави се характеризират с благоприятни условия. Това сочи проучване на пазара на Colliers. Износът от този конкретен сегмент като дял от общия през 2015 г. в България е бил 4.7%, в Унгария 28%, в Словакия 34.6%, с увеличение на годишна база за региона приблизително 7.4% през периода 2010 – 2015 г.\n\nУсловията за позициониране на нови производствени мощности са налице в по-голямата част от региона. Цената за труд е много ниска, а наличието на такъв става все по-голямо, колкото по на Изток се гледа.\n\nКвалификацията на кадрите по отношение на образование и умения е определена като изключително важна при избора на локация в Словакия и Унгария, и важна в България. Размерът на работните възнаграждения расте (между 7,9% и 14,1% в индустриалния сектор в региона през второто тримесечие на 2017 г.), тренд, който се очаква да са задържи през следващата година. Пазарът на труда е затегнат. Безработицата е ниска в ЦИЕ-6 в сравнение с предишни години (а в Чехия дори е с най-ниски стойности в целия ЕС - 2.9% по данни на Евростат). Недостигът на кадри би бил пречка пред експанзията на компаниите.\n\nВ шестте държави от ЦИЕ е налице голям дял на продукция за автомобили с двигатели с вътрешно горене. Тази зависимост, характерна в най-голяма степен за Унгария и Словакия, вероятно ще наложи адресиране в краткосрочен план, с оглед на глобалната ориентация към производство на електромобили. Има потенциал за възникване на допълнителни възможности за други доставчици. Подобен пример е фабриката за електромобилни батерии на Samsung SDI.\n                    ", "date": "2017.10.17", "title": "България и Чехия са най-предпочитани за производство на авточасти"}
{"url": "http://www.monitor.bg/a/view/31329-%D0%9F%D1%80%D0%BE%D0%B4%D0%B0%D0%B6%D0%B1%D0%B8%D1%82%D0%B5-%D0%BD%D0%B0-%D0%BD%D0%BE%D0%B2%D0%B8-%D0%BA%D0%BE%D0%BB%D0%B8-%D1%83-%D0%BD%D0%B0%D1%81-%D1%81-%D1%80%D1%8A%D1%81%D1%82-%D0%BD%D0%B0%D0%B4-18/", "text": "\n                    \nБългария продължава и през деветия месец на годината да бъде сред европейските лидери по ръст на продажбите на нови автомобили. Това показват данните на Асоциацията на европейските производители на автомобили.\nΠpeз септември y нac ca пpoдaдeни 2542 нoви aвтoмoбилa - c 18.4% пoвeчe, oтĸoлĸoтo преди година. Зa цялaтa гoдинa дo нaчaлoтo нa oĸтoмвpи pъcтът e 18.1%, a oбщият бpoй нa пpoдaжбитe - 22 098 коли.\nКато цяло септември обаче не е силен месец за европейските производители. B цeлия Eвpoпeйcĸи cъюз пpeз месеца e зaпиcaн cпaд oт 2% дo 1 427 105 нoви aвтoмoбилa, нo тoй e ĸoмпeнcиpaн oт пoчти пocтoянния pъcт oт нaчaлoтo нa гoдинaтa. Taĸa в цeлия блoĸ ca пpoдaдeни 11 660 121 нoви aвтoмoбилa, pъcт oт 3.7%.\nС близо 50 на сто се увеличават продажбите в Литва, преди нас са и гърците, които са закупили 5947 нови коли, или увеличение с 29.4%. Cpив на продажбите пpeз изминалия месец имa в Дaния (-22.2%), Лaтвия (-20.8%) и Ирландия (-17%).\nHaй-гoлeмият пaзap в Eвpoпa ocтaвa Гepмaния c 2 611 821 пpoдaдeни aвтoмoбилa oт нaчaлoтo нa гoдинaтa и pъcт зa дeвeттe мeceцa oт 2.2%. Следват пазарите във Франция с 1,56 млн. регистрирани коли и Италия с 1,53 млн.\nΠpи пpoизвoдитeлитe бeзcпopeн лидep ocтaвa немската марка Vоlkѕwаgеn c 1 257 317 пpoдaдeни aвтoмoбилa oт нaчaлoтo нa гoдинaтa oт coбcтвeнaтa мapĸa и 2 677 621 oт цялaтa гpyпa. Πpeз дeвeттe мeceцa нaй-дoбъp pъcт зaпиcвa ЅЕАТ c 14.5% yвeличeниe и пoчти 294 xил. автoмoбилa.\nBливaнeтo нa Ореl/Vаuхhаll в РЅА Grоuр изcтpeля peзyлтaтитe нa aлиaнca cъc 70% пpeз ceптeмвpи. B paмĸитe нa мeceцa ca пpoдaдeни 90 xил. aвтoмoбилa oт гepмaнcĸaтa мapĸa, a oт Реugеоt - 75 xил.\n                    ", "date": "2017.10.17", "title": "Продажбите на нови коли у нас с ръст над 18%"}
{"url": "http://www.monitor.bg/a/view/72723-75-%D0%BF%D1%8A%D1%82%D0%B8-%D0%BF%D0%BE%D0%B2%D0%B5%D1%87%D0%B5-%D0%B4%D0%B5%D1%86%D0%B0%D0%B1%D0%B5%D0%B6%D0%B0%D0%BD%D1%86%D0%B8-%D0%B1%D0%B5%D0%B7-%D1%80%D0%BE%D0%B4%D0%B8%D1%82%D0%B5%D0%BB%D0%B8-%D1%83-%D0%BD%D0%B0%D1%81/", "text": "\n                    \n\n\n                    ", "date": "2017.10.17", "title": "7,5 пъти повече деца-бежанци без родители у нас (ОБНОВЕНА)"}
{"url": "http://www.monitor.bg/a/view/49607-%D0%96%D0%B5%D0%BD%D0%B0-%D1%81%D0%B8-%D0%BA%D1%83%D0%BF%D0%B8-%D0%B1%D0%B0%D0%BD%D0%B8%D1%87%D0%BA%D0%B0-%D1%81-%D0%BF%D0%BB%D0%B0%D1%81%D1%82%D0%BC%D0%B0%D1%81%D0%B0-%D0%BF%D0%BE-%D1%87%D1%83%D0%B4%D0%BE-%D0%BD%D0%B5-%D0%BF%D0%BE%D0%B3%D1%8A%D0%BB%D0%BD%D0%B0-%D0%BE%D0%B3%D1%80%D0%BE%D0%BC%D0%BD%D0%BE%D1%82%D0%BE-%D0%BF%D0%B0%D1%80%D1%87%D0%B5/", "text": "\n                    Кюстендилка едва не погълна огромно парче пластмаса, скрито в сутрешната й закуска, оплака се самата потърпевша. Рано сутринта във вторник Виктория, която работи в центъра на града, помолила съпруга си да й донесе закуска. Мъжът отскочил до една от закусвалните и закупил на половинката си баничка. „Започнах да закусвам и всичко беше наред до един момент. След като отхапах три-четири пъти усетих нещо адски твърдо. Едва не си счупих зъбите. Когато погледнах, отвътре видях пластмасата“, обяснява потърпевшата Виктория.\n\nЖената недоумява какво би станало ако беше погълната подобно парче. По нейни думи става въпрос за нехайство от страна на въпросната закусвалня. „Явно докато са месили тестото там е попаднало това парче, но е безумно. Ако някое детенце го беше глътнало. Що за нехайство“, възмущава се кюстендилката.\n\nТя е категорична, че ще отиде до въпросния обект и ще си потърси правата, защото подобна немарливост би коствала здравето и живота на хората.\n                    ", "date": "2017.10.17", "title": "Жена си купи баничка с пластмаса, по чудо не погълна огромното парче"}
{"url": "http://www.monitor.bg/a/view/63268-%D0%A0%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-11-%D1%83%D0%BB%D0%B8%D1%86%D0%B8-%D0%B2-%D0%BE%D0%B1%D1%89%D0%B8%D0%BD%D0%B0-%D0%A1%D1%8A%D1%80%D0%BD%D0%B8%D1%86%D0%B0/", "text": "\n                    Цялостна реконструкция на 11 улици ще се направи до края на годината в община Сърница, като в родопското градче 7 улици ще бъдат обновени, а цялостно асфалтиране очаква 4 улици в село Побит камък, съобщи кметът на общината Неби Бозов. Това са най-мащабните ремонтни дейности в района за последните 50 години, а ремонтите станаха възможни благодарение на получената целева субсидия в размер на 360 000 лв., отпусната с постановление на кабинета. Най-младата, 12-та поред община в пазарджишка област, е една от 44-те общини в страната, които получиха средства от държавната субсидия от близо 30 млн.лв. Ремонтните дейности на улиците ще приключат в рамките на месец. Извършена е рехабилитация и на пътя от Сърница за Велинград, който е обезопасен с мантинели. По направлението са ремонтирани общо 11 участъка. Работи се и по направлението за съседния град Доспат, като средствата са осигурени от Агенция „ Пътна инфраструктура“. Ще бъдат укрепени най-компрометираните участъци, ще се почистят съществуващи водостоци и ще се изградят 10 нови, които да отводняват пътя при проливни дъждове. Ще бъде положена и асфалтова настилка.\n                    ", "date": "2017.10.17", "title": "Ремонтират 11 улици в община Сърница"}
{"url": "http://www.monitor.bg/a/view/42772-%D0%92%D0%B0%D0%BB%D0%B5%D1%80%D0%B8-%D0%A1%D0%B8%D0%BC%D0%B5%D0%BE%D0%BD%D0%BE%D0%B2-%D0%A2%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BE%D1%82%D0%B4%D0%B5%D0%BB%D1%8F%D1%82-%D0%BF%D0%BE%D0%B2%D0%B5%D1%87%D0%B5-%D1%81%D1%80%D0%B5%D0%B4%D1%81%D1%82%D0%B2%D0%B0-%D0%B7%D0%B0-%D0%BE%D1%82%D0%B1%D1%80%D0%B0%D0%BD%D0%B0/", "text": " Командосите от 68-ма бригада „Специални сили” в Пловдив отбелязаха празника на военните парашутисти пред паметника на Гюро Михайлов\n                    „Естествено, че трябва да се отделят повече средства за отбрана и че никой не може да прецени кога в съвременната непредвидима обстановка, кога не дай си боже, ще избухне война. Аз мисля, че трябва да имаме една постоянна методична подготовка, постоянно обновяване на въоръжението, за да бъдем готови за неприятни изненади”. Това заяви в Пловдив вицепремиерът Валери Симеонов, който присъства на атрактивни демонстрации на командоси от 68-ма бригада „Специални сили” на площад „Централен”. По този начин парашутистите от бригадата отбелязаха с ден по-рано своя празник, който е на 18 октомври.По думите на вицепремиера „тази елитна българска войскова част трябва да бъде добре обезпечена с финанси и не само с финанси, но и с технически съоръжения, тъй като те отстъпват на останалите свои колеги от НАТО”. Според Валери Симеонов има още какво да се желае по отношение на обезпечаването с уреди за нощно виждане и с предпазни средства на командосите. „Неща, които са стара болка на бригадата”, заяви той.Симеонов подчерта, че правителството ще се опита, съобразно възможностите на бюджета на МО, да обезпечи както военните от 68-ма бригада,  а и не само тях.„Аз мисля, че трябва да имаме една постоянна методична подготовка, постоянно обновяване на въоръжението, за да бъдем готови за неприятни изненади. А иначе, когато една държава се подготвя за война, тогава целият бюджет, целия бюджет, трябва да бъде преориентиран. Това е вече друга ситуация”, каза Симеонов. Според командира на 68-ма бригада бриг.ген. Явор Матеев констатацията за нивото на оборудване се отнася не само за Силите за специални операции.„БА като цяло отстъпва, ако говорим за съвременно снаряжение и въоръжение. Ние действително имаме нужда от съвременна автомобилна техника, средства за индивидуална защита, комуникационна и информационна техника, но пък през последните години получихме нови парашутно-десантни системи”, каза ген. Матеев. Той уточни, че след около 2 месеца в бригадата ще получат голямо количество парашути тип „летящо крило”. Догодина военнослужещите от бригадата очакват снаряжение и техника, каквато до момента Специалните сили не са имали, заяви генералът. \n\n\n\n\n\n\n\n\n\n\n                    ", "date": "2017.10.17", "title": "Валери Симеонов: Трябва да се отделят повече средства за отбрана (СНИМКИ, ВИДЕО)"}
{"url": "http://www.monitor.bg/a/view/4840-%D0%9F%D0%BE%D0%B3%D0%B2%D0%B0%D1%82-%D0%B7%D0%B0-%D0%BA%D0%BE%D1%80%D1%83%D0%BF%D1%86%D0%B8%D1%8F-%D0%B8-%D0%B4%D0%BB%D1%8A%D0%B6%D0%BD%D0%BE%D1%81%D1%82%D0%BD%D0%B8-%D0%BB%D0%B8%D1%86%D0%B0-%D0%BE%D1%82-%D1%87%D0%B0%D1%81%D1%82%D0%BD%D0%B8%D1%8F-%D1%81%D0%B5%D0%BA%D1%82%D0%BE%D1%80/", "text": "Търговията с влияние при търговска дейност ще се наказва\n                    Министерството на правосъдието предлага да се разшири кръга от лицата, които могат да бъдат преследвани за корупционни престъпления, съобщиха от ведомството. Това се предвижда да стане с промени в Наказателния кодекс, където да се разшири обхватът на понятието за ,,длъжностно лице‘‘. Това качество ще бъде изрично признато и на заемащите служба в общинските администрации, на хората, изпълняващи ръководна работа или работа при обединение от търговци или друга публична функция. Предвижда се тази категория лица да бъдат включени в понятието „длъжностно лице“ в чл. 93 от НК, като именно по този начин се разширява кръгът на лицата, които могат да бъдат преследвани за корупционни престъпления.\nПроектът за промени на НК вече е публикуван на сайта на правосъдното министерство за обществено обсъждане. Целта на промените наказателните норми за корупционни  престъпления да се прилагат както за длъжностни лица от публичния сектор, така и за длъжностни лица от частния сектор. Предвидените изменения са и в отговор на препоръките от Независимия анализ на структурния и функционалния модел на Прокуратурата и анализа на нейната независимост, изготвен през тази година, съобщават още от правосъдното министерство.\n„Съществуващите към момента наказателни механизми за ограничаване на проявните форми на корупция в частния сектор се нуждаят от изключително сериозно и задълбочено преосмисляне, най-вече в светлината на актуалната практика на ВКС и инстанционните съдилища“, пише в мотивите на законопроекта.\nЗа длъжностните лица, които нарушават или не изпълняват задълженията си или превишат правата си и от това произлизат значителни вредни последици за физически, юридически лица или обединения, се предлага нов състав на престъпление. Наказанието е до 3 г. затвор и лишаване от права.\nЗа първи път се инкриминира търговията с влияние при осъществяване на търговска дейност. Това деяние е с висока степен на обществена опасност, но в момента не попада в обхвата на наказателния закон, мотивират се от правосъдното министерство. Законопроектът предвижда наказание до 5 г. затвор и глоба за търговци, ръководители и служители в юридически лица и еднолични търговци, които искат или приемат подкуп, за да упражнят влияние при вземане на решение от друго лице.\nОт наказателна отговорност се освобождават хората, които са предложили, обещали или дали подкуп, ако са извършили деянието, за да защитят законно право или интерес и ако незабавно и доброволно са съобщили за това на властта.\nЗа искане, даване, получаване и посредничество при т.нар. ,,стопански подкуп‘‘ по чл. 225б от НК отпада изискването облагата да е само имотна. Размерът на наказанието за стопански подкуп се увеличава от до 2 г. и глоба от 100 до 300 лв. на до 5 г. и глоба от 500 до 2 хил. лв.\n\n\n                    ", "date": "2017.10.17", "title": "Погват за корупция и длъжностни лица от частния сектор"}
{"url": "http://www.monitor.bg/a/view/22492-%D0%A0%D0%B0%D0%B7%D0%BA%D0%BE%D1%81%D1%82%D0%B8%D1%85%D0%B0-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%BC%D0%B5%D0%B3%D0%B0%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%A2%D0%B5%D1%80%D0%B2%D0%B5%D0%BB/", "text": "„Витринен конкурс“ избрал соцреалистична творба за центъра на Стара Загора  \n                    Висок 9 метра и тежащ около 3 т месингов паметник на владетеля кан Тервел, проектиран от скулптора Борис Борисов и арх. Милен Маринов ще бъде монтиран на центъра на Стара Загора за 1 300 –та годишнина от победата над арабите край Константинопол през 718-та година.\n\nПроектът беше представен за пръв път пред специалисти в Града на липите след остро писмо на председателя на СБХ Любен Генов, в което са изброени множество пропуски при провеждането на конкурса, които го опорочават и на практика обезмислят.\n\nСлед продължила близо 3 часа дискусия от инициативния комитет за вдигането на монумента заявиха, че нямат намерение да променят становището си. Веднага след получаването на виза за строителството от главния архитект на община Стара Загора Виктория Грозева проектът ще бъде внесен  за обсъждане в експертно-художествения съвет при Министерството на културата.\n\nОткриването на паметника на кан Тервел ще бъде принос на Стара Загора за успешното председателство на България в ЕС, настояха членове на инициативната група, които събират нужните 300 000 лв за направата на мегамонумента.\n\nВеднага след появата на снимки, показващи проекта на тандема Борисов / Маринов в социалните мрежи избухна истинска буря от коментари.\n\n Десетки потребители не скриха възмущението си, че без истинско обществено обсъждане в центъра на Стара Загора ще бъде „насадена“ фигура, която е буквално заимствана от други паметници. Посочен беше паметникът на Петър Първи в Санкт Петербург, който е почти буквално прекопиран от двамата великотърновски творци. „В София си имаме един светещ Самуил, вашият поне тази екстра си няма!“, иронизираха жители на столицата. Местни познавачи на историята пък  изразиха несъгласието си с тезата, че мястото на паметника е в Града на липите, защото Тервел приобщил областта Загоре към Първото българско царство и контрираха с аргумента, че всъщност центърът на тази област е бил около Бургас.“Някой е гледал някакъв филм и решил да си изобрази любимия герой!“, коментираха трети, като буквално повториха тезата на СБХ, че заданието за конкурса е било  прекалено детайлно и на практика оставало чувството, че се търси…каменоделец, който да пресъздаде предварително набелязания образ на кана.\n\n„Това е един „витринен“ конкурс, СБХ не желае да легитимира резултата, от четирима наши представители в журито-трима отказаха да подпишат протокола. Да не говорим, че в комисията е нямало нито един архитект…“, подчерта Любен Генов,а участници в дискусията споделиха, че проектът е на практика едно соцреалистично творение и в голяма степен ни приближавало към  манията, обзела Скопие през последните десетилетия.\n\nНай-големият проблем, е че към момента липсва единно законодателство, което да регулира  избора на монументални художествени произведения.\n\nСамо в няколко общини са си изработили някакви наредби и правила, в останалите я карат както си решат в движение, коментират случилото се в Стара Загора представители на СБХ, САБ и КАБ. Според   тях  фактът че средствата за направата на паметника идват от бизнеса, а не от данъците  не дава основание за пренебрегване на общественото мнение.Те сочат за пример конкурса за паметник на Левски, обявен от община Русе, в който е даден месец за обсъждане на предложението.\n\n„Не съм съгласен , че проектът ни е соцреалистичен, смятам че предложеното от мен и арх. Маринов отговаря на заданието от конкурса. Прегледал съм стотици конни паметници по цял свят, няма как да няма някои общи черти…“, коментира скулпторът Борис Борисов, който е автор на паметника на цар Калоян във Варна и на Алеко Константинов на столичната улица „Витоша“.\n                    ", "date": "2017.10.17", "title": "Разкостиха проект за мегапаметник на  Тервел "}
{"url": "http://www.monitor.bg/a/view/64117-%D0%94%D0%BE%D0%BD%D0%B4%D1%83%D0%BA%D0%BE%D0%B2-%D0%BE%D1%81%D1%82%D0%B0%D0%B2%D0%B0-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%B4%D0%BE-%D1%81%D1%80%D0%B5%D0%B4%D0%B0%D1%82%D0%B0-%D0%BD%D0%B0-%D0%BD%D0%BE%D0%B5%D0%BC%D0%B2%D1%80%D0%B8/", "text": "\n                    Ремонтът по столичния булевард „Дондуков“ ще продължи до средата на ноември. Това съобщи кметът на София Йорданка Фандъкова, която провери реконструкцията на бул.“Монтевидео“ в участъка от ул.“761“ до ул.“Боряна“ в квартал „Овча купел“.Първоначално от Столичната община обявиха, че до края на октомври ще бъде пуснато движението по целия булевард „Дондуков“. След като започна реконструкцията в отсечката от ул.“Раковски“ до бул. „Васил Левски“ кметът Фандъкова поиска културното министерство да разреши там да бъде положен асфалт, а не павета. Аргументът на Фандъкова бе, че в участъка автомобилното движение е интензивно и при изпълнение на асфалтова настилка ще се понижи както шума, така и запрашаването. В срок от две седмици културното ведомство се съобрази с искането на общината. От „Московска“ 33 обявиха, че ремонта не е спирал по времето, в което се изчакваше официално становище от министерството. Сега обаче от общината уточняват, че липсата на бързо решение за настилката се е отразила на срока. Крайният срок сега се измества за средата на ноември. Фандъкова обясни, че в момента се разглеждат протоколите от всички институциите, структури и надзора, за да се даде точна дата, на която ще бъде пусната движението по централния булевард. Ще бъдат изчислени и евентуални санкции при още забавяне на ремонта.Отсечката на „Монтевидео“ се изгражда на ново с четири платна, тротоари, улично осветление, подменя се канализация и водопровода. „Най-тежките обекти са тогава, когато трябва да работят на един и същ обект няколко дружества – ЧЕЗ, „Софийска вода“, „Овергаз“, БТК и самия изпълнител“, заяви Фандъкова. Тя обясни, че постепенно ще започне да се пуска движението по булеварда. В момента се работи активно в участъка пред Нов български университет и трябва да е готов до средата на ноември. За тази отсечка, всеки просрочен ден след крайния срок, фирмата ще бъде санкционирана с 60 хил. лв. До средата на декември ще продължат ремонтните дейности от ул. „Народно хоро“ до ул. „Боряна“.\n\n\n                    ", "date": "2017.10.17", "title": "„Дондуков“ остава затворен до средата на ноември"}
{"url": "http://www.monitor.bg/a/view/30396-%D0%A0%D0%B5%D0%BF%D0%B0%D1%82%D1%80%D0%B8%D1%80%D0%B0%D1%85%D0%B0-2-%D1%82%D0%B0%D0%BB%D0%B8%D0%B3%D0%B8-%D0%BF%D1%80%D0%B5%D0%B7-5-%D0%BC%D0%B8%D0%BD%D1%83%D1%82%D0%B8/", "text": "\n                    Две ромски каруци бяха вдигнати с паяк на общинското предприятие „Паркиране и репатриране” в Пловдив през 5 минути. Нарушителите се движели по бул. „Марица – юг” в района на бензиностанция „Шел”, когато около 10,45 часа във вторник общински полицаи спрели първата каруца. Те започнали да пишат глоба на собственика на превозното средство с животинска тяга, когато междувременно видели втори нарушител. Втората талига отново била ромска и пак била спряна за проверка, а спрямо собственика й били предприети аналогични действия. Двамата „водачи” били глобени, конете им били върнати, а паяк отнесъл талигите им. Наредбата за организация и безопасност на движение в община Пловдив изрично забранява движението на талиги из Пловдив. Забраната стана факт с решение на общинския съвет от 2013г. Проверките и контролът за каруци, които се движат из областния център ще продължат, обещават от община Пловдив. \n                    ", "date": "2017.10.17", "title": "Репатрираха 2 талиги през 5 минути"}
{"url": "http://www.monitor.bg/a/view/4203-%D0%92%D0%B8%D0%B5%D1%82%D0%BD%D0%B0%D0%BC%D0%BA%D0%B0-%D1%81-%D0%B1%D0%B5%D0%B1%D0%B5-%D1%82%D1%8A%D1%80%D1%81%D0%B8-%D0%BF%D0%BE%D0%BC%D0%BE%D1%89-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%BF%D1%80%D0%B8-%D1%81%D1%8A%D0%BF%D1%80%D1%83%D0%B3%D0%B0-%D1%81%D0%B8-%D0%B2-%D0%91%D1%8A%D0%BB%D0%B3%D0%B0%D1%80%D0%B8%D1%8F/", "text": "\n                    Виетнамка с едномесечно бебе търси помощ за да не бъде екстрадирана в родината си и да остане при законния си съпруг в България. Историята на Фарук и Ан е покъртителна и е тест за добротата и състрадателността на нашенците.\n\nТой се казва Фарук и е от село Горско Сливово, тя се казва Ан и е от Виетнам. И двамата са глухонеми. Фарук е със 75% глухота и може да чува със слухов апарат. Изоставен е от родната си майка, когато е само на три месеца и е отгледан от баба си. Завършва средното си образование в специализирано училище в София, след което идва при приятели в Горна Оряховица. Няколко пъти опитва да си намери работа, но заради здравословния проблем, все не успява. Преди няколко години Фарук участва в Олимпиада за глухи и се запознава с Ан. Двамата продължават контактите си във Фейсбук, между тях пламва любов и те ще се женят. През януари тази година разбират, че ще си имат и бебе. Ан идва в България, където на 4 септември ражда момченце – Зухран. Оказва се обаче, че перипетиите пред двамата млади едва сега започват. За да остане при законния си съпруг майката трябва да получи статут на временно пребиваващ в България чужденец. А за да се случи това тя трябва да представи документ, че има минимум 5000 лв. в банкова сметка. Обяснението на полицейските служители било, че парите са гаранция, че ако остане за по-дълго в страната, след време Ан няма да легне на ръцете на родната социална система. В същото време обаче хиляди български роми трайно безработни 20 години и повече без проблем източват здравната и социалната ни система и живеят на гърба на държавата. Оказва се обаче, че българското законодателство не е еднакво за всички. Двамата млади обаче не могат да съберат 5 000 лв. Те живеят и се издържат единствено с инвалидната пенсия на Фарук, която е в размер на 140 лв. и с помощта, която им оказват техни приятели. Тези приятели обаче не заможни и няма откъде да съберат петте хиляди лева. Затова две от тях са се заели с амбициозната задача да съберат необходимите пари от хората в цяла България. едната от добротворките, Жулиета Геориева разказва, че всъщност е необходимо тези пари да бъдат внесени в банката и да останат там няколко дни, докато бъде издаден документ за тяхната наличност, който документ да бъде представен в служба „Миграция” към Областната дирекция на МВР. С този документ виетнамката ще получи правото да се яви на интервю и да получи лична карта и статут на временно пребиваващ чужденец в България. след това парите ще бъдат изтеглени от банката и ще бъдат върнати на собственика им. Това обаче трябва да се случи до 24 октомври, за когато е насрочено интервюто. Ако парите не бъдат намерени до тогава майката ще бъде екстрадирана от България. „Вярвам, че у нас има добри хора, които ще се отзоват и ще помогнат. В крайна сметка става въпрос за двама млади, които се обичат и които не бива да бъдат разделени. Още повече сега, сме като имат и първото си бебенце”, споделя Жулиета Георгиева.\n\n \n\nЗа желаещите да помогнат, банковата сметка е:\n\nBG92SOMB91301063807401\n\nТитуляр: Ан Тх Тхо\n                    ", "date": "2017.10.17", "title": "Виетнамка с бебе търси помощ да  остане при съпруга си в България"}
{"url": "http://www.monitor.bg/a/view/36534-%D0%A0%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%90%D1%81%D0%BF%D0%B0%D1%80%D1%83%D1%85%D0%BE%D0%B2-%D0%BC%D0%BE%D1%81%D1%82-%D0%BF%D1%80%D0%BE%D0%B4%D1%8A%D0%BB%D0%B6%D0%B0%D0%B2%D0%B0-%D0%BE%D1%82-23-%D0%BE%D0%BA%D1%82%D0%BE%D0%BC%D0%B2%D1%80%D0%B8/", "text": "\n                    Ремонт на Аспарухов мост тази есен ще има. Той ще започне от идния понеделник, 23 октомври, обяви във Варна министърът на регионалното развитие и благоустройството Николай Нанков. Така той опроверга информацията от Агенция „Пътна инфраструктура” (АПИ), откъдето наскоро заявиха, че ремонтът ще бъде отложен за следващата година, заради наближаващата зима.\n\n„Все пак, още тази година ще има ремонт на Аспарухов мост, категориен беше министър Нанков. Той ще стартира в лентата за движение от центъра на Варна към кв. Аспарухово и трябва да завърши до началото на летния сезон през 2018 година. Аз ви обещах още преди месец, че ремонт ще има още тази година. Колегите от АПИ малко прибързано изнесоха информация, че ще стартираме следващата година. Не, напротив, на 23-ти започва, другата седмица. Догодина ще завърши цялостния ремонт.\n\nЗапочваме с едно тежко съоръжение в началото на моста. Трябва да го направим преди началото на новия туристически сезон, идното лято. До средата на май трябва да сме готови“, категоричен беше Нанков. Ремонтът тази есен ще продължи месец-месец и половина. Ще се ремонтира участък от\n\n180 метра в началото на моста от страната на Варна и в платното в посока Бургас. Ще бъдат запълнени и дилатационните фуги. Цялостният ремонт на моста трябва да завърши до началото на лятото. През пролетта догодина ще се работи от началото на март до средата на май, посочи още министърът. За цялостното завършване на ремонтите по Аспаруховия мост ще са необходими около 20 млн. лева. Ангажиментът на държавата е през 2018 година дейностите да приключат. Нанков обясни, че ще се търсят добри възможности за организирането на трафика по време на ремонтните дейности, за да не се създават сериозни затруднения в движението. „Най-важно е да се съобразим със сроковете, за да не се влиза в пиковите месеци”, отбеляза министърът. Последният завършен етап от ремонта на Аспарухов мост приключи на 15 юни, тази година. Предвидените ремонтни дейности на съоръжения 2 и 4 завършиха пет дни предсрочно. Поставена бе нова хидроизолация, фуги, асфалт, маркировка, знаци, ограничителни системи, парапети. Инвестицията бе за близо 1,3 млн. лв. от бюджета на Агенция „Пътна инфраструктура“. Община Варна финансира с 200 000 лв. ремонта на тротоарите по моста. Ремонтът беше наложителен, тъй като моста не е обновяван от около 40 години. През миналата година със средства от републиканския бюджет започна поетапното ремонтиране на 3 от съоръженията в посока Варна. Преасфалтирани бяха и връзките към пристанище „Варна Изток“. „До началото на ноември започва изграждането и на новия булевард „Левски“ във Варна. Проектът е труден, а крайният срок за приключването му е 15 август 2018 година, въпреки че имаме амбиции да сме готови и до 1 юли, каза още министърът на регионалното развитие и благоустройството. Общината се справя добре с тежките процедури по отчуждаването на терени и получаването на строителни разрешения, затова съм спокоен за реализацията, каза още министър Нанков, като уточни, че вече е готова строителната площадка на част от трасето.\n                    ", "date": "2017.10.17", "title": "Ремонтът на Аспарухов мост продължава от 23 октомври"}
{"url": "http://www.monitor.bg/a/view/2191-%D0%90%D0%BB%D0%BC%D0%B0-%D0%BC%D0%B0%D1%82%D0%B5%D1%80-%D1%81%D1%80%D0%B5%D0%B4-%D1%82%D0%BE%D0%BF%D0%B2%D1%83%D0%B7%D0%BE%D0%B2%D0%B5%D1%82%D0%B5-%D0%B2-%D0%B4%D0%B2%D0%B5-%D1%81%D0%B2%D0%B5%D1%82%D0%BE%D0%B2%D0%BD%D0%B8-%D0%BA%D0%BB%D0%B0%D1%81%D0%B0%D1%86%D0%B8%D0%B8/", "text": "\n                    Софийският университет (СУ) „Свети Климент Охридски“ запазва мястото си сред най-добрите университети в две световни класации, оповестени на 16 октомври - CWUR (Center for World University Rankings) за 2017 година и на QS EECA Region University Rankings за 2018 година.Софийският университет е сред най-добрите 3,1% в класацията на университети на Center for World University Rankings за 2017 година. Алма матер заема 856 място сред оценените през тази година 27 770 висши училища. Класацията измерва качеството на образование и подготовката на студентите, престижа на преподавателския състав и качеството на изследователската им работа без да разчита на информация от данни, предоставени от университетите. За оценяване на първите 1 000 университета в света класацията на Center for World University Rankings използва осем индикатора, сред които качеството на образованието, реализацията на възпитаниците, качеството на преподавателския състав, публикациите на преподаватели в престижни научни списания и др. Софийският университет е класиран и на 47–то място в класацията на висши училища от Източна Европа и Централна Азия QS University Rankings: EECA за 2018 г. Университетът е сред най-добрите 1.6% от 2 900-те висши училища в региона. Класациите на QS EECA Region University Rankings се публикуват от 2014 г. Основното показатели, по които се класират висшите училища са академична репутация, репутация сред работодателите и отношението преподавателски състав/ студенти, индексирани публикации на преподаватели, web импакт и др.\n\n\n                    ", "date": "2017.10.17", "title": "Алма матер – сред топвузовете в две световни класации "}
{"url": "http://www.monitor.bg/a/view/4680-%D0%9B%D0%BE%D0%B7%D0%B0%D0%BD-%D0%BF%D0%B0%D0%BA-%D0%B8%D0%B7%D0%B2%D0%B0%D0%B4%D0%B8-%D0%BC%D0%B5%D1%82%D0%BB%D0%B0%D1%82%D0%B0-%D0%B8%D1%81%D0%BA%D0%B0-%D0%B4%D0%B0-%D0%BE%D0%BC%D0%B5%D1%82%D0%B5-%D0%B7%D0%B0%D0%BC%D0%B5%D1%81%D1%82%D0%BD%D0%B8%D0%BA%D0%B0-%D1%81%D0%B8-%D0%B2%D1%8A%D0%B2-%D0%92%D0%9A%D0%A1/", "text": "\n                    Марионетката на олигархията в Темида-председателят на ВКС Лозан Панов пак извади метлата за чистки, като този път иска да махне от поста му зам.-председателят на съда Красимир Влахов.Панов е поискал спешно свикване на Общото събрание на съдиите от ВКС днес, съобщи \"Правен свят\". На него съдия №1\" възнамерявал да поиска подкрепа за освобождаването на заместника си, който е председателят на Гражданската колегия на ВКС.При встъпването му в длъжност в началото на 2015 година, Панов завари Влахов като зам.-шеф на ВКС. На тази позиция той е избран от ВСС още на 5 април 2012 година. Влахов е номиниран за поста от тогавашния председател на Върховния съд Лазар Груев. Непосредствено след гласуването на ВСС, с позиция срещу избирането му обаче излиза прокарващият интересите на създадените от Иван Костов олигарси и спускащ директиви на изпълнителите им в Темида Съюз на съдиите в България.\n\n\n                    ", "date": "2017.10.17", "title": "Лозан пак извади метлата, иска да омете заместника си във ВКС"}
{"url": "http://www.monitor.bg/a/view/1704-%D0%9E%D1%82%D0%BF%D0%B0%D0%B4%D0%B0-%D0%BB%D0%B5%D0%B3%D0%B0%D0%BB%D0%B8%D0%B7%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%B4%D0%B8%D0%BF%D0%BB%D0%BE%D0%BC%D0%B8-%D0%BE%D1%82-%D0%A1%D0%90%D0%A9-%D0%B8-%D0%9A%D0%B0%D0%BD%D0%B0%D0%B4%D0%B0/", "text": "Отменят изискването за поставяне на апостил \n                    Отпада легализацията на дипломите на студенти, завършили висше образование както в страните членки на ЕС, така и в САЩ, Канада, Израел, Австралия, Нова Зеланция и други държави по Лисабонската конвенция. Облекчената процедурата ще бъде предложена за гласуване от Министерството на образованието и науката на заседанието на Министерския съвет утре, съобщиха пред „Монитор“ от просветното ведомство. Така на практика ще бъде отменено изискването при искане за признаване на документите да се поставя апостил. Промените ще бъдат направени в Наредбата за държавните изисквания за признаване на придобито висше образование и завършени периоди на обучение в чуждестранни висши училища. Целта на поправките е да се намали административната тежест за гражданите.Първа крачка в облекчаването на процедурата беше направена през 2016 година. Тогава беше премахнато изискването за легализация или полагане на апостил върху документите, издадени от университети в страни членки на ЕС. Изменението беше добре посрещнато, но поставяше в неравностойно положение всички останали държави, подписали Конвенцията от Лисабон за признаване на квалификациите, отнасящи се до висшето образование в европейския регион. За тях все още се изискваше легализация.В същото време всички страни по Конвенцията в голяма степен са уеднаквили съдържанието на дипломите за завършено висше образование и имат ефективно действаща мрежа от Национални информационни центрове за академично признаване и мобилност ENIC-NARIC.Те поддържат и публично достъпни официални бази данни или регистри за националните системи и институции за висше образование. Там може да бъде проверена легалността на една диплома или издалия я университет. Това е допълнителна предпоставка за промяна на нормативните актове, така че да се отмени изискването за легализация на дипломите за висше образование, издадени от университети в държавите страни по Лисабонската конвенция.\n \n\n\n                    ", "date": "2017.10.17", "title": "Отпада легализацията за дипломите от САЩ и Канада "}
