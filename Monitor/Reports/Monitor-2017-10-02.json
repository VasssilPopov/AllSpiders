{"url": "http://www.monitor.bg/a/view/14906-%D0%9C%D0%B8%D0%BD%D0%B8%D1%81%D1%82%D1%8A%D1%80-%D0%BD%D0%B0-%D0%9A%D0%BE%D1%81%D1%82%D0%BE%D0%B2-%D0%B8-%D0%B3%D0%BE%D0%B2%D0%BE%D1%80%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%92%D0%B0%D1%81%D0%B8%D0%BB%D0%B5%D0%B2-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82%D0%B0-%D0%BD%D0%B0-%D0%93%D0%B5%D0%B1%D1%80%D0%B5%D0%B2/", "text": "Шефът на ЕМКО маже пред работниците, че не били приятели с банкера-беглец\n                    В среща на подставените лица на задругата на олигарсите Цветан Василев, Иво Прокопиев, Гриша Ганчев и драгалевския лаборант Иван Костов се превърна вчерашният протест на ЕМКО. Строени от собственика на фирмата и ортак на Цветан Василев – Емилиян Гебрев, работници на компанията протестираха за втори път в рамките на десетина дни на жълтите павета. Причината е, че дружеството е с временно отнет лиценз заради открити нарушения при съхранението на боеприпасите.Този път обаче освен адвокатката на Ганчев и бивш юрист на „Мултигруп“ Татяна Дончева, която подгряваше страстите на митинга миналата седмица,  да дадат рамо на Гебрев се отзоваха и бившият министър на отбраната в кабинета „Костов“ - Бойко Ноев, една от говорителките на банкера-беглец – Вера Ахундова, позната също и като агент Ана Хранова на ДС, а също и лицата на АБВ Красимир Проданов и Румен Петков.В опит да замаже очите на работниците си, в речта си пред тях Емилиян Гебрев буквално се отрече от приятелството си с банкера-беглец Цветан Василев. Макар отдавна да лъсна, че именно през оръжейния бос подсъдимият за източването на милиарди от КТБ пишман финансист се пробва да запази контрола си над „Дунарит“, Гебрев заяви пред служителите си, че се съдел с Василев. След което заяви, че държавата му дължала пари, а фактът, че самият той дължи за период от 6 години 3,6 млн. лева на МО за съхранение на закупени, но неизвозени от него боеприпаси, пробва да замаже. Заяви, че това било казус отпреди 9 години.Не по-назад в ръсенето на неистини бе и Дончева в речта си. Устатата адвокатка, която е свързващо звено между двете момчета за всичко на Цветан Василев –  Гриша Ганчев, през когото банкерът-беглец открадна Петрол под носа на държавата, и Емилиян Гебрев, през когото се пробва да направи същото с „Дунарит“, провидя заговор на цялата държавна машина срещу „ЕМКО“.След като повикаха първо пред НС, където се събраха, а след това и пред Министерския съвет, трима от „водещите“ на протеста – Славчо Димиев, който е ръководител на завода в Трявна, шефът на завода в Монтана Красимир Падалев и Георги Пенчев от комитета на работниците в ЕМКО настояха да се срещнат с премиера Бойко Борисов, като се пробваха да влязат в сградата. След като им бе обяснено, че той не е в зданието, продължиха да настояват за разговор с някой от вицепремиерите или с министъра на икономиката Емил Караниколов.В крайна сметка те разговаряха с Караниколов, който прекъсна всичките си ангажименти, за да чуе исканията им, а след час среща с тях заяви, че ще настоява лично за връщане на лиценза на оръжейната фирма, но при условие, че проверката на служба КОС към МВР е показала, че няма нищо застрашаващо живота и безопасността на работниците и гражданите. Караниколов обяви, че за целта ще изиска доклада на МВР и ако се налага, ще бъде свикано извънредно заседание на Междуведомствения съвет за отбранителната промишленост. ЕМКО съхранява неправомерно боеприпаси с изтекъл срок на годност. Това разкри в интервю за БЛИЦ шефът на ВМЗ-Сопот инж. Иван Гецов. На въпрос за какво количество става въпрос, той посочи, че в момента се извършва задълбочена проверка, сред чиито цели е да установи и това. „Техният брой трябва да стане ясен при изготвяне на съответния отчет. След това отчетът ще бъде предаден на компетентните органи“ ,подчерта инж. Гецов. На въпрос как ще коментира думите на премиера Бойко Борисов, че ще бъде прекратена практиката частни фирми посредници да стоят на входа и изхода на държавните предприятия от военно-промишления комплекс, какъвто е и случаят с ЕМКО той подчерта: „Приветствам идеята на министър-председателя Борисов. Една такава мярка ще доведе до подобряване както на организацията на работа, така и на ценовите нива. ВМЗ вече започна да работи в такава посока. Ползата от елиминирането на частните посредници във военно-промишления комплекс ще бъде много голяма. И тъй като незабавното премахване на посредниците ще е много трудно, то първостепенна задача е тяхното участие да бъде редуцирано до минимум“. Адвокатът, който играе ролята на спецвръзка между банкера-беглец Цветан Василев и оръжейния бос Емилиян Гебрев – Лазар Карадалиев, е обвинен за участие в организирана престъпна група за внос и контрабанда на цигари. Това съобщи говорителят на главния прокурор Сотир Цацаров Румяна Арнаудова. „Обвинението е в рамките на разследване на спецпрокуратурата започнало преди повече от 1 г. Престъпната група е действала през 2011 и 2012 г. Има установени множество камиони с цигари без бандерол внесени от Гърция у нас. Ролята на Карадалиев е посрещане и насочване на камиони не само като траектория, но и като място за разтоварване“, обясни Арнаудова. Освен адвоката, обвинения са повдигнати на още трима души, чиито имена не бяха съобщени. Всички са с мерки за неотклонение „подписка“. Един от членовете на бандата е в чужбина и прокуратурата предприема действие за довеждането му в България, за да бъде обвинен, каза още Арнаудова.\nПреди няколко дни агенция „Блиц“ публикува снимка на юриста, придружаващ Гебрев в сградата на държавното дружество „Кинтекс“. Карадалиев е и защитник на оръжейния търговец по повдигнатото му обвинение за организирана престъпна група, в която участват и шефове от завода „Дунарит“, който Василев отчаяно се опитва да прилапа в последните месеци с помощта именно на Гебрев. Освен, че брани интересите на Гебрев, Карадалиев е известен от години като адвоката на Цветан Василев. Юристът, който иначе не обича да се показва на светло дори лично се яви на делото, на което съдът задочно разглеждаше мярката за неотклонение на банкера-беглец. Името на защитникът лъсна и в изнесеното от прокуратурата резюме на обвинителния акт срещу Цветан Василев, Карадалиев изрично се споменава като човека, получил още през 2014г. 210 000 лева в брой, по разпореждане на фараона. Парите трябвало да бъдат похарчени за „профилактиране“ на основни свидетели по делото за източването на КТБ.   \n\n\n                    ", "date": "2017.10.02", "title": "Министър на Костов и говорителка  на Василев на протеста на Гебрев"}
{"url": "http://www.monitor.bg/a/view/53646-%D0%92%D1%80%D0%B0%D1%86%D0%B0-%D0%B2%D0%B8%D1%81%D0%B8-%D1%81-11-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-%D0%B2%D0%BE%D0%B4%D0%BD%D0%B8%D1%8F-%D1%81%D0%B8-%D1%86%D0%B8%D0%BA%D1%8A%D0%BB/", "text": "\n                    Враца ще трябва незабавно да възстанови дадените авансово 11 милиона лева на консорциума, който трябва да извърши строителството на довеждащия водопровод от язовир „Среченска бара“. Парите са преведени още от предишната кметска управа, но работата на фирмата изпълнител все още не е започнала. По тази причина Министерството на околната среда и водите е изпратило предупредително писмо, че ако парите не бъдат възстановени, от НАП ще ги събират принудително, съобщи кметът Калин Каменов. Според градоначалника, безпринципното превеждане на сумата от предишния градоначалник е мегаскандал, за който той е сезирал главния прокурор Сотир Цацаров.\n\nОт окръжното обвинения във Враца пък съобщиха, че по случая се води следствено дело, образувано своевременно след приключване на проверката, извършена от ОД МВР – Враца, въпреки че преписката е изпратена в прокуратурата с мнение за отказ да се образува досъдебно производство.  По следственото дело са извършени множество действия по разследването, като са събрани 15 тома писмени доказателства. Наложило се е дори да бъде разкрита банковата тайна по отношение на над 20 сметки. Предстои назначаване на съответните експертизи.\n\nОт момента на образуването му, делото е взето на специален надзор от Апелативна прокуратура – София и разследването по него се провежда интензивно, съгласно изготвен следствено-оперативен план. При събиране на достатъчно доказателства за ангажиране отговорността на длъжностни лица и в рамките на установените процесуални срокове, ще бъдат извършени съответните уведомявания по реда на НПК, допълват от обвинението.\n                    ", "date": "2017.10.02", "title": "Враца виси с 11 милиона за водния си цикъл"}
{"url": "http://www.monitor.bg/a/view/53739-%D0%91%D0%BE%D0%BB%D0%BD%D0%B8%D1%86%D0%B0%D1%82%D0%B0-%D0%B2%D1%8A%D0%B2-%D0%92%D1%80%D0%B0%D1%86%D0%B0-%D0%B8%D0%B7%D0%BF%D0%B0%D0%B4%D0%BD%D0%B0-%D0%B2%D1%8A%D0%B2-%D1%84%D0%B8%D0%BD%D0%B0%D0%BD%D1%81%D0%BE%D0%B2-%D0%BA%D0%BE%D0%BB%D0%B0%D0%BF%D1%81/", "text": "\n                    Врачанската болница е пред закриване, ако не стане чудо. Изправен пред невъзможността да се справи с финансовия колапс, в който изпадна най-голямото здравно заведение в регионау, изпълнителният му директор Орлин Цветков хвърли оставката си. Той пое за втори път поста преди една година с намерението да измъкне затъналата в дългове лечебница. Но въпреки, че някои от отделенията бяха закрити и влезе в ход стратегия за икономии, заварените от него 12 милиона лева борчове, останаха да тежат като воденичен камък над дейността на болницата. На камък удари и намерението да се изтегли 8 милиона лева заем за погасяване на по-голямата част от задълженията, защото нито една банка не се нае да го отпусне. Това накара над 200 фирми, към които болницата има задължения, за пореден път да запорират сметките й.\n\nРешението си да подаде оставка Орлин Цветков е взел след като преди дни здравният министър проф. Николай Петров дойде във Враца, но не пое конкретни ангажименти държавата да помогне на здравното заведение. Цветков е уведомил за напускането си и шефът на РЗИ – Враца д-р Орлин Димитров. В писмото си до него той сочи, „че е възможно да настъпи реорганизация на здравното обслужване на населението във връзка с финансовите проблеми, които има болницата”.\n\nПерсоналът на стационара също е на нокти. Наскоро медиците са получили едва 60 процента от заплатата си за месец юли.\n\nВъв вторник Орлин Цветков, който е в едномесечен срок на предизвестие, има среща в здравното министерство и ще направи опит да убеди ведомството, че болницата във Враца има спешна нужда от държавна помощ.\n                    ", "date": "2017.10.02", "title": "Болницата във Враца изпадна във финансов колапс"}
{"url": "http://www.monitor.bg/a/view/32266-%D0%9F%D0%BE%D0%BB%D0%B8%D1%86%D0%B5%D0%B9%D1%81%D0%BA%D0%B8-%D1%88%D0%B5%D1%84-%D1%81-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D0%B5-%D0%B7%D0%B0%D1%80%D0%B0%D0%B4%D0%B8-%D0%A1%D1%83%D0%B4%D0%B6%D1%83%D0%BA%D0%B3%D0%B5%D0%B9%D1%82/", "text": "\n                    Бившият шеф на полицията в Добрич Веселин Колев е заплашил с убийство основния свидетел по делото срещу бившия депутат от ГЕРБ Живко Мартинов, станало известно като Суджукгейт. От специализираното звено „Антикорупция“ съобщиха, че срещу Колев са повдигнати три обвинения - за закана с убийство, принуда и склоняване на вещи лица да дадат невярно заключение.\nВ началото на лятото прокуратурата съобщи за разследването срещу Мартинов, който искал от бизнесмен тонове суджук, под предлог, че са за премиера Бойко Борисов и бил включен в списък с предприемачи, които трябва да подпомагат управляващата партия, за да нямат проблеми. След това Мартинов се отказа от имунитета си, напусна всички постове и беше обвинен в изнудване, принуда и закана с убийство.\nВ хода на разследването срещу Мартинов, бившият шеф на полицията в Добрич опитал да му помогне, като отправил заканите към основния свидетел срещу ексдепутата. На 19 септември Веселин Колев отправил нецензурни думи срещу свидетеля и го заплашил, че ще го убие, ако отново свидетелства срещу Мартинов.\n„Веселин Колев насочил пръст към свидетеля, имитирайки насочен пистолет и му отправил заплашителни жестове“, посочват от прокуратурата и поясняват, че това заканване е могло да възбуди основателен страх за осъществяването му.\nЕдно от обвиненията срещу Живко Мартинов е, че опитал да окаже натиск върху МВР и върху окръжния прокурор на Добрич, за да бъде оневинен бившият зам.-министър на финансите Красимир Катев, който преди 5 години причини катастрофа в Добрич с двама загинали. Бившият депутат опитал да накара експерти от МВР, които са изготвяли авто-техническата експертиза по делото, да посочат данни, които да оневинят Катев. От прокуратурата съобщиха в понеделник, че идентично обвинение има вече и Веселин Колев - през 2015 г. той подбуждал три вещи лица да дадат невярно заключение по тройна трасологична експертиза по дело за причиняване на смърт в катастрофа.\nОбвинението в принуда е за това, че като шеф на ОДМВР принудил двама катаджии да не санкционират шофьор на микробус за извършено нарушение на пътя и да го пуснат, без да му съставят фиш.\n                    ", "date": "2017.10.02", "title": "Полицейски шеф с обвинение заради Суджукгейт"}
{"url": "http://www.monitor.bg/a/view/50081-%D0%A1%D1%8A%D0%B4%D0%B8%D0%B8%D1%82%D0%B5-%D0%BF%D0%BE%D1%80%D1%8F%D0%B7%D0%B0%D1%85%D0%B0-%D0%BC%D0%B5%D1%80%D0%B0%D1%86%D0%B8%D1%82%D0%B5-%D0%BD%D0%B0-%D0%9C%D0%B5%D1%82%D0%BE%D0%B4%D0%B8-%D0%9B%D0%B0%D0%BB%D0%BE%D0%B2/", "text": "\n                    Съдиите порязаха мераците на скандалния бивш шеф на Софийския районен съд Методи Лалов да влезе в новия състав на Висшия съдебен съвет. Според смесения състав на Върховния касационен съд (ВКС) и на Върховния административен съд (ВАС) изборът на съдиите за техните представители в новия ВСС е минал без нарушения. Съдебният състав без уважение жалбата на съдия Методи Лалов срещу проведения избор. Още преди решението да бъде качено в сайта на ВКС, членът на ВСС Димитър Узунов съобщи на последното заседание на съдийската колегия, че съдът е оставил без уважение жалбата на Лалов.\n\nНа 18 юни съдиите избраха шестима свои колеги, които да влязат в Съдийската колегия на ВСС. Сред кандидатите беше и съдия Лалов, но той получи 193 гласа и не влезе в състава на ВСС. Много преди избора се говореше, че системата за електронно гласуване не е достатъчно надеждна и крие рискове от манипулиране на вота, но проведеното гласуване с избора на петима върховни и един окръжен съдия, успокои страстите сред съдиите. В гласуването на втория тур участваха 1922 съдии от цялата страна, като 1455 упражниха вота си електронно.\n\nДни след това съдия Лалов подаде жалба срещу проведения избор, като поиска той да бъде отменен. Мотивите му бяха именно в това че системата за електронно гласуване може да е била атакувана и да не е отчела правилно вота на съдиите, а ВСС така и не дал гаранции за надеждността ѝ. Според него е възможно и съдебни администратори да са инсталирали на сървърите манипулирана версия на системата, която да изопачава вота на избирателите и която версия след това дори да заличава следите си. Съдът назначи техническа експертиза, която заключи, че нарушения няма.\n                    ", "date": "2017.10.02", "title": "Съдиите порязаха мераците на Методи Лалов"}
{"url": "http://www.monitor.bg/a/view/72110-%D0%A5%D0%BE%D1%80%D0%B0-%D0%B8%D0%B7%D0%B2%D1%8A%D0%BD-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82%D0%B0-%D0%BF%D0%BE%D0%B4%D1%81%D0%BB%D0%B0%D0%B6%D0%B4%D0%B0%D1%85%D0%B0-%D1%81%D0%BA%D0%B0%D0%BD%D0%B4%D0%B0%D0%BB%D0%B8-%D0%B2%D1%8A%D0%B2-%D0%92%D0%A1%D0%A1/", "text": " Светла Петкова се извини на Темида за избора на Лозан Панов\n                    Хора, останали извън парламентарния живот на стараната са подклаждали скандали във Висшия съдебен съвет. Това заяви главният прокурор Сотир Цацаров в равносметката за мандата на отиващия си ВСС. Главният прокурор раздели скандалите, които белязаха мандата на съдебните кадровици на две групи.\n\n„Първата, скандали, които ние сами създадохме и които всъщност с повече мислене и с повече работа можеха да бъдат избегнати, защото нито колегите, нито обществото заслужаваше тези скандали. Втората група бяха инспирираните скандали. В съвета, не е тайна за никой, имаше една група, която се стремеше всяко заседание да предизвиква скандал. Скандал, който нямаше нищо общо с работата на съдебната система, не носеше нищо позитивно и сам по себе си навяваше мисълта, че този ВСС не работи“, заяви Цацаров и допълни: „Немалка част от тези скандали, трябва да си го кажем съвсем ясно, бяха инспирирани външно от хора, които не са на парламентарните банки, но си мислят, че са в редиците на политическия живот и които подмолно ги подсказват. Слава Богу,\n\n\n\n\n\nНе че няма да продължат, но за съжаление ще останат в тези позиции, в които са и сега“.\n\nСпоред обвинител № 1 сега е важно да се гледа напред и новият състав на ВСС да работи за обществото и магистратите и да не се повтарят грешките на предшествениците им. Ако ги повторим, значи не сме научили нищо. Цацаров обаче подчерта, че отиващият си ВСС е свършил немалко работа, като е бил първият, в който бе оформено разделението на съдийска и прокурорска колегия.\n\n„Колкото и скептицизъм да е имало в нас по отношение на разделянето на съвета, сегашната му структура за прокуратурата е повече от добра, защото тя ни позволява да си решаваме кадрови, организационни и всякакви други проблеми самостоятелно. В същото време не могат вече да се правят внушения, че едва ли не прокурорската колегия, главният прокурор или който и да е диктува. Съдиите решават за съдиите, прокурорите – за прокурорите. В същото време този съвет е и свързан с множество скандали“, заяви още главният прокурор.\n\nЦацаров коментира и факта, че все още президентът не е разписал указа за новоизбрания председател на върховния административен съд. „Изборът на шеф на ВАС зависи в крайна сметка от решението на президента. Това е процедурата“, категоричен бе обвинител № 1.\n\nГлавният прокурор присъства на откриването на новата учебна година в Националния институт по правосъдие.\n\n\n\n\n\n„Искам и лично да се обърна към кандидатите за младши съдии – не забравяйте, че ние сме в една лодка, не забравяйте, че който и от нас да клати своя борд на лодката, вълнението обхваща цялата лодка. Към колегите младши прокурори – не забравяйте обаче, че в тази лодка на първата палуба са колегите от съда. Затова, уважавайте ги и помагайте лодката да има стабилен курс“, допълни още Цацаров.\n\nМалко по-късно – по време на заседанието на съдийската колегия един от членовете на отиващия се ВСС Светла Петкова пък се извини на цялата съдебна система, че е била един от предложителите за издигане на кандидатурата на Лозан Панов за председател на ВКС. \"Той не изпълни това, което заложи в концепцията си, както и моите надежди за работата на ВКС и цялата система. Надявам се той да поправи поведението си спрямо колегите от ВСС и да работи по-добре с новия състав\", каза още Петкова.\n                    ", "date": "2017.10.02", "title": " Хора извън парламента  подклаждаха скандали във ВСС"}
{"url": "http://www.monitor.bg/a/view/16470-%D0%9D%D0%BE%D0%B2-%D0%B5%D0%B2%D1%80%D0%BE%D0%BF%D0%B5%D0%B9%D1%81%D0%BA%D0%B8-%D1%86%D0%B5%D0%BD%D1%82%D1%8A%D1%80-%D1%89%D0%B5-%D1%81%D0%BF%D0%B8%D1%80%D0%B0-%D0%BA%D0%B8%D0%B1%D0%B5%D1%80-%D0%B0%D1%82%D0%B0%D0%BA%D0%B8%D1%82%D0%B5/", "text": "\n                    Ново европейско законодателство ще доведе до по-добра координация между държавите за преодобяване на мащабни кибератаки. Това заяви пред „Монитор“ българският еврокомисар Мария Габриел.На подобна атака стана жертва и електронното издание на „Монитор“. Все още неизвестните компютърните пирати проникнаха в системата на сайта и внедриха в него зловреден код, който „копаеше“ биткойни.\nЕврокомисарят с ресор цифрова икономика и общество коментира, че е запозната с нашумелите в последно време кибер атаки срещу много посещаеми сайтове. „Затова казвам колко важна е Директивата за мрежова и информационна сигурност (NIS). „Това е първата законодателна директивата, която позволява да бъде изградена в държавата-членка център, който да анализира всякакъв вид кибератаки“, заяви Габриел. Всеки национален център ще работи в тясно сътрудничетво с централния отдел в Брюксел, предлага новото европейско законодателство. Мрежата за защита от кибератаки ще работи 27 часа 7 дни в седмицата.\nНовата структура за киберсигурност на ЕС ще използва добавената стойност на експертизата на съществуващата в момента Агенция на Европейския съюз за мрежова и информационна сигурност (ENISA), която вече ще се нарича Секретариат на държавите-членки. „Досега се е работило много по-темата, но сега на ENISA трябва да им дадем по-голяма роля, за да може между държавите-членки да циркулира цялата информация и да се реагира бързо“, обясни Габриел.\n\n\n                    ", "date": "2017.10.02", "title": "Нов европейски център  ще спира кибер атаките"}
{"url": "http://www.monitor.bg/a/view/72642-%D0%91%D0%BB%D0%B8%D0%B7%D0%BE-34-000-%D0%B1%D1%8A%D0%BB%D0%B3%D0%B0%D1%80%D0%B8-%D1%81-%D0%BF%D0%B0%D1%80%D0%B8-%D0%B7%D0%B0-%D1%81%D1%82%D0%B0%D1%80%D0%B8%D0%BD%D0%B8-%D0%BE%D1%82-%D1%87%D1%83%D0%B6%D0%B1%D0%B8%D0%BD%D0%B0/", "text": "Нашенците с доход от Испания и Италия нарастват с 600 годишно\n                    33 925 българи получават пенсии от чужбина, показват данни на Националния осигурителен институт (НОИ) за 2016 година. Това са хора, които са работили зад граница и вземат пенсии на база на международни спогодби и европейски регламенти.Най-много са българите с чуждестранни пенсии от Германия. През миналата година 6626 нашенци са вземали пари за старини от Федералната република. След дългогодишна работа в Гърция над 5800 българи са си осигурили пенсия от южната ни съседка. Както „Монитор“ писа, гръцките институции бавят изплащането на пенсиите на 908 българи заради липса на потвърждение за натрупан осигурителен стаж. Според властите в южната ни съседка забавянето се дължи на огромния брой напуснали служители. Процедурата се бавела и заради пенсионната реформа от началото на годината, която предвижда всички осигурителни фондове да се слеят в един. Данни на социалното министерство показват, че Гърция е спряла изплащането на пенсии на 933-ма нашенци. Причината е изискването всички, работили на територията на страната, да имат осигурителен номер и адресна регистрация в Гърция. Така завърналите се у нас гастарбайтери могат да останат без вече отпуснатите им пари за старини. Данните на НОИ показват, че за една година пенсионерите с пари от южната ни съседка да се увеличили с над 600. С толкова са нараснали и нашенците с доход от Испания и Италия.От 2007 година, когато България стана член на ЕС, хората с пенсии от чужбина са се увеличили 3 пъти.Според европейските правила НОИ признава осигурителния стаж на нашенците, натрупан в страните от ЕС и в държави, с които страната ни има подписани спогодби, но не признава осигурителния доход. Така ако една жена има 25 години трудов стаж у нас и още 10 години в друга страна от ЕС и е навършила 61 години, тя ще получи пенсия от НОИ, но размерът й ще зависи само от осигурителния доход за тези 25 години труд у нас. Доходът от останалите 10 години ще има значение при отпускане на пенсия от държавата, в която се е осигурявала. През 2014 година средният размер на българската пенсия на гурбетчиите е бил 193,80 лв. Това е сумата, която се изплаща само от НОИ, а останалите средства, натрупани от осигуровки в чужбина, се изплащат от местния осигурителен институт.\n\n\n                    ", "date": "2017.10.02", "title": "Близо 34 000 българи с пари за старини от чужбина "}
{"url": "http://www.monitor.bg/a/view/17542-%D0%98%D0%B7%D0%BD%D0%B0%D1%81%D1%8F%D0%BC%D0%B5-30-%D0%BE%D1%82-%D0%B2%D0%B8%D0%BD%D0%BE%D1%82%D0%BE-%D0%BD%D0%B8-%D0%B2-%D1%86%D0%B8%D1%81%D1%82%D0%B5%D1%80%D0%BD%D0%B8-%D0%B8-%D0%BF%D0%BE%D0%B4-%D1%87%D1%83%D0%B6%D0%B4%D0%B0-%D0%BC%D0%B0%D1%80%D0%BA%D0%B0/", "text": "През Сърбия то влиза в Русия без мито\n                    Около 30% от българското вино се изнася зад граница наливно в цистерни и немалка част след това отива в трети държави под чужда марка, научи „Монитор“.\n\nСпоред директора на Изпълнителната агенция по лозата и виното (ИАЛВ) Красимир Коев, най-често това става през Сърбия. „Западните ни съседи купуват от България вино с цистерни и го бутилират. Така те по-лесно успяват да го пласират в Русия, защото за тях вносното мито е нулево“, обяснява той. По думите му именно в партидите за Русия, а също така и за Китай преобладават партидите с наливно вино.\n\n„Към Русия износът\n\n \n\nсе затруднява и от напрежението в Украйна.\n\n \n\nТировете с виното трябва да обикалят през Полша и Беларус или през прибалтийски страни, което много удължава пътуването им. Другият проблем е, сривът на рублата. Сега курсът и доста по-нисък, отколкото преди няколко години и това затруднява импорта за там“, добавя Коев.\n\nШефът на ИАЛВ прогнозира още, че през 2017 г. България ще продаде най-големи количества вино зад граница в страните от Западна и Централна Европа. „Основните ни пазари са Германия и Великобритания, а също и Русия, Полша и Чехия.\n\n \n\nНа Евросъюза ще се пада около 60% от експорта ни.\n\n \n\nЗа Китай износът ни ще достигне 6 млн. л, добавя Коев.\n\nМеждувременно в Русия прогнозират, че вносът на вино в страната ще продължава да се увеличава и това ще доведе до спад на местното производство с около една десета. Причината е, че там отново нараства търсенето на качествени вина от средния ценови сегмент. Статистиката сочи, че консумацията на вино в Русия е около 3,5 л на глава от населението. 90% от изпитите количества се падат на жените. Руснаците обикновено могат да произведат 37-38 млн. декалитра вино, като част от продукцията се прави с използването на полуфабрикати доставяни от чужбина. Нерядко просто се бутилира вносно вино.\n                    ", "date": "2017.10.02", "title": "Изнасяме 30% от виното ни - в цистерни и под чужда марка"}
{"url": "http://www.monitor.bg/a/view/58621-11-%D0%BC%D0%B5%D1%81%D0%B5%D1%86%D0%B0-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%B3%D1%80%D0%B0%D0%B1%D0%B5%D0%B6-%D0%BD%D0%B0-%D0%B1%D0%B0%D0%B1%D0%B0/", "text": "\n                    11 месеца ще лежи в затвора мъж извършил грабеж над възрастна жена. Престъплението е извършено на 3 януари 2017 г. в габрово. Осъденият Атанас А. на 27 години вървял по улицата, когато срещнал жертвата си, заговорил я и и поискал някой лев. След като жената отказала той дръпнал и изтръгнал със сила найлоновата торбичка, която тя носела, от ръката и и избягал. В торбичката имало дамско портмоне с 45,90 лв. в него и козметичен крем, всичко на стойност 81 лв. След като бил заловен извършителят направил самопризнания и по съвет на своя адвокат поискал споразумение с поркуратурата. Споразумението било одобрено от съда и мъжът получава поредната си ефективна присъда.\n                    ", "date": "2017.10.02", "title": "11 месеца затвор за грабеж на баба"}
{"url": "http://www.monitor.bg/a/view/2235-%D0%A2%D1%80%D0%B0%D0%BD%D1%81%D0%BF%D0%BE%D1%80%D1%82%D0%B5%D0%BD-%D0%B1%D0%BE%D1%81-%D0%B2%D0%BB%D0%B8%D0%B7%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%B7%D0%B0-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE/", "text": "\n                     \n\n \n\n \n\n30-месечна ефективна присъда при първоначален строг режим на изтърпяване постанови 3-членен състав на старозагорския окръжен съд по дело за опит за убийство в състояние на афект.\n\nНа подсъдимата скамейка застана 66-годишният бизнесмен Пеньо Пейков, който на 12 август м.г. простреля с 4 куршума доведения си син Христо Чолаков.\n\nСтрелбата с незаконен пистолет е била от упор в офиса на ЕТ „Пеньо Пейков“ в разгара на яростна разправия за пропилени от по-младия мъж големи суми фирмени пари.\n\nЖертвата е бил ранен в гърдите, корема и крайниците, единият от проектилите е заседнал в гръбнака. Животът на 46-годишният тогава Чолаков е висял на косъм, направени са били няколко операции, наложило сее дълго лечение и в чужбина.\n\nВеднага след като изпразнил пълнителя Пейков е повикал полиция и предал незаконния „Макаров“ с изтрити номера.\n\nПо думите му разправията възникнала заради неразумно похарчени огромни пари и разпродажба на материалните активи на дружеството, чийто управител е бил доведеният му син.\n\nПострадалият е бивш професионален футболист, заради неразумното му управление регистрираната през далечната 1992 година транспортна фирма, изпълняваща курсове в страната и чужбина е доведена почти до фалит.\n\nПейков прекара с мярка за неотклонение „задържане под стража“ и домашен арест почти 6 месеца, след което му беше наложена „подписка“ заради влошено здравословно състояние. Времето зад решетките ще бъде приспаднато от присъдата.\n\nОбвиняемият призна вината си и поиска делото да бъде гледано без разпит на свидетели.\n\nЗа незаконното притежаване на оръжие той получи 2 години затвор, а 30-те месеца са за опита за убийство.\n\n \n                    ", "date": "2017.10.02", "title": "Транспортен бос влиза в затвора за опит за убийство   "}
{"url": "http://www.monitor.bg/a/view/70872-90-%D0%BE%D1%82-%D0%B3%D0%BB%D0%B0%D1%81%D1%83%D0%B2%D0%B0%D0%BB%D0%B8%D1%82%D0%B5-%D1%81%D0%B0-%D0%BF%D0%BE%D0%B4%D0%BA%D1%80%D0%B5%D0%BF%D0%B8%D0%BB%D0%B8-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC%D0%BE%D1%81%D1%82%D1%82%D0%B0-%D0%BD%D0%B0-%D0%9A%D0%B0%D1%82%D0%B0%D0%BB%D1%83%D0%BD%D0%B8%D1%8F/", "text": "\n                    \n\n\n                    ", "date": "2017.10.02", "title": "Мадрид обмисля да отнеме автономията на Каталуния, 90% от гласувалите са подкрепили независимостта"}
{"url": "http://www.monitor.bg/a/view/62528-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-2-%D0%BE%D0%BA%D1%82%D0%BE%D0%BC%D0%B2%D1%80%D0%B8-%D0%BF%D0%BE%D0%BD%D0%B5%D0%B4%D0%B5%D1%80%D0%BB%D0%BD%D0%B8%D0%BA/", "text": "\n                    Днес молитвите се сбъдват. Помогнете на някого, а ако нямате възможност, просто се помолете за мир и просперитет. Не е време да се блъскаш с лакти за по-добро място под слънцето. Прочистете съзнанието и мислите си от насъбраното неудовлетворение и негативизъм. Не искайте много, а давайте от сърце. Вечерта ще получите нова информация позволяваща да разберете истинския смисъл на отношенията си с някого. Утрешният ден ще ви освободи от голяма тежест, болка и лично неудовлетворение. Родените в третата декада да не искат много от живота и да не притискат околните с лични забележки и претенции. Отложете за друг ден скандалите и неприятните обяснения. Този ден помага да се изгладят отношенията, да се даде прошка и да се направят жестове, които ще ви помогнат да живеет по-добре. Намалете претенциите, търсете начин да стопите ледовете с хората, с които времето и проблемте са ви разделили. Днес може да построите мост или да отворите пропаст. Вие решавате. Родените в третата декада ще привлекат спонсори, ще получат подкрепа и финансиране, ще се радват на любов и разбиране. Този ден носи откровение за нещата от живота, за личните ви нужди и тези на близките. Сега е момента да направите жест, да зарадвате някого с мечтан подарък. Ако нямате друга възможност просто проявете състрадание и се погрижете за тези, които имат нужда от грижи. Не влизайте в скандали и спорове. После много трудно ще се сдобрите. Още тази вечер ще се появи пукнатина в рая, който си строите. С някакво шесто чувство ще усетите кой от какво има нужда и ако можете ще му го дадете. Ден за прояви на милост и състрадание. Не чакайте любов и разбиране, ако не сте склонни да ги дадете. Тази вечер може да получите неочакван подарък и предложение, което не е за изпускане. Навлизате в силен двудневен период. Ще се разрешат голяма част от проблемите, които не търпят отлагане. Тези, които сте подкрепили ще ви върнат жестовете. До четвъртък ще се сбъдне една мечта и едно ваше желание което не сте признали пред никого. Ден на труден избор за родените в третата декада. Направете това, което ви идва от сърцето и душата, което може да зарадва близки и приятели, да привлече колеги и спонсори. Тази вечер ще получите особено вдъхновение и утре ще се събудите с чудесна идея. Днес не предприемайте нищо ново, изчакайте до два дни ситуацията да се изчисти, да се видят плюсовете и минусите и да се активизират важните за вас хора. Противопоказно е да товарите сърцето с тежка работа и тежки мисли. Не яжте груба храна и си спестете грубостите. Ден за прошка и помирение. Не задълбочавайте конфликтите, не влизайте в разправии. Ако днес не положите усилия и не стопите ледовете, утре ще се почувствате сами и изоставени. В късния следобед Луната навлиза в знака на опозицията ви Рибите. В следващите два дни напрежението при вас ще расте, натискът също. Сега е момента да изчистите отношенията и да продължите заедно напред. Скандалите са противопоказни и разболяват. Всичко, което започнете ще донесе повече загуби, отколкото придобивки. Сънищата са пророчески. Ден на сърцето, на препълнената чаша с любов, от която всеки трябва да отпие и да подаде на другия. Намерете начин да се разберете мирно и тихо по възникналите въпроси. Ден на неочаквано откровение кое как да стане и как да продължи. Родените в третата декада ще получат нужите им защити от закона, близките и приятелите. И на работното място ще ви дадат повече пълномощия. Препоръчва се участие в полезни за всички инициативи. Бъдете алтруисти, давайте повече и искайте по-малко. Ще получите достатъчно. Рисков ден за родените в третата декада. Не предприемайте пътувания и командировки, ако близките ви имат нужда от вас. Денят се свързва със сърцето и със Свещенния граал. Може да ви се наложи да изпиете горчивата чаша на страданието, на раздялата и на загубата. Тенденцията е към раздалечаване, към заминаване или конфликт, който може да разбие две сърца. Не се препоръчват активни бизнес инициативи. Предприетото с голяма амбиция и хъс ще потъне в прахта на забравата и няма да донесе това, което очаквате и планирате. Започнете този ден с прояви на благотворителност. Проявете състрадание, ако нямате финансовата възможност да подкрепите някого в спасителен за него път. Правете това, за което ви помолят, без да се обяснявате и да давате съвети. Не товарете сърцето с негативни мисли. С напредването на деня ще възникнат проблеми, които ще затруднят повече родените до 1 декември. В следващите два дни и за другите ще има повече натиск и неприятни моменти. Не споделяйте идеите си. В пристъп на откровение ще ви се иска да се похвалите с нещо. Не тръгвайте с голямата кошница, а се постарайте да напълните тази на близки и приятели. Проявете алтруизъм и на работното място. Дайте шанс на нов колега и не пестете нужните обяснения. Скандалите разболяват и вредят. Всичко, което направите с чувство, със сърце и душа ще ви обнадежди и излекува от проблемите по един или друг начин. Това е един от дните, в които молитвите ни се чуват, особено ако сме близо до вода или си медитираме във ваната. И най-дребният подарък ще стимулира връзките и отношенията ви. Родените в третата декада ще бъдат обект на обгрижване и обич. Връщат се жестове направени преди. Ще получите откровение в особен момент на избор. Ще се случват събития привличащи към вас добрата случайност, неочаквани благодетели и спонсори. Откликвайте на всяка отправена молба. Намерете тихо и спокойно място и си пожелайте нещо от сърце. Грижете се за тези, които имат нужда от грижи, дори и да не са ви помолили за това. Ще ви хрумнат чудесни идеи тази вечер и още утре ще може да ги реализирате. Подгответе терена на новите инициативи. Не започвайте нищо преди да сте подсигурили и обезпечили базата. Днес може да разчитате и на неочаквани благодетели. В живота ви ще се появи спонсор. Рекламирайте се, искайте и ще получите нужната ви протекция. Добре е за публични изяви. Дарби и таланти ще работят не само за вас, но и за общата ви кауза. Помолете се. Някой ще изпълни едно ваше желание, а за останалите съдбата ще се погрижи. Не яжте груба храна. Наблегнете на соковете, но не и от ябълки-плода на изкушението. Личната ви година е четворка. Натоварването ви е максимално, но и придобивките ще се повече. До средата на месеца ще получите протекции и защити помагащи през следващата година да разширите територията си на влияние, да пътувате, да смените работа и дом и да получите признание за труда си.Родените днес са предопределени да помогнат за прехода ни в новата епоха на Водолея. Луната им се намира на ганицата Водолей-Риби. Ще участват в различни мисии. Ще бъдат пазени от провидението, защото с действията си в бъдеще ще пазят други десетина човека.Заченатите днес ще имат силна интуиция и лечителски способности. Ще изпият до дъно горчивата чаша на страданието, която ще им помогне да излекуват себе си и други попаднали в подобни ситуации. Не плачете, ако ще правите бебето.\n\n\n                    ", "date": "2017.10.02", "title": "Хороскоп за 2 октомври, понеделник"}
{"url": "http://www.monitor.bg/a/view/80152-%D0%9C%D0%B8%D1%82%D1%8C%D0%BE-%D0%9F%D0%B8%D1%89%D0%BE%D0%B2%D0%B0-%D0%BF%D0%B0%D0%BA-%D0%B2%D0%BB%D0%B5%D0%B7%D0%B5-%D0%B2-%D0%B1%D0%BE%D0%BB%D0%BD%D0%B8%D1%86%D0%B0/", "text": "\n                    Търновският шоумен и ценител на женската красота Митьо Пищова пак влезе в болница заради сърдечни проблеми. Този път обаче той се намира в шоковата зала на отделението по кардиология на великотърновската областна болница \"Д-р Ст. Черкезов\". Пищова се обади за да съобщи за поредните си неволи единствено на \"Монитор\". \"Обичам ви като братя. Вие сте единствените, които пишете верни неща и само истината, затова реших само на вас да кажа, че съм много зле със здравето. В момента съм в шокова зала целия съм накичен с апаратура, лекарите и сестрите се грижат за мене като за ВИП пациент, ама нещо хич не ме бива. Сърцето ми пак излезе от ритъм и май вече взе да сдава багажа\", ожали се култовия плейбой. Преди два месеца той спешно постъпи в болницата в Бургас отново заради проблеми със сърцето. От епикризите на Пищова се вижда, че здравето му действително е сериозно разклатено и че той има високо кръвно, аритмия, диабет, проблеми с бъбреците и още куп други заболявания. След едноседмичен престой в бургаската болница лекарите успяха да закрепят шоумена и на излизане от здравното заведение той бодро обяви, че пак тръгва да \"пори женичките като риби\". Дни след изписването му ПищоваСега обаче Митьо явно пак доста го е закъсал. Той сподели, че след като разбрали за поредното му влизане в болницата на свиждане му дошли бизнесмени и богати приятели от цяла България. Имена обаче не каза, защото не било редно. \"Обичат ме като братя, малко ли хора съм хранил и поил през живота си. И богати и бедни, всички бяха добре дошли на моята трапеза. На никого не съм отказал залък хляб, никого не съм върнал. Колко кюфтета, кебапчета и печени агънца съм раздал, брой нямат\", хвали се Пищова. Той разсъждава също, че струпалите се през последните години беди и нещастия върху главата му може да са наказание свише заради разюздания живот, който винаги е водил. \"Аз цял живот съм си бил бохем и непукист. Ям, пия и е*а, това ще ми остане, за къде да се пазя. Много семейства съм разтурял и зачернил.  искаха да се женят за мене. Пък аз като ги нае.а и ги зарязвам. Затова сега сигурно Господ ме наказва. Ама каквото и писано, това ще стане. Аз съм много вярващ. Роден съм на гробищата в Батак, на гроба на един поп, а преди няколко години се и кръстих. Така, че вече съм готов и за края си. Ама хубаво ще е да поживея още някоя и друга годинка, пък макар и с разхлопано сърце. Че още толкова млади зайченца има на този свят, как да си отида и да ги оставя\", размишлява Митьо Пищова.\n\n\n                    ", "date": "2017.10.02", "title": "Митьо Пищова пак влезе в болница"}
{"url": "http://www.monitor.bg/a/view/50349-%D0%92%D0%B5%D1%80%D1%81%D1%82%D0%B0%D0%BF%D0%B5%D0%BD-%D0%BF%D0%BE%D0%B4%D0%B3%D1%80%D1%8F%D0%BB-%D1%81-%D0%9E%D0%BA%D1%82%D0%BE%D0%B1%D0%B5%D1%80%D1%84%D0%B5%D1%81%D1%82/", "text": "\n                    Бурна вечер на Октоберфест е предшествала победата на Макс Верстапен в Гран при на Сингапур във Формула 1, призна самият пилот. Той посетил знаменитите поляни в Мюнхен, където си позволил доста свободно поведение в палатката на един от известните производители на бира. Там той бил придружен от новата си приятелка.\n\nНещата обаче не свършили с това. След като се издули достатъчно с бирата, Верстапен и компанията му извикали такси и малко след един часа след полунощ се появили в известния мюнхенски клуб „P1“. Там, въпреки категоричната забрана за употреба на тютюн, асът на „Ред Бул” беше забелязан няколко пъти с цигара в ръка, докато поглъща различни коктейли с водка. Големите зелени очила с огледални стъкла не му помогнаха особено да остане инкогнито. Очевидно увеселението, продължило до 3:31 ч., не попречи на младока да стигне до втората победа в кариерата си във Формула 1.\n\n„Дали сме на Макс пълната свобода, коментира шефът на отбора д-р Хелмут Марко. – След като печели на пистата, останалото не е важно. Той е достатъчно отговорен, за да прецени какво може да прави и кога да спре…”\n                    ", "date": "2017.10.02", "title": "Верстапен подгрял с Октоберфест"}
{"url": "http://www.monitor.bg/a/view/11246-%D0%9B%D0%B8%D0%BD%D0%B4%D0%B7%D0%B8-%D0%A1%D1%80%D0%B0%D0%BC%D1%83%D0%B2%D0%B0%D1%85-%D1%81%D0%B5-%D0%BE%D1%82-%D1%84%D0%B8%D0%B3%D1%83%D1%80%D0%B0%D1%82%D0%B0-%D1%81%D0%B8/", "text": "Имам 20 кила повече от топманекенките, оплаква се блондинката\n                    На пистата е в свои води, но на червения килим определено не се чувства на мястото си. Това признава чаровната звезда на алпийските ски Линдзи Вон в навечерието на новия сезон в едно от най-откровените си интервюта пред вестник „Билд”.Най-много се притеснявам, когато имам ангажименти в Холивуд и трябва да излизам на едно място с топмодели и актриси, казва чаровната блондинка, която доскоро беше гадже на голфъра Тайгър Уудс. – Това винаги е било голям проблем за мен.”„Да, аз се срамувах да застана до тези красиви жени, продължава спортистката. – Винаги съм си мислила, че съм на погрешното място. Та аз тежа с 20 килограма повече от тези симпатични момичета. Какво изобщо правя тук?”Вон признава, че винаги се е самообвинявала, че е твърде дебела. „Все си повтарях: ужасно си дебела, ужасно си дебела, казва 32-годишната американка. – Трябваше ми много вътрешна борба, за да преодолея този свой комплекс.”„Сега се чувствам доста по-комфортно в кожата си, признава звездата на ските. – Дори когато се намирам под светлините на прожекторите. Приех мисълта, че моето тяло е такова, каквото е. В крайна сметка, нали именно с тази физика постигнах всичките си забележителни успехи в спорта. Аз съм силна. Аз съм здрава. Независимо от това, че съм по-едра и по-масивна от звездите на подиума или на киното. Въпреки това съм много симпатична.”Линдзи признава, че в момента има много по-високо самочувствие. А за да не страда от физиката си, е променила до голяма степен и начина си на хранене. „Преди изобщо не се съобразявах с това, какво ям и какво – не, казва тя. – Сега обаче се възпирам от някои неща. Като цяло ми е разрешено да похапвам всичко. Единственото, до което не бива да се докосвам е шоколад и сладолед. А толкова ги обичам! Бургерите и пицата изобщо не ме изкушават, но не мога да кажа същото за сладките неща…”Независимо от сравнително напредналата си възраст и многото травми, Линдзи дори не помисля за край на кариерата си. Като следваща своя цел тя определя участието на зимната олимпиада догодина в Пьончан, независимо от усложнилата се политическа ситуация в Корея.„Питам се дали игрите изобщо ще се състоят и дали ще бъдат сигурни, казва тя. – Но ако ги има, на всяка цена ще участвам.”\n\n\n                    ", "date": "2017.10.02", "title": "Линдзи: Срамувах се от фигурата си"}
{"url": "http://www.monitor.bg/a/view/9101-%D0%A2%D0%BE%D1%82%D0%BE-%D0%BF%D0%B5%D1%87%D0%B0%D0%BB%D0%B1%D0%B8-%D1%82%D0%B8%D1%80%D0%B0%D0%B6-78/", "text": "\n                    „6 от 49“: Числа - 13, 18, 25, 39, 48, 49. Печалби: 6 – няма, 5 – 2 по 11 989,20 лв., 4 – 472 по 50,80 лв., 3 – 9146 по 3,70 лв. ДЖАКПОТ: 4 001 095,60 лв.„6 от 42“: Числа - 3, 4, 8, 22, 33, 36. Печалби: 6 – няма, 5 – 11 по 956,20 лв., 4 – 344 по 30,60 лв., 3 – 5452 по 2,80 лв. ДЖАКПОТ: 498 188,69 лв.„5 от 35“: I теглене: 11, 12, 16, 25, 31. Печалби: 5 – 1 по 24 141,80 лв., 4 – 340 по 62,10 лв., 3 – 9416 по 3,20 лв. II теглене: 1, 4, 18, 24, 32. Печалби: 5 – няма, 4 – 362 по 91,70 лв., 3 – 10 020 по 4,20 лв.„Тото джокер“: Позиция - 2, 3, 7; цифри - 5, 7, 7. Печалби: 3 – 21 по 1125,70 лв., 2 – 2159 по 11,00 лв.„Зодиак“: Числа - 1, 5, 14, 36, 42; зодия 4. Печалби: 5+1 – няма, 5 – няма, 4+1 – няма, 4 – 8 по 500,00 лв., 3+1 – 14 по 100,00 лв., 3 – 187 по 10,00 лв., 2+1 – 267 по 5,00 лв., 1+1 – 1408 по 1,50 лв., 2 – 2638 по 1,00 лв., 0+1 – 2318 по 1,00 лв. ДЖАКПОТ: 3 000 000,00 лв.„Рожден ден“: година 69, месец 03, дата 26, ден 3. Печалби: I гр. - 1 по 19 660,90 лв., II гр. - 1 по 501,30 лв., III гр. - няма, IV гр. - 4 по 62,70 лв., V гр. - 8 по 31,30 лв., VI гр. - 8 по 25,10 лв., VII гр. - 24 по 10,40 лв., VIII гр. - 50 по 4,00 лв., IX гр. - 53 по 5,70 лв., X гр. - 89 по 3,90 лв., XI гр. - 231 по 1,70 лв., XII гр. - 311 по 1,60 лв., XIII гр. - 444 по 2,40 лв., XIV гр. - 1449 по 1,20 лв., XV гр. - 2788 по 1,00 лв. \n\n\n                    ", "date": "2017.10.02", "title": "Тото печалби, тираж № 78"}
{"url": "http://www.monitor.bg/a/view/62366-%D0%93%D1%80%D0%B8%D1%88%D0%BE-%D0%B2%D0%B7%D0%B5-%D0%BF%D1%80%D0%B8%D0%B7-%D0%BF%D1%80%D0%B5%D0%B4%D0%B8-%D0%B4%D0%B0-%D0%B8%D0%B3%D1%80%D0%B0%D0%B5/", "text": "\n                    Григор Димитров потвърди реномето си на един от най-стилните тенисисти в света. Първата ни ракета впечатли всички с визията си на гала вечерта на играчите преди турнира China Open в Пекин и домакините му връчиха награда за най-добре облечен сред мъжете. При дамите призът отиде при бившата №1 в света Петра Квитова.Григор заложи на традиционна местна роба в бяло със златист дракон на гърдите и червени панталони, а чехкинята - на тъмносиньо бюстие и дълга пола с флорални мотиви.По време на вечерта направи впечатление и изключителната близост, която Григор Димитров демонстрира по време на партито с бившата си приятелка Мария Шарапова. Появиха се снимки, на които се вижда Гришо да говори с рускинята, както и такава, на която българинът гледа доста замечтано към нея.Кадрите отново навеждат на мисълта дали двамата няма отново да се съберат, след като се появиха информации, че вероятно Димитров и Никол Шерцингер ще се разделят заради натоварените им програми.Не е за подценяване и това, че Шарапова и Димитров преди време признаха, че връзката им е започнала именно след турнир в китайската столица, където двамата се засекли.В първия кръг в Пекин третият поставен Димитров ще се изправи срещу босненеца Дамир Джумхур.\"Не съм участвал в турнири в последните три седмици и половина. Чувствам се напълно отпочинал. Нямам търпение да изляза на корта и да изиграя първия си мач. Само за това мисля сега\", заяви 26-годишният българин.\n\n\n                    ", "date": "2017.10.02", "title": "Гришо взе приз преди да играе"}
{"url": "http://www.monitor.bg/a/view/54872-%D0%9A%D1%80%D0%B0%D0%BB%D0%B5%D0%B2-%D0%BF%D1%80%D0%B8%D0%B2%D0%B8%D0%BA%D0%B2%D0%B0-%D1%89%D0%B0%D0%BD%D0%B3%D0%B8%D1%82%D0%B5-%D0%B7%D0%B0-%D0%BE%D0%B1%D1%8F%D1%81%D0%BD%D0%B5%D0%BD%D0%B8%D0%B5/", "text": "Колев: Наказанието ни е изфабрикувано от руски агенти\n                    Спортният министър Красен Кралев привика шефа на федерацията по вдигане на тежести Неделчо Колев за обяснение по последния скандал, в който българските щанги бяха замесени. Преди ден изтече информация, че страната ни ще бъде извадена от всички международни състезания за една година, заради неплатена глоба от 500 000 долара. Новината обаче нямаше никакъв официален източник и не бе потвърдена от международната централа.„Това са пълни глупости, губите си времето, бе първият коментар на Колев за „Монитор“. - Аз също бях в Букурещ, където се проведе въпросното заседание на Изпълнителното бюро и, ако имаше нещо, първо аз щях да го науча“.Запитан от къде идва атаката срещу българските щанги, Колев обяви: „От службите на Съветския съюз, изфабрикувана е от руски агенти, нали разбирате?“ Според него, шефът на руската федерация Максим Агапитов, който е член на Изпълнителното бюро, е бил потърсен за коментар относно наказанието на страната му за 1 г. и той е изразил мнение, че и България може да ги последва. „Ние обаче сме в съдебна процедура с международната федерация и няма как да ни наложат наказание“, коментира още Колев. Става дума за поредното обжалване пред Спортния арбитраж на глобата от 250 000 долара. Делото ще се гледа на 14 октомври, а очакванията на нашите са да го спечелят. Досега БФВТ вече спечели две обжалвания, които доведоха до намаляване на глобата на половина. Санкцията бе наложена заради 11-те положителни проби на български национали от март 2015 г. След вътрешно разследване, намесата на ММС и множество изследвания в допинг лаборатории бе доказано, че вината за наличието на забранения станозолол е на производителя на хранителни добавки, а българските щангисти, треньори и ръководители изобщо не са подозирали за наличието му. Въпреки това Изпълкомът на МФВТ не допусна нашите до участие на олимпийските игри в Рио и им наложи глоба от 500 хиляди долара.\n\n\n                    ", "date": "2017.10.02", "title": "Кралев привиква  щангите за обяснение"}
{"url": "http://www.monitor.bg/a/view/59536-%D0%94%D0%BE%D0%BF%D0%B8%D0%BD%D0%B3-%D1%87%D0%B5%D0%BD%D0%B3%D0%B5%D1%82%D0%B0-%D1%82%D0%B5%D1%81%D1%82%D0%B2%D0%B0%D1%85%D0%B0-%D0%9A%D0%BE%D0%B1%D1%80%D0%B0%D1%82%D0%B0/", "text": "\n                    Кубрат Пулев е бил посетен от допинг ченгета преди дни в Берлин. Това става ясно от публикация на официалния му профил във “Фейсбук”. Както е известно, най-добрият ни професионален боксьор е в трескава подготовка за мача с Антъни Джошуа на 28 октомври в Кардиф.На качената снимка Кобрата се намира пред хотел в германската столица, който носи неговото име, а в ръцете си държи протокола от теста.“Поредният допинг контрол”, написа Пулев в социалната мрежа.Сблъсъкът между Кубрат и световния шампион в супертежка категория ще бъде на стадион \"Милениум\" в Кардиф, като Джошуа залага и трите си титли - на Mеждунарoдната боксова федерация (IBF), Международната боксова организация (IBO) и Световната боксова асоциация (WBA).\n\n\n                    ", "date": "2017.10.02", "title": "Допинг ченгета тестваха Кобрата"}
{"url": "http://www.monitor.bg/a/view/79618-%D0%9F%D0%B8%D0%BA%D0%B5-%D0%BF%D1%80%D0%B5%D0%B7-%D1%81%D1%8A%D0%BB%D0%B7%D0%B8-%D0%A9%D0%BE%D0%BC-%D1%81%D1%8A%D0%BC-%D0%BF%D1%80%D0%BE%D0%B1%D0%BB%D0%B5%D0%BC-%D0%BD%D0%B0%D0%BF%D1%83%D1%81%D0%BA%D0%B0%D0%BC-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B8%D1%8F/", "text": "Треньорът го подкрепи, Рамос ще го мъмри\n                    Драматичните събития около референдума за независимост на Каталуния се отразиха тежко и на националния отбор. Испанците се събраха на лагер преди световните квалификации с Албания и Израел, но атмосферата в тима е взривоопасна. Основната причина е ясна – Жерард Пике. Лидерът на „Барселона“ е сред най-големите привърженици на отделянето на каталунската провинция от Испания, като не пропусна да гласува на референдума. Пике от години работи явно за тази стъпка, което го вкара в сериозен конфликт с феновете. Последните му действия обаче явнои скандалът е на път да го извади от националния отбор.Пике пристигна в лагера на Ла Фурия и направи емоционално изказване пред десетките репортери. Защитникът се разплака от вълнение и напрежение, като заяви, че е на път да се откаже от държавния тим. „Когато се гласува, може да се гласува “да”, “не” или “въздържал се”, но се гласува. Това е демокрацията, коментира защитникът. - В тази страна дълги години по време на Франко не е могло да се гласува. Аз съм и се чувствам каталунец и съм много горд с всички каталунци. Мисля, че мога да продължа да играя за националния отбор.и винаги ще давам максимума. Ако обаче треньорът или федерацията решат, че съм проблем, ще си тръгна. Мисля, че имаме премиер, който използва своите медии, за да лъже. Тръгнал е да покорява света, без дори да знае английски”, каза още емоционалният Пике.Той коментира и мачът пред празни трибуни между „Барселона“ и „Лас Палмас“, като разкри, че в клуба е имало разнобой. „Шефовете се опитаха да отложат мача, но не беше възможно. Беше много тежко да играем след всичко случило се. Беше много тежък ден. Семейства, деца, дядовци искаха да гласуват, но полицията… снимките говорят сами. Действията бяха видени от целия свят и мисля, че ще има последствия”, допълни Пике.Действията на играча бяха приети разнопосочно от ключовите фактори в националния отбор. Треньорът Хулен Лопетеги заяви, че не мисли да се отказва от Пике и ще разчита на негои действия извън терена. „Познавам Жерард и той е доказал, че се раздава с националния екип. Призовавам феновете да не го освиркват. Аз нямам проблем с него, искам всички да сме обединени в името на националния отбор“, заяви спецът.Не така обаче реагира капитанът Серхио Рамос. Лидерът на „Реал“ (Мадрид) съвсем логично е сред най-големите противници на сепаратизма и призна, че ще има тежък разговор с Пике. „Действията му предизвикват напрежение в отбора, а аз няма как да подкрепя подобно нещо, категоричен бе Рамос. - Ако не иска да го освиркват, просто да не прави подобни неща. Аз съм капитан на Испания и като такъв ще проведа разговор с него“, допълни партньорът на Пике в защитата на Ла Фурия.\n\n\n                    ", "date": "2017.10.02", "title": "Пике през сълзи: Щом съм проблем, напускам националния"}
{"url": "http://www.monitor.bg/a/view/29702-%D0%A8%D0%B5%D1%84%D0%BE%D0%B2%D0%B5-%D0%B2-%D0%91%D0%B0%D1%80%D1%81%D0%B0-%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%BE%D1%81%D1%82%D0%B0%D0%B2%D0%BA%D0%B8-%D1%81%D0%BB%D0%B5%D0%B4-%D0%BD%D0%B0%D0%B9%D1%82%D1%8A%D0%B6%D0%BD%D0%B0%D1%82%D0%B0-%D0%BF%D0%BE%D0%B1%D0%B5%D0%B4%D0%B0/", "text": "\n                    Сътресенията по улиците на Барселона се отразиха и на футболния гранд. Двубоят с „Лас Палмас“ се игра пред празни трибуни на стадион „Камп Ноу“ от съображения за сигурност и в знак на протест срещу действията на полицията. Меси и компания спечелиха с 3:0, а след мача Луис Суарес обяви, че това е най-тъжната победа в кариерата му.Заради напрежението преди срещата вицепрезидентът на „Барселона“ Карлес Виларуби подаде оставка. Той е бил категоричен, че мачът не е трябвало да започва, а клубът се е поддал на натиска заради страх от наказание. Действията му бяха последвани от друг началник - Жорди Монес, който също е подал оставка. Тази вечер цялото ръководство на „Барса“ ще се събере на спешно заседание, за да се прецени ситуацията. В клуба и в отбора има разнобой за действията и мерките, които да се предприемат. По-радикалната част е за бойкот на първенството, но по-умерените са против, тъй като подобно нещо със сигурност ще доведе до тежки санкции от футболната федерация – глоба, отнемане на точки и дори изхвърляне от шампионата.\n\n\n                    ", "date": "2017.10.02", "title": "Шефове в „Барса“ хвърлиха оставки след „най-тъжната победа“"}
{"url": "http://www.monitor.bg/a/view/26588-%D0%A1%D1%8A%D1%80%D0%B1%D0%B8%D1%8F-%D1%82%D1%80%D0%B8%D1%83%D0%BC%D1%84%D0%B8%D1%80%D0%B0-%D0%BD%D0%B0-%D0%95%D0%B2%D1%80%D0%BE%D0%B2%D0%BE%D0%BB%D0%B5%D0%B9-2017/", "text": "\n                    Сърбия спечели европейската титла по волейбол за жени, след като във финала в Баку победи Холандия с 3:1 (20, 22, -18, 18). Това е второ еврозлато за водения от Зоран Терзич тим след 2011 г. Освен това Сърбия има сребро и два бронза в историята си. „Лалетата“ пък загубиха втори пореден финал на европейско първенство. С бронзовите медали се окичиха волейболистките на Турция, надиграли домакина Азербайджан също с 3:1 гейма.Страхотен финал изигра Тияна Бошкович, която завърши с 29 т. за победата на Сърбия. Тя бе определена и за Най-полезен играч (MVP) на шампионата, а в идеалния отбор попаднаха още две сръбкини - Бранкица Михайлович и Стефана Велкович, три холандки - Лаура Дайкема, Лонеке Сльотжес и Анне Бюйс, капитанката на Турция Еда Ердем и либерото на домакините Валерия Мамадова.„Все още ми трябва време да осъзная напълно какво направихме. Още можем да израстваме, защото това е почти нов отбор. Сигурен съм, че можем да играем още по-добре и да вземем медал от световното“, заяви Терзич след триумфа.\n\n\n                    ", "date": "2017.10.02", "title": "Сърбия триумфира на Евроволей 2017"}
{"url": "http://www.monitor.bg/a/view/29972-%D0%A4%D0%B5%D1%82%D0%B5%D0%BB-%D0%B2%D1%81%D0%B5-%D0%BE%D1%89%D0%B5-%D0%B5-%D0%BE%D0%BF%D1%82%D0%B8%D0%BC%D0%B8%D1%81%D1%82-%D0%B7%D0%B0-%D1%82%D0%B8%D1%82%D0%BB%D0%B0%D1%82%D0%B0/", "text": "\n                    След двете тежки състезания в Сингапур и Малайзия, развили се по най-лошия начин за Себастиан Фетел, пилотът на „Ферари“ все още вярва, че може да спечели първата си световна титла за Скудерия в оставащите пет кръга до финала на сезон 2017.Себастиан бе най-бързият пилот на пистата „Сепанг\" в неделя, но повредата в съботната квалификация го прати на последна стартова позиция и това спря германеца от победата в Малайзия.Той обаче може да бъде наказан с пет места на стартовата решетка в Гран при на Япония заради евентуална повреда на скоростната му кутия вследствие на катастрофата, която претърпя след финалната обиколка в Малайзия с пилота на „Уилямс“ Ланс Строл.Италианският екип потвърди, че скоростната кутия е показала дефект и вече е изпратена за анализ в базата на „Ферари“ в Маранело. \n\n\n                    ", "date": "2017.10.02", "title": "Фетел все още е оптимист за титлата"}
{"url": "http://www.monitor.bg/a/view/40528-%D0%A0%D0%BE%D1%81%D0%B8-%D0%90%D0%BA%D0%BE-%D0%B8%D1%81%D0%BA%D0%B0%D0%BC-%D0%B0%D0%B3%D1%80%D0%B5%D1%81%D0%B8%D1%8F-%D1%89%D0%B5-%D0%BA%D1%83%D0%BF%D0%B8%D0%BC-%D0%BA%D0%B5%D1%87%D0%B8%D1%81%D1%82%D0%B8/", "text": "“Сините“ редят контрола през паузата\n                    Треньорът на „Левски“ Делио Роси похвали отбора си за показаното при победата с 1:0 над „Черно море“. Спецът не се съгласи с твърдението, че на „сините“ им липсва агресия. Все пак италианецът призна, че част от новите попълнения изостават с физическата подготовка и се надява в близките седмици да влязат в ритъм.\"Не ни ли липсва агресия? Ако искахме агресия, щяхме да вземем кечисти, а не футболисти, култов бе Роси след мача. - В момента нямаме футболистите, които ни се иска. Имаме играчи, които не са водили подготовка, и това оказва влияние. Те играят инстиктивно, даже в момента задържат топката повече, отколкото трябва и не се получава бързото преливане в атака. Все още нещата са далеч от това, което искам да виждам. В такива мачове трябва да решаваме по-рано нещата. Много пъти разстоянието между нападателите и другите бе много голямо. Какво ще правим по време на паузата? Ще работим през тази почивка, беше по-добре, че спечелихме и ще можем да работим с по-свежи глави”, доволен бе треньорът на „Левски“.От клуба потвърдиха думите му, че през паузата ще бъде организирана контрола. Все още обаче не са ясни нито името на съперника, нито датата и началният час.В същото време чешкият защитник на „Левски“ Давид Яблонски не пропусна да се похвали с наградата си за Играч на мача. Снажният бранител вкара победното попадение, а след срещата пусна във Фейсбук снимка със сина си и шампанското, което се дава на най-добрия на терена.\n\n\n                    ", "date": "2017.10.02", "title": "Роси: Ако искам агресия, ще купим кечисти"}
{"url": "http://www.monitor.bg/a/view/80808-%D0%9B%D1%83%D0%B4%D0%BE%D0%B3%D0%BE%D1%80%D0%B5%D1%86-%D1%81%D0%B8-%D0%B2%D1%8A%D1%80%D0%BD%D0%B0-%D0%B2%D1%8A%D1%80%D1%85%D0%B0-%D0%A5%D0%B5%D1%80%D0%BE-%D0%BF%D1%80%D0%B8%D1%82%D0%B5%D1%81%D0%BD%D0%B5%D0%BD/", "text": "\n                    “Лудопорец“ оглави класирането в Първа лига след домакинска победа с 2:0 над „Берое“. \"Орлите\" имат 27 точки и изпревариха с една ЦСКА-София, който стигна само до равенство 2:2 срещу „Етър“. Първото попадение отбеляза Марселиньо в 23-ата минута, с което бразилецът се превърна в най-резултатния чужденец в първенството. Техничният полузащитник вече има на сметката си 57 попадения в българския шампионат.Въпреки успеха обаче треньорът Димимтър Димитров-Херо призна, че е притеснен заради състоянието на отбора. Спецът бе категоричен, че сред играчите има голяма умора, а тепърва предстои тежка серия от мачове в Първа лига, Лига Европа и Купата на България. “При нас имаше огромна умора, призна Херо. - Опитах се да дам ротация, но на някои постове нямаме хора. Заради това и Вандерсон получи контузия. За мен играхме срещу един от най-стойностните български отбори. Трудно ни е, тежко ни е да играем през два дни мачове. Мисиджан би бил много полезен. Надявам се нещата с него да се решат, защото сме с 16 човека. С чужденци се работи малко по-трудно, защото са с по-друг манталитет, но трябва да се намери баланс. Винаги има недоволни, защото играят 10 човека, а 10 са отвън. Когато си на първо място, има нужното самочувствие и увереност. Притеснява ме сгъстеният цикъл”, оплака се спецът, чийто отбор след паузата трябва да изиграе само за 7 дни мачове с „Левски“, „Брага“ и ЦСКА-София.\n\n\n                    ", "date": "2017.10.02", "title": "“Лудогорец“ си върна върха, Херо притеснен"}
{"url": "http://www.monitor.bg/a/view/16703-%D0%9A%D1%80%D0%B8%D1%81%D1%82%D0%B5%D0%BD-%D0%A1%D1%82%D1%8E%D0%B0%D1%80%D1%82-%D0%BF%D0%BE%D0%B2%D0%B5%D0%B6%D0%B4%D0%B0-%D0%90%D0%BD%D0%B3%D0%B5%D0%BB%D0%B8%D1%82%D0%B5-%D0%BD%D0%B0-%D0%A7%D0%B0%D1%80%D0%BB%D0%B8/", "text": "\n                    Звездата от „Здрач“ Кристен Стюарт е в процес на преговори за новата версия на класическата лента „Ангелите на Чарли“. Въпреки че към момента все още се наливат основите на сценария, продуцентите от Sony Pictures разговарят с няколко актьори за участие във филма. Освен екранната Бела, сред спряганите имена са още Лупита Нионг'о и Джанел Монае. Режисьор на „Ангелите на Чарли“ ще бъде актрисата Елизабет Банкс. Очаква се продукцията да се появи на бял свят през юни 2019 г.\n\nОригиналният филм дебютира на голям екран през 1976 г., а главните роли в него бяха поверени на Фара Фосет, Кейт Джаксън и Жаклин Смит. Лентата получи четири продължения, в две от които участваха Дрю Баримор, Камерън Диаз и Луси Лу. Преди шест години американската телевизия ABC се опита да вдъхне нов живот на франчайза със сериал. Той се задържа на екран обаче само за един сезон.\n                    ", "date": "2017.10.02", "title": "Кристен Стюарт повежда „Ангелите на Чарли“"}
{"url": "http://www.monitor.bg/a/view/83504-%D0%9C%D0%B8%D0%B0-%D0%A1%D0%B0%D0%BD%D1%82%D0%BE%D0%B2%D0%B0-%D1%81%D0%B5-%D0%B2%D1%80%D1%8A%D1%89%D0%B0-%D0%B2-%D0%9D%D0%BE%D0%B2%D0%B0/", "text": "\n                    Чаровната Миа Сантова се завръща в екипа на Нова тв като водеща на следобедната емисия новини в 16 ч. Тя ще застъпи на малкия екран през ноември. „Щастлива съм, че Миа Сантова се завръща в Нова, където стартира нейната професионална кариера. Натрупаният опит през годините, в съчетание с нейната телевизионна харизма, ще допринесат за осигуряването на още качествено и разнообразно съдържание на новините и актуалните ни предавания на медията.“, коментира Силва Зурлева, член на Борда на директорите на Нова Броудкастинг Груп.Миа Сантова стартира кариерата си като международен редактор в отдел Новини на Нова телевизия през 1995 г., докато все още е студент във ФЖМК на Софийски университет „Св. Климент Охридски“. Освен значими световни събития, отразява и културния живот в столицата, а по-късно става и водещ на новините. Продължава професионалния си път като главен редактор на Новини и актуални предавания на телевизия Диема, а по-късно оглавява и екипа на българското издание на сп. Madame Figaro. Води и авторско публицистично предаване в ТВ7 - \"Уикенд с Миа Сантова\". Има специализации по журналистика от BBC London, фондация Reuters и New York TV.„Най-хубавите 13 години от професионалния ми живот са в Нова, която още в началото се превърна в мое семейство. Заедно с колегите поставихме началото на една голяма и силна медия. Въпреки раздялата, никога не съм спирала да следя нейното развитие и трансформацията й от телевизионен канал в най-голямата мултиплатформена медийна и технологична компания. За мен е голямо вдъхновение отново да съм част от екипа на телевизията“, споделя Миа Сантова.   \n\n\n                    ", "date": "2017.10.02", "title": "Миа Сантова се връща в Нова"}
{"url": "http://www.monitor.bg/a/view/30768-%D0%9C%D0%B0%D1%80%D0%B8%D1%8F-%D0%9A%D0%B0%D0%B2%D0%B0%D1%80%D0%B4%D0%B6%D0%B8%D0%BA%D0%BE%D0%B2%D0%B0-%D0%B8%D0%B7%D0%BF%D0%BE%D0%B2%D1%8F%D0%B4%D0%B2%D0%B0-%D0%92%D0%B5%D1%80%D0%B3%D0%BE%D0%B2/", "text": "\n                    Мария Каварджикова, чиято героиня в „Откраднат живот“ Евгения е основна опора в работата на новия директор доц. Банков (Юлиан Вергов), ще влезе и в ролята на изповедник. Именно съпругата на покойния професор Генадиев ще научи първа за семейните несполуки на загадъчния шеф на болница „Св. Кирил“. След като последните епизоди показаха как Банков отчаяно реанимира дъщеричката си в опит да я върне към живот, той ще разкрие подробности от инцидента именно пред Евгения.\n\nМеждувременно в болницата ще пристигне и бащата на Наталия, а как неговата визита ще повлияе на отношенията й с Калин, предстои да разберем в премиерните епизоди на „Откраднат живот“, които Нова ще излъчи тази седмица. Доцент Захариев също ще допринесе за драматичните нюанси в „Св. Кирил“, като здравословният му проблем ще се влоши, а жените в живота му – Галя и Виолета, ще се опитат да го вразумят. Преминалата във временен отпуск Вяра ще се впусне в ново начинание. Хобито й отново ще я отведе към болницата, а присъствието й няма да остане незабелязано от строгия директор.\n                    ", "date": "2017.10.02", "title": "Мария Каварджикова изповядва Вергов "}
{"url": "http://www.monitor.bg/a/view/87146-%D0%A1%D0%B8%D0%BD%D1%8A%D1%82-%D0%BD%D0%B0-%D0%94%D0%B6%D0%B0%D1%84%D0%B5%D1%80%D0%BE%D0%B2%D0%B8%D1%87-%D0%B3%D1%80%D0%B0%D0%B1%D0%BD%D0%B0-%D0%BC%D0%B8%D0%BA%D1%80%D0%BE%D1%84%D0%BE%D0%BD/", "text": "\n                    Синът на бившия футболист Ваня Джаферович смело крачи по стъпките на знаменития си татко. Малкият Бо направи фурор на откриването на детски център за изкуства като открадна микрофона на тв водещата Ева Кикерезова. Малчуганът събра погледите с находчивост и непринуден чар. Спортният мениджър неведнъж споделя, че момченцето и 5-годишната му дъщеричка Леа са много музикални. Бо, който се появи на бял свят в началото на 2015 г., знае всички стъпки от клипа на Shape Of You на британския хитмейкър Ед Шийрън и обича да танцува. Наскоро Джаферович се разписа с рими в песента „Само моя си“. Проектът е в колаборация с изпълнителя Александър Байчев, който по-паметливите зрители помнят от участията му в музикалните формати „Гласът на България“ и „Пееш или лъжеш“. Песента вече се върти в ефир и трупа популярност като глътка свеж въздух на фона на яките дупари, които превземат шоу бизнеса. Най-добрият певец сред футболистите обмисля да запише и самостоятелен сингъл, в който да разгърне музикалния си потенциал. „Винаги съм искал нещо по-сериозно. В „Само моя си“ рапирам, но след няколко месеца мога да запиша свое парче, в което пея. Но трябва наистина много да ми хареса“, призна пред „Монитор“ Ваня.Сред другите гости на откриването на Детския център за изкуства Angel Steps се откроиха плеймейтката Златка Димитрова в компанията на сина си Миро-младши, Дичо с малката Ариел и попфолк певиците Рени и Есил Дюран с наследниците си Аспарух и Хари. Мисис Баба Капка Амзина също се заинтересува към кое изкуство да насочи внучката си Божидара. Детският център отвори врати с демонстрации по класически и модерен балет, народни танци, джудо и айкидо.  \n\n\n                    ", "date": "2017.10.02", "title": "Синът на Джаферович грабна микрофон"}
{"url": "http://www.monitor.bg/a/view/41992-%D0%9B%D0%B5%D0%B9%D0%B4%D0%B8-%D0%93%D0%B0%D0%B3%D0%B0-%D0%B4%D0%B0%D1%80%D0%B8-1-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8%D1%82%D0%B5-%D0%B2-%D0%A1%D0%90%D0%A9-%D0%B8-%D0%9C%D0%B5%D0%BA%D1%81%D0%B8%D0%BA%D0%BE/", "text": "\n                    Поп звездата Лейди Гага дари 1 милион долара в помощ на възстановителната дейност след опустошителните урагани в САЩ и Карибите и земетресението в Мексико. Изпълнителката на Born This Way оповести благородната си постъпка в профила си в Туитър. „Освен че се моля всеки ден, дарявам и сума от 1 милион долара за възстановителна дейност след ураганите Харви, Ирма, Хосе и Мария и земетресението в Мексико“, написа тя. Сред другите знаменитости, включили се в благотворителната кауза, са Джъстин Бийбър, Бионсе, Джими Фалън, Пинк и Кейт Хъдсън.\n\nМеждувременно поп чудовището успокоява феновете си, че вече се чувства по-силна и няма търпение да се върне под светлината на прожекторите. Наскоро 31-годишната певица взе решение да се оттегли от музикалната сцена за неопределен период от време заради здравословни проблеми. През кариерата си Гага никога не е крила борбата си с депресията, хранителните разстройства и хроничните заболявания.\n\n \n\n \n\n \n                    ", "date": "2017.10.02", "title": "Лейди Гага дари 1 милион за бедстващите в САЩ и Мексико"}
{"url": "http://www.monitor.bg/a/view/19229-%D0%9A%D0%B0%D1%82%D1%80%D0%B8%D0%BE%D0%BD%D0%B0-%D0%A3%D0%B0%D0%B9%D1%82-%D0%B8%D0%B7%D0%BD%D1%83%D0%B4%D0%B2%D0%B0%D0%BB%D0%B0-%D0%94%D0%B6%D0%B8%D0%BC-%D0%9A%D0%B5%D1%80%D0%B8-%D0%B7%D0%B0-%D1%81%D0%B2%D0%B0%D1%82%D0%B1%D0%B0/", "text": "\n                    След като стана основен обвиняем по делото за смъртта на приятелката си Катриона Уайт, холивудският ас Джим Кери ще изправи пред съда майката и съпруга на починалата през 2015 г. гримьорка. Именно те двамата поставиха под светлината на прожектора американския комик, твърдейки че е запасил половинката си незаконно с лекарствата, довели до гибелта й. В документите, подадени от Кери в съда, става ясно, че актьорът смята обвиненията срещу себе си като опит за изнудване. Адвокатът му Реймънд Баучър поясни, че самата Катриона също си е служила с подобни трикове години преди да отнеме живота си. През 2013 г. ирландката притискала Кери за брак, като единствената причина за това било желанието й да легализира адреса си в САЩ. Скоро, след като актьорът отказал и двамата се разделили Уайт се венчала в Лас Вегас за съпруга си Марк Бъртън. Според Баучър, гримьорката платила на мъжа 30 хиляди долара за заветното „да“, а дори след сватбата им той продължил да поддържа интимен контакт с нейна приятелка. „Един ден тя написа смс на Кери, че се опасява, че има херпес. Повод за притеснението й станала кола маска. Месеци след като се разбра, че е здрава, адвокатът й – Филипо Марчино, е поискал подкуп в размер на няколко милиона от Джим. В противен случай щял да „разкрие“ на медиите, че той е заразил Уайт с венерическа болест. По тази причина делото на актьора е и срещу Марчино.“, добавя още Баучър.\n\nПоследните седмици преди смъртта на Катриона, двамата с Кери вече живеят заедно, а по думите на звездата психическото здраве на гримьорката се влошило, след като майка й написала за рождения й ден, че е „неспособна на нищо и не е постигнала един успех в живота си“. „Няма да се преклоня пред тези неверни твърдения по мой адрес. Нито съм отговорен за грубите разкрития, които въпросните отчаяни хора направиха за жената, която обожавах. Бях заслепен от любовта си. Въпреки това, в сърцето ми има място за съпричастност и прошка за делата на Катриона“, обяви преди дни Кери.\n                    ", "date": "2017.10.02", "title": "Катриона Уайт изнудвала Джим Кери за сватба"}
{"url": "http://www.monitor.bg/a/view/19823-%D0%9A%D0%B0%D0%BB%D0%B8-%D1%87%D1%83%D0%BA%D0%BD%D0%B0-42-%D0%B2%D1%8A%D1%80%D1%85%D1%83-%D1%81%D1%8A%D1%80%D1%84/", "text": "\n                    Попфолк фурията Кали празнува 42-ия си рожден ден на сърф край бреговете на гръцкия остров Лимнос. Изпълнителката на „Каква съм луда“ получи и тематичен подарък по случай повода – кайт сърф. Жокер за доброто си настроение и милите жестове певицата даде в профила си във Фейсбук. „Сглобяват ми подаръка! Лимнос, сърф и след малко във водата!“, гласят думите й към кадър на черно-бяла дъска.Първите си подаръци Кали получи още през септември и тепърва очаква нови изненади от любимите си хора.Неслучайно фолкзвездата избра да отпразнува рождения си ден край морския бряг. През юли тя взе първия си урок по сърф в залива на Арапя и откри новата си страст. Солидарен с желанието й да балансира върху вълните и да улови точната посока на вятъра с платното бе партньорът й Влади, видя човек на „Монитор“. Тогава тя даде заявка всеки уикенд до края на лятото, независимо от натоварения й график с участия, да отскача до морето, за да овладее и тънкостите на кайт сърфа. Паралелно с това Кали поддържа форма с ежедневни тренировки по бокс и кангу джъмпс в парка.\n\n\n                    ", "date": "2017.10.02", "title": "Кали чукна 42 върху сърф "}
{"url": "http://www.monitor.bg/a/view/16190-%D0%9A%D0%B0%D0%B9%D0%BB%D0%B8-%D0%94%D0%B6%D0%B5%D0%BD%D1%8A%D1%80-%D0%BF%D1%80%D1%8A%D1%81%D0%BD%D0%B0-70-%D1%85%D0%B8%D0%BB%D1%8F%D0%B4%D0%B8-%D0%B7%D0%B0-%D0%B1%D0%B5%D0%B1%D0%B5%D1%88%D0%BA%D0%B8-%D0%B4%D1%80%D0%B5%D1%85%D0%B8/", "text": "\n                    Най-младото попълнение на клана Кардашиян – Кайли Дженър се е снабдила с бебешки дрешки, чиято обща сума гравитира около 70 000 долара. Риалити звездата очаква първото си дете, то ще е момиченце, а на бял свят се очаква да се роди през февруари. Според запознати, близки до Дженър, тя търси дрехи само от оборотните дизайнерски бутици. „Това ще бъде най-добре облеченото дете, което сте виждали“, споделя източник пред TMZ. Баща на детето е рапърът Травис Скот, а цялото семейство е изключително развълнувано от бременността.\n\nСред спекулациите около вестта за първия наследник на 20-годишната красавица се откроява твърдението, че тя всъщност носи бебето на знаменитата си сестра Ким и рапърът Кание Уест. Доводите за това са, че и двете майки очакват момиченце, което да проплаче в началото на 2018 г.\n                    ", "date": "2017.10.02", "title": "Кайли Дженър пръсна $70 хиляди за бебешки дрехи"}
{"url": "http://www.monitor.bg/a/view/58256-%D0%A0%D0%B0%D0%BB%D0%B8%D1%86%D0%B0-%D0%9F%D0%B0%D1%81%D0%BA%D0%B0%D0%BB%D0%B5%D0%B2%D0%B0-%D0%BF%D0%BE%D0%BB%D1%8F-%D0%B2%D0%BE%D0%BB%D0%B5%D0%B9%D0%B1%D0%BE%D0%BB%D0%BD%D0%B0-%D0%BF%D0%BE%D0%B1%D0%B5%D0%B4%D0%B0/", "text": "\n                    Актрисата Ралица Паскалева и волейболистът Теодор Салпаров поляха суперкупата на Нефтохимик 2010 в столичния The 1 Exclusive Club през уикенда. Чаровницата, която зрителят обикна като д-р Стилянова от „Откраднат живот“, и спортният директор на клуба вече съвсем открито споделят любовта си и се забавляваха до малките часове на деня в компанията на приятели. Самият Теди пусна обща снимка на всички в социалните мрежи с коментар „Толкова е хубаво да празнувам с прекрасните си приятели и моята любима“. Възпитаничката на Стефан Данаилов и националът излязоха под светлината на прожекторите като двойка преди десетина дни с общи снимки в Инстаграм. Салпаров има син от десетгодишния си брак с волейболистката и водеща Бойка Делиева.\n\n \n                    ", "date": "2017.10.02", "title": "  Ралица Паскалева поля волейболна победа "}
{"url": "http://www.monitor.bg/a/view/8606-%D0%9C%D0%B0%D1%80%D0%B8%D0%B0%D0%BD%D0%B0-%D0%9F%D0%BE%D0%BF%D0%BE%D0%B2%D0%B0-%D0%B8%D1%81%D0%BA%D0%B0-%D0%B4%D0%B0-%D0%BE%D1%81%D1%82%D0%B0%D1%80%D0%B5%D0%B5-%D1%81-%D0%92%D0%B5%D1%81%D0%BE-%D0%9F%D0%BB%D0%B0%D1%87%D0%BA%D0%BE%D0%B2/", "text": "\n                    „Искам това, което ми се случва с Весо Плачков, да ми е последното, защото ми е най-хубавото.“, призна пред bTV Мариана Попова. С любимия й си партнират както под общ покрив в живота, така и във видеото към новия й сингъл „Аз съм любов“. „Не е нормално да живея с един от най-добрите актьори в България и да потърся някой друг за този клип. В песента не става въпрос само за любовта между мъж и жена, а за това чувство като двигател, за любовта, която трябва да изпитваш като човешко същество с желанието си да помагаш, да съчувстваш“, обясни Мариана.\n\nС Плачков се запознават преди две години на откриването на пешеходна пътека край язовир „Кърджали“. Първоначално отношенията им са само приятелски, а Весо е благодарен на Мариана, че му помага в тежък период. „Не че съм бил болен или съм преживявал нещо кой знае колко тежко, просто бях обезверен. Освен човек на изкуството тя е и много добра душа“, каза звездата от новия БГ филм „Роза дамасцена“. Попова пък коментира с насмешка писанията, че любовта им е била „забранена“. Когато пламнала искрата помежду им, връзките с дългогодишните им партньори вече били приключили. „Любовта просто се случва и когато я срещнеш, хващаш своя човек за ръката и излизаш от стаята“, отсече Мариана.\n\n \n                    ", "date": "2017.10.02", "title": "Мариана Попова иска да остарее с Весо Плачков"}
{"url": "http://www.monitor.bg/a/view/16660-%D0%9A%D0%B0%D0%BF%D1%87%D0%B8%D0%BA%D0%BE%D0%B2%D0%B0-%D0%B4%D0%B0%D0%BB%D0%B0-%D1%82%D0%B5%D0%BB%D0%B5%D1%84%D0%BE%D0%BD%D0%B5%D0%BD-%D0%BD%D0%BE%D0%BC%D0%B5%D1%80-%D0%B2%D0%BC%D0%B5%D1%81%D1%82%D0%BE-%D1%86%D0%B5%D0%BB%D1%83%D0%B2%D0%BA%D0%B0/", "text": "\n                    Плеймейтката Ася Капчикова призна, че не позволила на любимия й да я целуне на първа среща. Вместо това го инструктирала да си запише телефонния й номер и в продължение на дни отговаряла на съобщенията му с рекордно закъснение. „Близостта ни се получи чак на четвърта среща. Случи се в хотел. Казах му, че искам да го използвам само за секс и не съм готова да се обвързвам. Исках да си дам повече време и да намеря себе си. Той ме изгледа почти шокиран и отсече „Ти не знаеш колко бързо ще ти завъртя главата“!“, изповяда се бившата танцьорка от балет „Нова“ пред bTV. Лежерните им намерения в момента са еволюирали до 9-месечна връзка, като от скоро двойката живее заедно.\n\nИзбраникът на Капчикова, която наскоро се отказа от клубната сцена и усилено работи по лансирането на дебютната си колекция бански и бельо, се казва Живко. Срещнали се на рожден ден на човек, когото тя не познавала, но отишла на купона заради приятел. Харесала го от пръв поглед заради обраното му скромно поведение и факта, че не посягал към чашката. Сама направила първата крачка, настанявайки се до него, и дори успяла да го стресне с бъбривостта си. Впоследствие като един истински джентълмен обаче младежът я изпратил до дома й и й показал, че не му е безразлична. „Той не иска да бъде сниман с мен и да бъде медийна личност.“, казва Капчикова, която миналата година по това време разваляше маникюра си като участник във „Фермата“ след раздялата си с Криско.\n\nАся тушира слуховете, че се е сбила от ревност с новата муза на рапъра Цветелина при засечка на морето. „С Кристиян, след като се разделихме, сме се виждали само веднъж. Аз никого не преследвам и за никого не бих се била, въпреки че съм малко луда глава“, откровена е Ася.\n                    ", "date": "2017.10.02", "title": " Капчикова дала телефонен номер вместо целувка"}
{"url": "http://www.monitor.bg/a/view/54824-%D0%9A%D0%BE%D0%BD%D1%81%D1%82%D0%B0%D0%BD%D1%82%D0%B8%D0%BD-%D0%A2%D1%80%D0%B5%D0%BD%D0%B4%D0%B0%D1%84%D0%B8%D0%BB%D0%BE%D0%B2-%D1%81%D0%B3%D0%BB%D0%BE%D0%B1%D0%B8-%D1%81%D1%86%D0%B5%D0%BD%D0%B0%D1%80%D0%B8%D0%B9-%D0%B7%D0%B0-%D0%94%D0%B0%D1%80%D0%B0/", "text": "\n                    Писателят Константин Трендафилов дебютира като сценарист във видеото към новия сингъл на Дара „Недей“. Режисирано от Люси Иларионов, то показва поп сензацията в привидно тривиални делнични моменти от една връзка, като присъствието на любимия й е сведено само до ръка пред камерата. Освен творчески партньор Трендафилов е и мъжа до любимката на тийнейджърите. Искрата между него и Дара пламна докато снимаха в обща компания за „Черешката на тортата“ по Нова тв. „Искахме да покажем ненапудреното, истинско лице на любовта. Тя никога не е само клиширано усмихната. Но и в най-тъжните й моменти можем да открием красота, ако си отворим очите за нея. Идеята беше именно тази красота да уловим и покажем на зрителите“, споделя Константин.\n\nДва дни след премиерата си в YouTube песента регистрира над 500 000 гледания. Нейни автори са Павел Николов от дуото Павел и Венци Венц и самата Дара. „Творческият тандем между тях е великолепен. Дара има невероятен потенциал като автор на музика, за което ще получите още доказателства много скоро. Студиото на \"Вирджиния Рекърдс\" се превърна в нещо като креативна лаборатория, в която всеки от артистите започна да открива скритата си дарба да създава, благодарение на работата с Павел и като автор, и като музикален продуцент“, коментира продуцентът на артистите Саня Армутлиева.\n                    ", "date": "2017.10.02", "title": "Константин Трендафилов сглоби сценарий за Дара"}
{"url": "http://www.monitor.bg/a/view/8285-%D0%9F%D1%80%D0%BE%D0%B8%D0%B7%D0%B2%D0%B5%D0%B6%D0%B4%D0%B0%D1%82-%D1%86%D0%B2%D0%B5%D1%82%D0%BD%D0%B8-%D0%B3%D0%B0%D0%B9%D0%B4%D0%B8-%D0%B7%D0%B0-%D0%BF%D0%B0%D1%82%D0%B5%D1%82%D0%BE-%D0%BD%D0%B0-%D0%A4%D0%B8%D0%BA%D0%B8/", "text": "\n                    Шарена, бяла, черна и червена гайда произвежда варненски майстор като реквизит за видеото към „Пате“ на Фики Стораро. Традиционният бг инструмент звучи в парчето, посветено на годеницата на певеца Гюлджан, но режисьора Жоро Марков решил, че в класическия си вид той няма да се впише в закачливия сюжет на клипа.\n\nПарчето идва пет месеца след хитовия си предшественик „Ако искаш“ - време, в което Фики успя да се сгоди и да подготви сватба. Животинското заглавие е избрано нарочно, защото много често с бъдещата му булка се обръщат именно с „пате“ един към друг. Текстът, написан от Мариета Ангелова, отново е в характерния за Стораро-младши палаво „интелектуален“ стил: „Ах, пате, патенце, мойто сладко патенце, почна ли, си дотам, цялата ще те изям...“. „С тази песен ми се иска да призова всички влюбени да се наричат „пате“, да се обичат и да се държат мило един с друг“, сподели Фики, който на 18 октомври ще каже заветното „да“ на своята Гюлджан.\n\n \n\n \n                    ", "date": "2017.10.02", "title": "Произвеждат цветни гайди за патето на Фики "}
{"url": "http://www.monitor.bg/a/view/62080-%D0%92%D0%B0%D0%BB%D0%B5%D1%80%D0%B8%D0%B9-%D0%93%D0%B5%D1%80%D0%B3%D0%B8%D0%B5%D0%B2-%D1%81-%D0%B4%D0%B2%D0%BE%D0%B5%D0%BD-%D0%BE%D1%80%D0%BA%D0%B5%D1%81%D1%82%D1%8A%D1%80-%D0%B2-%D0%9D%D0%94%D0%9A/", "text": "\n                    Именитият диригент Валерий Гергиев идва у нас с двоен оркестър за концерта си утре вечер от 19.00 ч. в зала 1 на НДК. Звезда в него ще бъде и солистът – пианистът Денис Мацуев, най-изявеният представител на руската клавирна школа в момента.\n\nЗаради несъвършената акустика в НДК симфоничният оркестър на Мариинския театър ще бъде в почти двоен състав - около 150 души, в сравнение с концерта на маестрото през май в зала „България“ с 90 музиканти.\n\nЩе звучат Концерт за пиано и оркестър номер 4 от Сергей Рахманинов, „Пролетно тайнство“ на Игор Стравински и Симфония номер 4 на Дмитрий Шостакович. Тази програма под наслов „Руски авангард“ включва три много трудни и мащабни произведения, които по принцип не се изпълняват в един концерт и могат да бъдат представени само от изключителни музиканти.\n\nКонцертът е посветен на 140-годишнината от Освобождението на България и възстановяването на българската държавност. Въпреки огромното желание на Гергиев да бъде около 3 март, както са предложили организаторите, 3 октомври се е оказала единствената възможна дата в запълнения му за години напред график. Маестрото с изключителна радост и вълнение приел поканата, вдъхновен и от българската публика на концерта през пролетта. Валерий Гергиев е заявил още, че е много горд и щастлив и от високото държавно отличие, което ще му връчи президентът Румен Радев - орден „Св. Св. Кирил и Методий“ първа степен.\n\nДиригентът идва буквално за часове у нас след сутрешна репетиция в Концертгебау, Амстердам, където ще се върне веднага след изявата си тук, защото на 4 и 5 октомври му предстоят други концерти.\n\nСветовноизвестният диригент Валерий Гергиев е художествен ръководител и генерален директор на Мариинския театър от 1988 г., главен диригент е на Мюнхенската филхармония, в продължение на 8 години е бил начело и на Лондонския симфоничен оркестър.\n                    ", "date": "2017.10.02", "title": "Валерий Гергиев с двоен оркестър в НДК"}
{"url": "http://www.monitor.bg/a/view/45566-%D0%98%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%BF%D0%BE%D0%B5-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82%D1%82%D0%B0-%D0%B7%D0%B0-%D0%BA%D0%BB%D0%B0%D0%BD%D0%B5%D1%82%D0%BE-%D0%B2-%D0%9C%D0%B0%D1%80%D1%81%D0%B8%D0%BB%D0%B8%D1%8F/", "text": "\n                    Терористичната групировка \"Ислямска държава\" пое отговорността за нападението с нож на гарата в Марсилия, предаде АФП, като цитира информационен източник на ИД. В неделя, 1 октомври, бяха заклани две момичета от нападател с нож на перон на главната гара \"Сен Шарл\" в Марсилия. Терористът е успял да пререже гърлото на едната си жертва и да намушка другата в гърдите и корема. Двете жертви са на 17 и 20 години. Нападателят беше убит от войници, които патрулирали в района. По свидетелски показания терористът е викал \"Аллах Акбар\" при нападението. Той е известен на властите - имал е криминално досие за по-дребни престъпления и е идентифициран по пръстовите му отпечатъци.\n                    ", "date": "2017.10.02", "title": "\"Ислямска държава\" пое отговорност за клането в Марсилия"}
{"url": "http://www.monitor.bg/a/view/48157-%D0%9A%D1%8A%D1%80%D0%B2%D0%B0%D0%B2-%D1%80%D0%B0%D0%B7%D1%81%D1%82%D1%80%D0%B5%D0%BB-%D0%BD%D0%B0-%D1%84%D0%B5%D1%81%D1%82%D0%B8%D0%B2%D0%B0%D0%BB-%D0%B2-%D0%9B%D0%B0%D1%81-%D0%92%D0%B5%D0%B3%D0%B0%D1%81-%D1%83%D0%B1%D0%B8%D0%B5%D1%86%D1%8A%D1%82-%D0%B5-%D0%BB%D0%B8%D0%BA%D0%B2%D0%B8%D0%B4%D0%B8%D1%80%D0%B0%D0%BD/", "text": "\n                    \n\n\n                    ", "date": "2017.10.02", "title": "Касапница на фест в Лас Вегас - над 50 загинали и 200 ранени (СНИМКИ)"}
{"url": "http://www.monitor.bg/a/view/36143-%D0%9F%D1%8A%D1%80%D0%B2%D0%B8%D1%8F%D1%82-%D0%9D%D0%BE%D0%B1%D0%B5%D0%BB-%D0%B7%D0%B0-%D0%B3%D0%BE%D0%B4%D0%B8%D0%BD%D0%B0%D1%82%D0%B0-%D1%81%D0%B5-%D0%BF%D1%80%D0%B8%D1%81%D1%8A%D0%B6%D0%B4%D0%B0-%D0%B7%D0%B0-%D0%B1%D0%B8%D0%BE%D0%BB%D0%BE%D0%B3%D0%B8%D1%87%D0%B5%D0%BD-%D1%87%D0%B0%D1%81%D0%BE%D0%B2%D0%BD%D0%B8%D0%BA/", "text": "\n                    Нобеловата награда за физиология или медицина за 2017 г. бе спечелена от трима американци - Джефри Хол, Майкъл Росбах и Майкъл Йънг, съобщиха от Нобеловия комитет.\n\nОтличието се дава за \"тяхното откритие на молекулярни механизми, контролиращи циркадния ритъм\".\n\nЦиркадните ритми – циклични колебания на интензивността на биологичните процеси, свързани със смяната на деня и нощта. Механизмите на управление на циркадните ритми са известни като „биологичен часовник“.\n\nС обявяването на Нобеловата награда за физиология или медицина в Стокхолм започва Нобеловата седмица, съобщи сайтът nobelprize.org.\n\nНосителят или носителите на Нобеловата награда за физика ще бъдат огласени на 3 октомври, за химия - на 4 октомври, за мир - на 6 октомври, за икономика - на 9 октомври. Датата за обявяване на лауреата на наградата за литература още не е уточнена.\n\nПо желание на Алфред Нобел (1833 -1896) наградите, носещи неговото име, са за най-важните открития в областта на физиката, химията, физиологията или медицината, за забележителни литературни постижения, за дейност в интерес на световния мир.\n\nПървата Нобелова награда е връчена в Сен Тропе през 1901 г. - пет години след смъртта на Алфред Нобел. Церемониите в Стокхолм и Осло, на които лауреатите получават наградите си, по традиция се насрочват на 10 декември, годишнината от смъртта на Нобел.\n\nВсяка награда може да бъде присъдена най-много на трима номинирани. Тя се състои от златен медал, диплом и парична сума. Тази година паричната равностойност на наградата е 9 милиона крони (944 000 евро).\n                    ", "date": "2017.10.02", "title": "Първият Нобел за годината се присъжда за „биологичен часовник“"}
{"url": "http://www.monitor.bg/a/view/32263-%D0%AE%D0%BD%D0%BA%D0%B5%D1%80-%D0%A2%D1%83%D1%80%D1%86%D0%B8%D1%8F-%D1%81-%D0%B3%D0%B8%D0%B3%D0%B0%D0%BD%D1%82%D1%81%D0%BA%D0%B8-%D1%81%D1%82%D1%8A%D0%BF%D0%BA%D0%B8-%D1%81%D0%B5-%D0%BE%D1%82%D0%B4%D0%B0%D0%BB%D0%B5%D1%87%D0%B0%D0%B2%D0%B0-%D0%BE%D1%82-%D0%95%D0%B2%D1%80%D0%BE%D0%BF%D0%B0/", "text": "\n                    Турция се отдалечава от Европа \"с гигантски стъпки\" и се опитва да хвърли вината върху Европейския съюз, заяви в интервю за германския \"Билд\" председателят на Европейската комисия Жан Клод Юнкер, съобщи Танюг.\n\nТурция се отдалечава от Европа с гигантски стъпки. Турция не може да издържи на горещината в европейската кухня и в резултат на това се опитва да хвърли вината върху Европейския съюз за провала на преговорите. Аз бих искал да предотвратя това. Голямото мнозинство от гражданското общество в Турция е добре настроено към Европа. Трябва да ги подкрепим, а не да ги разочароваме, заявил Юнкер.\n\nТой не подкрепи предизборното предложение на германския канцлер Ангела Меркел да прекрати преговорите с Анкара, но хвърли вината за лошите отношения между Европейския съюз и Турция върху турския президент Реджеп Тайип Ердоган, пише \"Политико\".\n\nЮнкер заяви, че не би имал нищо против Ангела Меркел да заеме неговия пост, когато изтече мандатът му през 2019 г., но добави, че мисли, че тя няма такива планове.\n\n \n                    ", "date": "2017.10.02", "title": " Юнкер: Турция с гигантски стъпки се отдалечава от Европа"}
{"url": "http://www.monitor.bg/a/view/29070-%D0%95%D0%B2%D1%80%D0%BE%D0%BA%D0%BE%D0%BC%D0%B8%D1%81%D0%B8%D1%8F%D1%82%D0%B0-%D0%BE%D1%87%D0%B0%D0%BA%D0%B2%D0%B0-%D0%B1%D1%8A%D1%80%D0%B7-%D0%B4%D0%B8%D0%B0%D0%BB%D0%BE%D0%B3-%D0%BC%D0%B5%D0%B6%D0%B4%D1%83-%D0%91%D0%B0%D1%80%D1%81%D0%B5%D0%BB%D0%BE%D0%BD%D0%B0-%D0%B8-%D0%9C%D0%B0%D0%B4%D1%80%D0%B8%D0%B2/", "text": "\n                    Европейската комисия призова за бързо преминаване към диалог между властите в Каталуния и в Мадрид.\nСъгласно испанската конституция гласуването в Каталуния бе незаконно, се посочва в изявление на комисията, прочетено от говорителя на институцията Маргаритис Шинас.\n\nЗа ЕК това е вътрешен въпрос за Испания, който трябва да бъде решен по силата на конституцията, добави Шинас.\nСегашният състав на ЕК, както и предишният, вече се произнесоха, че ако бъде свикан референдум, съобразен с конституцията, това ще означава, че напускащият държавата регион ще напусне и ЕС. Извън правния поглед, ЕК вярва, че е време за единство и стабилност, а не за разделение.\nПризоваваме всички бързо да преминат от противопоставяне към диалог. Насилието никога не може да бъде средство в политиката. Вярваме във възможностите на премиера Мариано Рахой да се справи при пълно спазване на конституцията и основните права на гражданите, допълни говорителят. Той уточни в отговор на въпрос, че по-късно днес председателят на ЕК Жан-Клод Юнкер ще разговаря по телефона с Рахой.\nПопитан по повод настояването на евродепутати от различни политически групи срещу Мадрид да бъде задействана процедурата по чл. 7 от договора за ЕС - отнемане правото на глас в Съвета - говорителят отговори, че ЕК е готова да участва в подобен разговор в Европейския парламент. Шинас уточни, че това следва от подчинеността на комисията на евродепутатите.\nЗасега ЕК няма роля в двустранния диалог между властите в Каталуния и Мадрид, посочи говорителят в отговор на въпрос дали комисията ще стане посредник в този случай. Той настоя, че въпросът с референдума за независимостта на Косово не може да бъде сравняван с каталунския референдум заради \"специфичния контекст\". По неговите думи в случая с Косово е имало становища на ООН, на Съвета на ЕС, на международната общност.\nНе мога да говоря за неща, които не мога да докажа, заяви говорителят в отговор на въпрос дали ЕК знае за руска намеса покрай каталунския референдум. Много лоши неща бяха направени, някои от нас бяха ударени от тролове и ботове, но можем само да предполагаме (кой стои зад тези действия), допълни говорителят на комисията.\nТова е първата реакция по същество от страна на ЕК по повод събитията в Испания. ЕК избягваше отговори на тези въпроси, но на пресконференция в понеделник темата бе осъждана в продължение на близо час. Досега ЕК повтаряше единствено позицията, известна от комисията под председателството на Жозе Барозу, че въпросът за Каталуния е вътрешен за Испания, както и че ако автономната област напусне испанската държава, тя ще напусне и ЕС, и ще трябва отново да кандидатства да бъде приета в Общността.\n\n \n                    ", "date": "2017.10.02", "title": "Еврокомисията очаква бърз диалог между Барселона и Мадрид, проблемът бил на Испания"}
{"url": "http://www.monitor.bg/a/view/38475-%D0%96%D0%B8%D0%B2%D0%BE%D1%82%D0%BD%D0%B8-%D0%BC%D0%B8%D0%B3%D1%80%D0%B8%D1%80%D0%B0%D0%BB%D0%B8-%D0%B2%D1%8A%D1%80%D1%85%D1%83-%D0%B1%D0%BE%D0%BA%D0%BB%D1%83%D1%86%D0%B8-%D0%BE%D1%82-%D0%AF%D0%BF%D0%BE%D0%BD%D0%B8%D1%8F-%D0%B4%D0%BE-%D0%A5%D0%B0%D0%B2%D0%B0%D0%B8%D1%82%D0%B5/", "text": "\n                    Американски учени установиха, че земетресението, ударило източните брегове на Япония през 2011 г., станало причина за анормална миграция на живи организми към Северна Америка. При това животните били подпомогнати от буклуците, които попаднали в океана вследствие на огромната вълна цунами.\n\nСпециалистите заключили, че над 300 обитаващи японските брегове вида мигрирали към Хавайските острови и западния бряг на Северна Америка. За придвижването си в океана животните използвали бутилки, автомобилни гуми, кораби, отломки, късове пластмаса. Предизвиканата от цунами миграция продължава вече шеста година.\n\nПо думите на учените, нито един от идентифицираните видове, включително мекотели, червеи, риби, не може самостоятелно да прекоси големи морски разстояния.\n\nВ случая обаче много екземпляри от въпросните видове оцеляват, размножават се и се приспособяват към нови екосистеми. 35 на сто от организмите вече са се разпространили по тихоокеанското крайбрежие на САЩ.\n\nРезултатите от изследването са публикувани в сп. \"Сайънс\".\n                    ", "date": "2017.10.02", "title": "Животни мигрирали върху боклуци от Япония до Хаваите"}
{"url": "http://www.monitor.bg/a/view/46975-%D0%A3%D0%BC%D0%BD%D0%B0-%D1%82%D0%B0%D1%82%D1%83%D0%B8%D1%80%D0%BE%D0%B2%D0%BA%D0%B0-%D1%81%D0%BB%D0%B5%D0%B4%D0%B8-%D0%B7%D0%B4%D1%80%D0%B0%D0%B2%D0%B5%D1%82%D0%BE/", "text": "\n                    Татуировките вече могат да се използват за повече от средство за изразяване на осъзната или неосъзната индивидуалност. Учени от Харвард и Масачузетския технологичен институт са разработили умни татуировки, които могат да следят здравето на човек.\n\nУмните татуировки решават няколко проблема. Един от тях е, практичността. В момента подобни сензори могат да се носят чрез допълнителни устройства, които се нуждаят от батерии.\n\nПри използването на умните татуировки, сензорите се имплантират директно в кожата и дори няма нужда от батерия или безжична връзка. Вместо това самото мастило на татуировката реагира на интерстициалната течност, която пък се променя според състоянието на кръвта. Например при дехидратация, зеленото мастило може да стане още по-ярко. Друг тип и нюанс на зелено мастило пък може да стане кафяво и да предупреди страдащ от диабет, че се е повишило нивото на глюкоза.\n\nПо подобен начин хората лесно могат да следят здравното си състояние във всеки един момент. Освен това учените смятат, че с още малко работа могат да направят татуировките да издържат толкова, колкото е необходимо на пациента. Друг вариант е да са невидими и да се появяват само при определени условия или под специална светлина. С помощта на приложение за смартфон, пък ще могат да се сканират цветовете и да се получава повече информация за здравословното състояние.\n                    ", "date": "2017.10.02", "title": "Умна татуировка следи здравето"}
{"url": "http://www.monitor.bg/a/view/83702-%D0%A1%D0%B5%D0%BF%D0%B0%D1%80%D0%B0%D1%82%D0%B8%D1%81%D1%82%D0%BA%D0%B0-%D0%B7%D0%B0%D1%80%D0%B0%D0%B7%D0%B0-%D0%BE%D0%B1%D1%85%D0%B2%D0%B0%D0%BD%D0%B0-%D0%B4%D0%B2%D0%B5-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%BE%D0%B1%D0%BB%D0%B0%D1%81%D1%82%D0%B8/", "text": "\n                    Драматичните събития в Каталуния покрай референдума за независимост разбуниха страстите в Италия, където най-богатите и развити области Ломбардия и Венето се готвят за всенародно допитване за автономност. То е организирано на 22 октомври и негови радетели са отцепническата и антиевропейска партия Северна лига и близкото до политическата й платформа мощно движение „Пет звезди“ на екскомика Бепе Грило. Те и гравитиращите около тях формации настояват голямата част от създавания в двете области стопански ресурс да остава на тяхно разположение, да имат собствена данъчна политика, да се грижат сами за обществената сигурност на територията им и др.\n\nДвата референдума са консултативни и всяка гласувана на тях промяна на политическото, икономическото и социалното устройство в Ломбардия и Венето трябва да бъде одобрена от правителството в Рим. Но противниците на допитването както от левицата, така и от десницата твърдят, че то е само първа стъпка към бленуваната особено от партията Северна Лига отцепване на Северна от Южна Италия и обявяване на независима държава Падания. Нещо повече и по население – общо над 15 млн. жители, и по създавания в тях БВП – около 20 на сто от националния, и по икономическата си структура, те могат да бъдат не само самостоятелни, но и да привлекат за нула време към себе си съседните също добре развити области Пиемонт, Фриули Венеция Джулия и Емилия Романя. А това са другите райони, които на практика включва имагинерната засега държава на Северна Лига.\n\nРазбира се, губернаторите на Ломбардия и Венто от Северната Лига – Роберто Марони и Лука Зая посрещнаха днес на нож предупрежденията на наблюдателите, милеещи за националната цялост на Италия, че двете области вървят по пътя на Каталуния. И обещаха да се придържат към Конституцията на страната, като уважат резултата от референдумите, какъвто и да е той. Противниците им пък веднага ги контрираха с аргумента, че преди да поиска независимост Каталуния дълги години е била автономна, но това изглежда не е стигнало както на политическата й класа, така и на населението. Защото просто тежненията и в Испания, и в Италия са богатите да се отцепят колкото се може по-бързо от бедните.\n                    ", "date": "2017.10.02", "title": "Сепаратистка „зараза“ обхвана две италиански области"}
{"url": "http://www.monitor.bg/a/view/83054-%D0%A1%D0%B2%D0%B5%D1%82%D1%8A%D1%82-%D1%80%D0%B5%D0%B0%D0%B3%D0%B8%D1%80%D0%B0-%D0%BD%D0%B0-%D0%BD%D0%B0%D1%81%D0%B8%D0%BB%D0%B8%D0%B5%D1%82%D0%BE-%D0%B2-%D0%9A%D0%B0%D1%82%D0%B0%D0%BB%D1%83%D0%BD%D0%B8%D1%8F/", "text": "\n                    Хусейн изрази безпокойство от сблъсъците. Той заяви, че реакцията на полицията трябва винаги да е пропорционална. \"Твърдо вярвам, че сегашната ситуация може да се реши с политически диалог при пълно спазване на демократичните свободи\", заяви той.\nРусия застъпва последователната позиция, че референдумът в Каталуния е вътрешно дело на Испания заяви говорителят на президента Путин Дмитрий Песков.Освен официалната реакция от Москва, по въпроса се изказа и шефът на комитета на Държавната Дума по международните въпроси Леонид Слуцки, който заяви, че случващото се в Каталуния отчасти е следствие на политиката на Запада в бивша Югославия. „Именно тогава бе отворена кутията на Пандора“.Интересна бе реакцията на президента на Венецуела Николас Мадуро, който в традиционното си неделно телевизионно шоу, говорейки за насилието в Каталуния в неделния ден, той разкритикува действията на Мадрид и попита: „И кой сега е диктатор?Германският външен министър Зигмар Габриел призова спешно да се води диалог между Каталуния и Испания и заяви, че е от решаващо значение да не се допусне събитията да излязат извън контрол след грубата намеса на националната полиция на вчерашния референдум за независимост на тази испанска област. \"Кадрите, които видяхме вчера от Испания, показват колко е важно да се прекъсне спиралата на ескалацията\", каза Габриел и призова за диалог между Испания и Каталуния.\nИ двете страни трябва да запазят спокойствие и да работят за трайно политическо решение, което запазва върховенството на закона.\nЧешкият външен министър Лубомир Заоралек също заяви, че каталунският референдум е вътрешно дело на Испания, но изрази съжаление, че испанската полиция е използвала насилие против участвалите в него.\nБританският финансов министър Филип Хамънд каза, че прерасналият в насилие референдум за независимост на Каталуния е работа на испанското правителство, но призова за сдържаност. \"Това са вътрешни събития за Испания, за испанското правителство и за испанския народ. Очевидно ние не одобряваме насилието, където и да се извършва, и искаме всякакви конституционни въпроси, където и да възникват, да се уреждат с конституционни средства\", заяви Хамънд по британското радио Ел Би Си.Турският премиер Бинали Йълдъръм заявил, че първо страните от ЕС са тези, които трябва да реагират. Като се има предвид, че се обявихме против (референдума) в Северен Ирак, е нормално и тук да се обявим против. Трябва да се проучи планът, който стои зад тази работа. Би било погрешно да се прави преждевременно заключение, заяви Йълдъръм. Ние реагирахме по отношение на нашия съсед. Нека и те да реагират за техния съсед и да видим, е добавил турският премиер.\n\n\n                    ", "date": "2017.10.02", "title": "Светът реагира на насилието в Каталуния"}
{"url": "http://www.monitor.bg/a/view/54657-%D0%A2%D1%80%D1%8A%D0%BC%D0%BF-%D0%B7%D0%B0%D0%BA%D0%BB%D0%B5%D0%B9%D0%BC%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%9B%D0%B0%D1%81-%D0%92%D0%B5%D0%B3%D0%B0%D1%81-%D0%B8-%D1%8F-%D0%BE%D0%BF%D1%80%D0%B5%D0%B4%D0%B5%D0%BB%D0%B8-%D0%BA%D0%B0%D1%82%D0%BE-%D0%B0%D0%B1%D1%81%D0%BE%D0%BB%D1%8E%D1%82%D0%BD%D0%BE-%D0%B7%D0%BB%D0%BE/", "text": "\n                    Президентът на САЩ Доналд Тръмп заклейми стрелбата в Лас Вегас и я определи като \"абсолютно зло\", без да спомене групировката Ислямска държава, поела отговорността за нападението, предадоха Франс прес и ДПА.\n\n\"Снощи един човек откри огън по голяма група хора по време на кънтри концерт в Лас Вегас. Той уби брутално над 50 души и деянието му представлява абсолютното зло\", заяви президентът на САЩ. Той добави, че ще посети Лас Вегас в сряда.\n\nНай-малко 400 души са ранени при нападението, припомня АФП.\n\nТръмп заяви, че страната изпитва тъга и шок от трагедията в Лас Вегас и похвали усилията на полицията, която откри за минути нападателя на 32-ия етаж на хотел и щурмува стаята му. \"Скоростта, с която действаха, е смайваща и предотврати загубата на още човешки животи\", подчерта Тръмп. \"Откриването на стрелеца толкова бързо след първите изстреляни куршуми е нещо, за което ще бъдем винаги признателни. Това показва какво е истинският професионализъм\", добави президентът.\n\nТръмп е разпоредил знамената в Белия дом и над американските правителствени учреждения в страната и зад граница да бъдат спуснати наполовина заради трагедията в Лас Вегас, предаде пресслужбата на Белия дом.\n\nМинистерството на вътрешната сигурност на САЩ пък съобщи, че няма конкретни достоверни заплахи срещу други обществени места в страната, предаде Асошиейтед прес.\n                    ", "date": "2017.10.02", "title": "Тръмп заклейми стрелбата в Лас Вегас и я определи като \"абсолютно зло\""}
{"url": "http://www.monitor.bg/a/view/88166-%D0%A3%D0%B1%D0%B8%D0%B5%D1%86%D1%8A%D1%82-%D0%BE%D1%82-%D0%9B%D0%B0%D1%81-%D0%92%D0%B5%D0%B3%D0%B0%D1%81-%D0%B5-%D0%B8%D0%B3%D1%80%D0%B0%D0%BB-%D0%BF%D1%80%D0%B5%D0%B4%D0%B8-%D1%81%D1%82%D1%80%D0%B5%D0%BB%D0%B1%D0%B0%D1%82%D0%B0-%D0%B2-%D0%BA%D0%B0%D0%B7%D0%B8%D0%BD%D0%BE%D1%82%D0%BE-%D0%BD%D0%B0-%D1%85%D0%BE%D1%82%D0%B5%D0%BB%D0%B0-%D1%81%D0%B8/", "text": "\n                    Стивън Падок, мъжът, открил стрелба по зрители на концерт в Лас Вегас и убил 50 души, преди да извърши престъплението е играл в казиното на хотел \"Мандалей бей\" и е използвал личен документ на съпругата си, което се намирала извън САЩ. Това разказа пред телевизия Си Би Ес заместник-шерифът на Лас Вегас.\n\nРегистрирайки се в хотела, Падок е използвал собствените си документи, но поне в един от случаите в зоната с игралните автомати е използвал удостоверението за самоличност на жена си. Тя се намира в чужбина, властите са разговаряли с нея и тя е извън подозрение.\n\nПадок откри огън от хотелската си стая, намираща се на 32 етаж на хотела, по зрители на концерт на открито. Най-малко 50 души са убити, а в болница са откарани 406. В стаята на Падок, която се е самоубил, преди в нея да нахлуе полицията, са намерени десет единици оръжие.\n\nСтивън Падок е обичал да ходи в казината, за да играе там, разказа брат му Ерик пред телевизия Ен Би Си Нюз, предаде Франс прес. Ерик казва, че не му е било известно брат му да има някакви религиозни убеждения.\n\nСпоред телевизия Ей Би Си Стивън Падок е бил счетоводител и е притежавал сертификат за правоуправление на самолет, както и разрешително за лов, издадено от щата Арканзас.\n\nБратът на Стивън Падок разказа, пред Ен Би Си, че Стивън е бил пенсионер. Той е живеел в град Меските с около 18 000 жители на около 120 километра североизточно от Лас Вегас в щата Невада на границата с щата Аризона.\n\nПреди време Стивън Падок подал жалба срещу казино в Лас Вегас, защото се подхлъзнал и паднал на пода в него, но после в крайна сметка оттеглил жалбата си, пише в. \"Лас Вегас ривю джърнъл\".\n\n \n\n \n                    ", "date": "2017.10.02", "title": "Убиецът от Лас Вегас е играл преди стрелбата в казиното на хотела си"}
{"url": "http://www.monitor.bg/a/view/52008-%D0%91%D0%B5%D0%BD%D0%B7%D0%B8%D0%BD%D0%B0%D0%B4%D0%B6%D0%B8%D1%8F-%D0%BF%D1%80%D0%B8%D1%81%D0%B2%D0%BE%D0%B8%D0%BB-5800-%D0%BB%D0%B2-%D0%BE%D1%82-%D0%BE%D0%B1%D0%BE%D1%80%D0%BE%D1%82%D0%B0/", "text": "\n                    Касиер на бензиностанция в Пазарджик е задържан след жалба от собственика на търговския обект, че му липсвали 5800 лв. от оборота. 21-годишният С.Н. от септемврийското село Варвара се разпитва от дознател в местното Районно управление на МВР за изясняване на липсата. Кражбата била разкрита от търговеца преди ден, когато отишъл да прибира дневния оборот от бензиностанцията в покрайнините на града. По това време на смяна бил друг работник. Когато собственикът отворил касата и започнал да брои парите, се оказало, че вътре липсвала значителна сума пари. Той направил собствено разследване и стигнал до заключението, че бизнесът му е бил ощетен от касиера от предишната смяна, затова без да го вика и да се разправя с него, отишъл в полицията и пуснал жалба за установената липса. Органите на реда също провели разследване и така стигнали до С.Н. от село Варвара, който в момента е задържан и дава показания за кражбата.\n                    ", "date": "2017.10.02", "title": "Бензинаджия присвоил 5800 лв. от оборота"}
{"url": "http://www.monitor.bg/a/view/51699-%D0%9D%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80-%D1%81%D0%B5-%D1%81%D1%8A%D0%B3%D0%BB%D0%B0%D1%81%D0%B8-%D0%BD%D0%B0-2-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80/", "text": "\n                    Споразумение за изтърпяване на 2 – годишна ефективна присъда сключи в съдебна зала новозагорски дилър на хероин.\n\n37-годишният Иван Минчев беше задържан на 27 февруари след като полицаите откриха в използван от него жилищен имот на улица „Високо напрежение“ №36 В подготвени за пласиране 49 дози с общо 18 г от дрогата на обща стойност по цени на съдебната система 1 564 лв.\n\nНаказанието трябва да бъде изпълнено при първоначален строг режим на изтърпяване, Минчев е сред най-известните разпространители на високорисковата субстанция в региона, коментират криминалисти.\n\nТой вече е изтърпял няколко присъди за същото престъпление.Споразумението е окончателон и не подлежи на обжалване.\n\nМеждувременно ямболската прокуратура поиска и получи от съда постоянна мярка за неотклонение „задържане под стража“ спрямо арестуван при опит да внесе контрабандно в страната резервни части за коли на стойност 34 380 лв. турски гражданин. 40 – годишният Бекир Демир е хванат на ГКПП-Лесово на 26 септември, в багажника на лекия му автомобил са намерени 191 сензори с марката „Мерцедес Бенц“.\n                    ", "date": "2017.10.02", "title": "Наркодилър се съгласи на 2 години затвор"}
{"url": "http://www.monitor.bg/a/view/81091-%D0%9B%D0%BE%D0%B2%D0%B4%D0%B6%D0%B8%D1%8F-%D1%81%D0%B5-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F-%D0%B2-%D0%BF%D1%8A%D1%80%D0%B2%D0%B8%D1%8F-%D0%B4%D0%B5%D0%BD-%D0%BD%D0%B0-%D1%81%D0%B2%D0%B8%D0%BD%D1%81%D0%BA%D0%B8%D1%8F-%D0%BB%D0%BE%D0%B2/", "text": "\n                    \n\n\n                    ", "date": "2017.10.02", "title": "Ловджия се простреля в първия ден на свинския лов"}
{"url": "http://www.monitor.bg/a/view/7144-%D0%A1%D0%BF%D0%B8%D0%BF%D0%B0%D1%85%D0%B0-%D0%BC%D1%8A%D0%B6-%D0%BC%D0%B8%D0%BD%D0%B0%D0%BB-250-%D0%BA%D0%BC-%D1%81-%D0%BA%D1%80%D0%B0%D0%B4%D0%B5%D0%BD-%D0%B1%D1%83%D1%81/", "text": "\n                    Апаш измина 250 км. с краден товарен автомобил, но беше задържан във Велико Търново. На 29 септември в полицията във Варна постъпил сигнал от шофьор, че неизвестно лице е откраднало возиото през нощта. Автомобилът е обявен за издирване. Още същия ден при обход из града великотърновски полицаи откриват търсения бус, спрян на ул. Клокотница. До автомобила е задържан и 47-годишният Р.Д. от Варна, криминално проявен и осъждан вече няколко пъти за автокражби. С него имало и друг мъж, който при вида на полицаите отказал да се подчини на заповедите им да спре и духнал с лек автомобил. Малко по-късно автомобилът на беглеца е открит изоставен на главния път София - Варна, но от водача нямало и следа. Той е обявен за издирване. Товарният автомобил е върнат на собственика му във Варна, а задържаният Р.Д. вече е с повдигнато обвинение.\n                    ", "date": "2017.10.02", "title": "Спипаха мъж минал 250 км. с краден бус"}
{"url": "http://www.monitor.bg/a/view/32049-%D0%93%D1%80%D0%B8%D0%BD%D0%B3%D0%BE-%D1%80%D0%B0%D0%B7%D0%B8%D0%B3%D1%80%D0%B0-%D1%86%D0%B8%D1%80%D0%BA-%D0%B2-%D1%81%D1%8A%D0%B4%D0%B0-%D0%BA%D1%80%D0%B5%D1%89%D0%B8-%D0%B2-%D0%B8%D1%81%D1%82%D0%B5%D1%80%D0%B8%D1%8F-%D0%9F%D0%BE%D0%BC%D0%BE%D1%89-%D0%BF%D1%80%D0%B5%D0%B1%D0%B8%D0%B2%D0%B0%D1%82-%D0%BC%D0%B5/", "text": "Съучастникът му Стефан натопи Гринго като \"мозъка\" на изнудването, а после се отметна\n                    Истерична сцена като от латиноамериакански сериал разиграха в бургаския съд Гринго и Софи Маринова. Сълзи, викове и молби огласиха съдебната палата, след като обвинения в рекет и изнудване Тодор Давидов научи, че остава за постоянно в ареста. Щом чу решението на магистратите, Гринго изпадна в дива ярост и започна да се дърпа от кордона униформени, който го беше обградил.До безпрецедентния екшън се стигна, след като служителите на \"Съдебна охрана\" понечиха да отведат арестанта обратно в килията. \"Бият ме, помощ! Бият ме, невинен съм!\", започна да крещи в истерия Гринго, без никой да го е докоснал. В този момент фолкфурията Софка избухна в яростен плач и обляна в сълзи занарежда: \"Той е невинен, защо не го оставите. Поне под домашен арест го пуснете...\", молеше певицата, а воплите й очевидно бяха отправени към съда. За да усмирят развилнелия се айтозлия, се наложи охранителите да търсят помощ от колегите си. Целият наличен състав на Съдебната охрана пристигна в залата, за да укротява побеснелия Гринго, който продължаваше да се дърпа и да крещи \" Пуснете ме поне да целуна жена си\". Униформените обаче не се трогнаха и го отведоха към ареста, както разпореди съда.   \n                    ", "date": "2017.10.02", "title": "Гринго разигра цирк в съда, крещи в истерия \"Помощ, пребиват ме!\""}
{"url": "http://www.monitor.bg/a/view/29125-%D0%98%D0%B7%D0%BD%D0%BE%D1%81%D1%8A%D1%82-%D0%BD%D0%B0-%D0%BF%D0%B5%D1%82%D1%80%D0%BE%D0%BB-%D0%BE%D1%82-%D0%98%D1%80%D0%B0%D0%BA-%D0%BF%D0%B0%D0%B4%D0%BD%D0%B0-%D1%81-25-%D0%B4%D0%BE-972-%D0%BC%D0%BB%D0%BD-%D0%B1%D0%B0%D1%80%D0%B5%D0%BB%D0%B0/", "text": "\n                    Експортът на нефт от Ирак през септември се понижи с 2,5%, спрямо август до 97,2 млн. барела, съобщава „Прайм“, като се позовава на министерството на петрола на арабската държава. Получените приходи от износа са били общо 4,88 млрд. долара или средно по 50,23 долара за барел.\n\nНа ден страната е експортирала през миналия месец по 3,24 млн. барела, срещу 3,216 млн. барела през август. В осмия месец от годината Ирак е продал зад граница 99,7 млн. барела суров петрол.\n\nПрез септември целият износ на раздираната от граждански междуособици страна е бил със суровина добита от находищата намиращи се в южните и централните райони. От сондите в северната провинция Киркук не е регистриран експорт, сочат данните на иракското министерство на петрола.\n                    ", "date": "2017.10.02", "title": "Експортът на петрол от Ирак падна с 2,5% до 97,2 млн. барела"}
{"url": "http://www.monitor.bg/a/view/24472-%D0%92%D1%81%D1%8F%D0%BA%D0%B0-%D1%82%D1%80%D0%B5%D1%82%D0%B0-%D0%B8%D0%BF%D0%BE%D1%82%D0%B5%D0%BA%D0%B0-%D0%B4%D0%BE-30-000-%D0%B5%D0%B2%D1%80%D0%BE/", "text": "В Пловдив са най-големи фенове на заемите в лева\n                    Всяка трета изтеглена ипотека от началото на годината е с размер до 30 000 евро, сочи справка на една от консултантските агенции у нас.\n\nНай-голям, близо 37 на сто е делът на ипотеките от 30 000 до 50 000 евро. Най-големите жилищни заеми\n\n \n\nнад 90 000 евро наближават една десета\n\n \n\nот всички изтеглени за периода. Почти 7% са ипотеките от 70 000 до 90 000 евро, а тези от 50 000 до 70 000 евро - малко над 15 на сто.\n\n„Много хора теглят повече кредити сега, защото са мотивирани от ниските лихви и нарастващите цени на жилищата“, обяснява кредитният консултант Тихомир Тошев. По думите му най-често вземат ипотека домакинствата с доход между 2000 и 3000 лв. ,като те купуват големи апартаменти и са по-решителни, когато вземат решението за това. Той прогнозира, че в следващите години ще нараства тегленето на ипотеки за покупка на терени, върху които заемополучателите да си строят къща. „Засега основният фокус на ипотеките е върху покупката на жилищата. 97,4% от хората вземат ипотека с тази цел. Те вече\n\n \n\nмного внимават за какво ще задлъжняват“,\n\n \n\nобясни той.\n\nСпоред Тошев в последните години се наблюдава промяна в профила на хората най-смело теглещи ипотеки. „Преди това бяха семейства с високи доходи на възраст 35-45 години, решили да сменят жилището с по-хубаво, по-голямо или в по-престижен район на големия град. Сега по-голямата част са по-младите хора, купуващи жилище за първи път, а другата група са намалили активността си на пазара. Доста по-малка група са родителите, инвестиращи в покупка на жилище за децата си“, обясни експертът.\n\nДанните сочат още, че 24% от теглилите ипотека имат доход на домакинство между 2000 и 2500 лв. на месец. Най-голямата група от хора - 37% от всички, изтеглили заем срещу залог на имот са с общ семеен доход от 1500 до 2000 лв. Една пета пък е делът на хората взели ипотека и имащи доход на домакинствата си над 2500 лв. На 13% от заемополучателите месечният приход в семейството е от 1000 до 1500 лв. Най-малък - само 6 на сто е делът на сключилите договор за ипотека с доход до 1000 лв.\n\nБлизо половината от взетите жилищни заеми са със срок на изплащане от 16 до 20 години. Над 30 години са едва 0,8%, а\n\n \n\nпод 10 години са с дял от само 2,5%.\n\n \n\nЕдна трета от ипотеките пък са за сума покриваща от 70 до 80% от цената на купувания имот, сочи още статистиката.\n                    ", "date": "2017.10.02", "title": "Всяка трета ипотека до 30 000 евро"}
{"url": "http://www.monitor.bg/a/view/21238-%D0%A2%D1%8A%D1%80%D1%81%D1%8F%D1%82-%D1%80%D0%B5%D0%B7%D0%B5%D1%80%D0%B2%D0%B8-%D0%B7%D0%B0-%D0%B0%D0%B2%D0%B0%D0%BD%D1%81%D0%BE%D0%B2%D0%BE-%D0%B2%D0%B4%D0%B8%D0%B3%D0%B0%D0%BD%D0%B5-%D0%BD%D0%B0-%D0%B0%D1%80%D0%BC%D0%B5%D0%B9%D1%81%D0%BA%D0%B8%D1%82%D0%B5-%D0%B7%D0%B0%D0%BF%D0%BB%D0%B0%D1%82%D0%B8/", "text": "\n                     \n\n \n\nТърсят се резерви за по-ранно повишение на възнагражденията в армията, съобщи в Стара Загора народният представител от ГЕРБ Емил Христов.\n\nЗа това той получил уверенията от министър Красимир Каракачанов, който вече заяви, че военнослужещите ще получат по – високи заплати от 1 януари.Очакванията са резервите да станат ясни до края на октомври.\n\nХристов, който е председател на временната комисия за придобиване на нов боен самолет обяви,че очаква до края на седмицата докладът да бъде разгледан в пленарна зала.\n\nКомисията установила смущаващи факти и обстоятелства при проведената процедура за избор на доставчик и препоръчва корекция в документите заради необосновано предимство на една от офериращите страни. Настоява се за подновяване на процедурата, като се разгледат и други оферти за новопроизведени самолети, които са били известни през фувруари – март т.г. Умишлено или не тази оферта не е била разгледана от междуведомствената комисия в мандата на служебния кабинет.\n\nДепутатът тказа да назове марката на тези самолети, защото документът бил засекретен, но настоя че и по мнение на командващия ВВС, генерал.майор Цанко Стойков те били добри за армията ни.\n\nВъзможно било преразпределяне на средствата за превъоръжаване , за да вървят и трите проекта успоредно.\n\nЗа евентуално повишение на заплатите в МВР съобщи и членът на парламентарната комисия по вътрешна сигурност и обществен ред Маноил Манев, но не се ангажира с конкретни параметри. По думите му на този етап комисията обсъждала въпроси , свързани с миграционната политика в закона за МВР. Особено актуална била темата с влизащите нелегално през границите в България самотни деца- чужденци. Манев коментира и възможността за по-либерално отношение към очакващите български паспорти наши сънародници от чужбина. Те щели да придобият право на „синя карта“, за да работят докато върви процедурата.\n\nИ Емил Христов и Маноил Манев призоваха съпартиеца си от Хасково Делян Добрев да преосмисли решението са излизане от политиката. Двамаат са категорични, че в Стара Загора е невъзможен вариант на „Хасково гейт“.\n\nСпоред Манев не било изключено представители на БСП там също да потърсят „роднини, каквито не съществуват“ с цел дискредитация на определени фигури от ГЕРБ.\n\n„Вярваме във възможностите на Антон Тодоров да работи професионално с архивни документи, той е наша обща кандидатура за председател на комисията по досиетата и ще гласуваме за него!“, подчерта Емил Христов.\n                    ", "date": "2017.10.02", "title": "Търсят резерви за авансово вдигане на армейските заплати  "}
{"url": "http://www.monitor.bg/a/view/54370-1000-%D1%87%D1%83%D0%B6%D0%B4%D0%B8-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B2-%D0%90%D0%BB%D0%BC%D0%B0-%D0%BC%D0%B0%D1%82%D0%B5%D1%80/", "text": "\n                    „Затова изпитваме горчивина, когато виждаме, че и тази година най-добрият български университет стана обект на недостойни атаки. Най-добрият начин да отговорим на незаслужените критики е да постигнем нови успехи”, отбеляза ректорът. Той обясни, че докато кандидатите за висше образование намаляват, подалите документи за прием в СУ били със 730 повече от миналата година. Проф. Анастас Герджиков припомни част от постиженията на Университета, които му осигуриха заслуженото признание, на което се радва – мястото му в националната рейтингова система и в международните класации; широкия спектър от бакалавърски специалности и магистърски програми; научните публикации, проекти и награди; културната му дейност и ролята му в духовния живот на България. „За някои специалности кандидатстваха хиляди желаещи, а в една от новите ни специалности при жените приехме само тези с максимален бал, т.е. те са имали оценка 6.00 и от дипломата, и на приемните изпити“, изтъкна проф. Герджиков. Официален гост на откриването беше президентът Румен Радев. \n                    ", "date": "2017.10.02", "title": "1000 чужди студенти в Алма матер (ОБНОВЕНА)"}
{"url": "http://www.monitor.bg/a/view/21556-%D0%A1%D0%BC%D0%B5%D0%BD%D1%8F%D1%82-%D0%B2%D0%BE%D0%B4%D0%BE%D0%BF%D1%80%D0%BE%D0%B2%D0%BE%D0%B4%D0%B0-%D0%BD%D0%B0-%D1%81%D0%B5%D0%BB%D1%81%D0%BA%D0%B0-%D1%83%D0%BB%D0%B8%D1%86%D0%B0-%D0%B4%D0%BE%D1%81%D1%82%D0%BE%D0%B9%D0%BD%D0%B0-%D0%B7%D0%B0-%D1%80%D0%B5%D0%BA%D0%BE%D1%80%D0%B4%D0%B8%D1%82%D0%B5-%D0%BD%D0%B0-%D0%93%D0%B8%D0%BD%D0%B5%D1%81/", "text": "\n                    Започва подмяна на водопроводната мрежа на селска улица, достойна за рекордите на Гинес. Само преди месец местните жители преброиха над 30 дупки, които са се получили в следствие на честите ВиК аварии в село Соволяно. След дълго чакане най-накрая местното население ще бъде зарадвано, а ремонтът вече започна, коментира дейният кмет на селцето Пламен Илиев. По негови думи ремонтът ще обхване общо 500 – метрова отсечка, а средствата за подмяната на остарелите тръби ще поеме водният оператор в Кюстендил. „На тази улица имаме 32 дупки, а поставените тръби са от 1962 година. За да не остава населението без вода по време на подмяната, тръбите ще бъдат поставяни до старите. От две години чакам тази подмяна, хората също от години са в очакване това да стане по-скоро. Ремонтните дейности ще продължат най-много до един месец. Преди около седмица при мен бяха специалисти от водния оператор за последни уточнения преди започване на дейностите”, коментира още Пламен Илиев.\n\n„Нашата улица беше най-образцова, а сега вижте в какво състояние е. Непрекъснато ставаха аварии. Наложи се дори да сложим трошен камък. Тук жените си говорихме, че ако не се възстанови улицата, на местата на дупките ще засадим пролетни цветя. Сега обаче тази идея отпада и очакваме с нетърпение ремонта“, коментира възрастна жена, живееща на същата улица.\n                    ", "date": "2017.10.02", "title": "Сменят водопровода на селска улица, достойна за рекордите на Гинес"}
{"url": "http://www.monitor.bg/a/view/68012-%D0%A0%D0%B0%D0%B4%D0%B5%D0%B2-%D1%80%D0%B5%D1%88%D0%B0%D0%B2%D0%B0-%D0%B2-%D1%81%D1%80%D1%8F%D0%B4%D0%B0-%D0%B7%D0%B0-%D0%BD%D0%BE%D0%B2%D0%B8%D1%8F-%D1%88%D0%B5%D1%84-%D0%BD%D0%B0-%D0%92%D0%90%D0%A1/", "text": "\n                    В сряда ще стане ясно дали президентът Румен Радев ще подпише указа за назначаването на нов председател на ВАС. Това обяви самият той, след като откри новата учебна година в Софийския университет. Относно заемането на този пост от Георги Чолаков, Радев заяви: -„Вече обявих, че очаквам новият състав на Висшия съдебен съвет да потвърди кандидатурата в духа на реформите в съдебната система, които провеждаме“.\nПо темата за самолетите и цялостната модернизация на въздушните сили, Радев заяви, че решението е в ръцете на премиера Бойко Борисов. „Както казах, негова е и отговорността“, каза още президентът.\nОтносно това дали началникът на кабинета на държавния глава има достъп до секретна информация, каквато информация излезе по-рано, Румен Радев отговори, че „няма, но ще получи такъв“.\nПрезидентът коментира и ситуацията в Испания и референдума за Каталуния, като заяви,че това е огромен проблем не само за Испания, но и за Европа. „Кризата от 2008-ма година явно изостри егоизма и центробежните течения в Европа. Във всеки случай полицейските палки няма да решат проблема. Напротив, той се задълбочава“, заяви още Радев.\n\n\n                    ", "date": "2017.10.02", "title": "Радев решава в сряда за новия шеф на ВАС (ОБНОВЕНА)"}
{"url": "http://www.monitor.bg/a/view/76864-%D0%92-%D0%B8%D0%BD%D1%82%D0%B5%D1%80%D0%BD%D0%B5%D1%82-%D1%81%D0%BB%D0%B5%D0%B4%D1%8F%D1%82-%D0%BD%D0%B5%D1%80%D0%B5%D0%B4%D0%BD%D0%BE%D1%81%D1%82%D0%B8%D1%82%D0%B5-%D0%B2-%D0%A1%D0%BE%D1%84%D0%B8%D1%8F/", "text": "\n                     \n\nЧрез мобилно приложение и сайт столичани ще могат да се оплакват от нередности в града. Софиянци ще имат възможност да подават сигнали свързани с чистотата, бездомните кучета, неработещо улично осветление и излезли от употреба автомобили. Това обяви кметът на София Йорданка Фандъкова и обясни, че от „Московска“ 33 вече са сключили договор със създателите на сайта grajdanite.bg. Мобилната платформа съществува от 2 години, но досега сигналите са били главно за неправилното паркиране в столицата. В борбата срещу нередностите вече се включва по-активно и общината. Районите „Люлин“, „Слатина“, „Красно село“, „Витоша“ и „Лозенец“ вече са подготвилите администрациите си да следят сигналите на гражданите.\n\nФандъкова съобщи, че от създаването на сайта до този момент са подадени над 70 000 сигнала, а регистрираните граждани са над 55 000. 3 хиляди души са били глобени от пътна полиция, а 1000 души са се извинили в сайта, че са допуснали нарушение. Тя заяви, че Столична община има различни канали за получаване на сигнали, като най-често се използва Контактният център, но по този начин решаването проблема става по-бавно отколкото чрез новата платформа. По-малко време ще отнема при обработка на информацията и реакция. Платформата ще бъда следена освен от Пътна полиция и от Столичният инспекторат, дирекция „Транспортна инфраструктура“ и „Екоравновесие“. Зам.-кметът по социални дейности ще носи отговорност за сигналите свързани с бездомни хора. „През зимния период ние се обръщаме винаги към гражданите, за да помогнат да не оставим хора на улиците в зимните нощи“, каза кметът на София. В онлайн пространството ще може да се види къде престоят ремонтни дейности, както и кои улици са затворени.\n                    ", "date": "2017.10.02", "title": "В интернет следят нередностите в София"}
{"url": "http://www.monitor.bg/a/view/46184-287%D0%B3%D0%BE%D0%B4%D0%B8%D1%88%D0%BD%D0%B0-%D1%86%D0%B8%D0%B3%D1%83%D0%BB%D0%BA%D0%B0-%D0%B7%D0%B2%D1%83%D1%87%D0%B8-%D0%BE%D1%82-%D1%81%D1%86%D0%B5%D0%BD%D0%B0-%D0%B2-%D0%A1%D0%BB%D0%B8%D0%B2%D0%B5%D0%BD/", "text": "\n                     \n\n \n\nКласически творби , изпълнени с изработена преди 287 години от италианския майстор Николо Галеано цигулка ще прозвучат от сцената на наскоро отремонтираната и обновена зала „Сливен“ в Града на стоте войводи по време на заключителния концерт от националното турне на виртуозите Кремена Николова и Антон Мартинов на 3 октомври .В хода на турнето си двамата музиканти представиха концертен вариант на уникалния си звукозаписен проект Music for two.Роденият в Москва през 1969 година в семейството на учени – физици Антон Мартинов е определян като „детето чудо“.Започнал да свири едва на 3 – годишна възраст той е обиколил на практика сцените по цял свят.Вече четвърт век живее в Париж, където е директор на международен музиксален фестивал и преподава цигулка в белгийската кралска консерватория в град Монс.Тази пролет той записа втори диск с барокови шедьоври и собствени произведения , където звучат уникалните ми „бароченици“ - съчетания на барок с българска ръченица.\n\nРуснакът е сред любимците на мецената проф. Минко Балкански , по чийто покана е водил майсторски клас през 2010 г. в България .\n\nНеговата сценична партньорка Кремена Николова е потомствена сливналийка, възпитаничка е на софийската музикална академия и от 2012 г. живее във Венеция , където основава своя коледен фест за барокова музика.“San Martino a Natale” Репертоарът и включва старинна музика изпълнена с оригинални барокови инструменти, класическа , романтична и съвременна музика , както и първи изпълнения на новосъздадени композиции. Тя е сред участниците в класа на Мартинов преди 7 години е е иницатор за включването на български народни мотиви с 7/8-и такт в композициите му. Пред концерта си двамата вируози ще имат открит урок с възпитаници на професионалната гимназия „Захарий Стоянов“, които изучават интензивно руски език.\n                    ", "date": "2017.10.02", "title": "287-годишна цигулка звучи от сцена в Сливен    "}
{"url": "http://www.monitor.bg/a/view/88438-%D0%9D%D0%B0%D0%B4-50-%D1%85%D0%B8%D0%BB%D1%8F%D0%B4%D0%B8-%D0%B4%D0%B5%D0%BA%D0%B0%D1%80%D0%B0-%D0%B2-%D0%A0%D1%83%D1%81%D0%B5%D0%BD%D1%81%D0%BA%D0%BE-%D0%B7%D0%B0%D1%81%D0%B5%D0%B3%D0%BD%D0%B0%D1%82%D0%B8-%D0%BE%D1%82-%D0%BB%D0%B5%D1%82%D0%BD%D0%B8%D1%82%D0%B5-%D0%B1%D1%83%D1%80%D0%B8/", "text": "\n                    Над 50 хиляди декара със земеделска продукция в осемте общини на Русенска област са засегнати от летните бури. Това съобщи днес на пресконференция депутатът от ГЕРБ д-р Андриан Райков, който е член на Комисията по земеделието и храните в Народното събрание. Две трети от площите са в община Сливо поле, където 33 хиляди декара с различни селскостопански култури бяха ударени от градушката, а заради невижданата от десетилетия стихия бе обявено бедствено положение.\n\nЗаради големите поражения трябва да се помисли за противоградова защита в региона, смята Райков. Организирана е среща на 23 октомври т.г. с изпълнителния директор на Агенцията за борба с градушките, на която ще се обсъди въпросът за изграждане на противоградни площадки на територията на областите Русе, Разград, Търговище и Силистра. Според Райков би могло да се използва и нов метод на защита - чрез самолети.\n\nНа пресконференцията присъстваха още депутатите от ГЕРБ Пламен Нунев и Светлана Ангелова и кметът на Русе Пламен Стоилов. Те заявиха подкрепата си за своя съпартиец Делян Добрев, който в неделя сутринта обяви, че се оттегля от всички постове заради скандала с назначенията в Хасково.\n                    ", "date": "2017.10.02", "title": "Над 50 хиляди декара в Русенско  засегнати от летните бури"}
{"url": "http://www.monitor.bg/a/view/44055-%D0%98%D0%B7%D1%80%D0%B0%D0%B1%D0%BE%D1%82%D0%B2%D0%B0%D1%82-%D0%BA%D0%BE%D1%80%D0%BE%D0%BD%D0%B0-%D0%B7%D0%B0-%D1%86%D0%B0%D1%80%D0%B8%D1%86%D0%B0-%D0%BE%D1%82-%D0%B1%D0%BB%D0%B0%D0%B3%D0%BE%D1%80%D0%BE%D0%B4%D0%BD%D0%B0-%D1%81%D1%82%D0%BE%D0%BC%D0%B0%D0%BD%D0%B0/", "text": "\n                     \n\n \n\n \n\n \n\nОт специална благородна стомана ще бъде изработена короната за тазгодишната победителка в конкурса на фестивала на виното и културното наследство „Августиада“, който ще се проведе за шести път в Стара Загора.\n\nДизайнът на короната , която ще бъде направена с помощта на 3 D-лазер от бизнесмена и ръководител на леярски завод инж. Славин Янакиев се пази до последно в тайна.\n\nЗнае се само че царственият атрибут няма да бъде тежък и по него няма да има скъпоценни камъни, но затова пък ще включва лозови и лаврови листенца.\n\nЗа него ще се конкурират 12 дами , които вече преминаха през изключително тежък кастинг, в ход са преговорите победителката да бъде сред бъдещите участнички в конкурса „Мис България“.\n\nИзборът ще стане на сцената на старозагорската държавна опера, чийто директор Огнян Драганов е автор и на сценария, а короната ще сложи на главата на победителката царица „Августиада 2016“ ,19-годишната Антония Дойчева.\n\nОрганизаторите на феста са предвидили в програмата му семинар (жива лаборатория) и откриване на щанд за ‘биоикономика’ по проект BioSTEP на един от етажите на старозагорския регионален исторически музей, както и майсторски клас под наслов „Непознатите винени съкровища на Гърция“.\n\nНад 400 вина бяха представени на предходния фест „Августиада 2016“ в Града на липите, когато гостите бяха водещи винарни от Македония.\n                    ", "date": "2017.10.02", "title": "Изработват корона за царица от благородна стомана "}
{"url": "http://www.monitor.bg/a/view/55714-%D0%94%D0%BE-2000-%D0%BB%D0%B5%D0%B2%D0%B0-%D0%B3%D0%BB%D0%BE%D0%B1%D0%B0-%D0%B7%D0%B0-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%BD%D0%B0-%D0%BF%D1%82%D0%B8%D1%86%D0%B8/", "text": "\n                    От 200 до 2000 лева грозят шестима търговци от Пловдив, които на 30 септември и 1 октомври бяха пипнати при проверка да въртят незаконна търговия с птици. Нарушителите са продавали канарчета, папагали, синигери, щиглец и гълъби на бившия Руски пазар на ул. „Напредък” край КАТ – Пловдив. Те са „заловени” при първата проверка, разпоредена от кмета на район „Северен” Ральо Ралев. Преди дни той нареди да се извършват периодични проверки около Руския пазар и КАТ след заповед на областния управител Здравко Димитров за недопускане на търговия с животни на нерегламентирани места. Първата акция по залавяне на нарушители бе през изминалия уикенд. В проверката са участвали служители на „Екология и чистота” в района, от Общинския инспекторат, полицаи от Трето районно управление и общински полицаи.\n\nНа шестимата, които са заловени да продават незаконно птички, са им били съставени актове, като на физически лица, чиято стойност е от 200 до 2000 лева. За същото нарушение юридическите лица са заплашени от глоби от 2000 до 20 000 лева, съобщи шефът на Общинския инспекторат Ангел Славов. От кметството на район „Северен” предупредиха, че проверките за продажба на птички ще продължат. \n                    ", "date": "2017.10.02", "title": "До 2000 лева глоба за търговци на птици"}
{"url": "http://www.monitor.bg/a/view/40466-%D0%9E%D1%82%D0%BA%D1%80%D0%B8%D1%85%D0%B0-%D1%83%D1%87%D0%B5%D0%B1%D0%BD%D0%B0%D1%82%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2%D1%8A%D0%B2-%D0%92%D0%B5%D0%BB%D0%B8%D0%BA%D0%BE%D1%82%D1%8A%D1%80%D0%BD%D0%BE%D0%B2%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82/", "text": "\n                    2666 първокурсници за пръв път прекрачиха прага на аудиториите на ВТУ „Св. св. Кирил и Методий” при откриването на новата 55-та поред учебна година във ВУЗ-а. според зам. ректора чл.кор. Стоян Буров това е безспорен успех, тъй като превръща ВТУ наред със СУ в национален лидер в подготовката на кадри с висше образование в областта на хуманитаристиката, педагогиката, чуждите езици, изобразителното изкуство, социалните и стопанските науки и IT технологиите.\n\n„Бъдете като учителката Правда Найденова – когато тръгнете нанякъде, след вас да тръгва целия клас. Тя е възпитаник на Великотърновския университет и това е достатъчно като знак за качеството ни на обучение. Квалифицирайте се в яла Европа, в целия свят, но не забравяйте, че нашето място е тук и както камъка, всеки тежи на мястото си. трябва да свършим своята работа, да бъдем полезни и достойни”, каза в словото си при откриването на новата учебна година ректорът на ВТУ проф. Христо Бонджолов. След това студентите първокурсници прочетоха текста на клетвата на университета, написана от вече покойния поет Радко Радков, кавалер на френската култура и двукратен носител на Наполеоновата награда Солензара. Откривателят на мощите на Св Йоан Кръстител, преподавателят по археология, проф. Казимир Попконстантинов пък получи Почетния знак на ректора за заслугите му за издигане и укрепване на авторитета на Великотърновския университет.\n\n \n                    ", "date": "2017.10.02", "title": "Откриха учебната година във  Великотърновския университет"}
{"url": "http://www.monitor.bg/a/view/80249-%D0%97%D0%B0%D0%BF%D0%BE%D1%87%D0%BD%D0%B0-%D1%81%D1%82%D1%80%D0%BE%D0%B5%D0%B6%D1%8A%D1%82-%D0%BD%D0%B0-172-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%B6%D0%B8%D0%BB%D0%B8%D1%89%D0%B0-%D0%B2-%D0%91%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4/", "text": "\n                    172 социални жилища ще бъдат изградени в Благоевград в рамките на проект „Изграждане на социални жилища в IV микрорайон”. Това заяви кметът на Благоевград д-р Атанас Камбитов по време на първата копка на строително-монтажните рабтои.\n\nГрадоначалникът отбеляза още, че стойността на проекта е 9 506 000.00 лв., които се предоставят, като безвъзмездна финансова помощ от ЕС и националния бюджет на Република България. Градоначалникът уточни още, че жилищата ще бъдат обзаведени. Срокът за изпълнение е 24 месеца, като в рамките на предвидения срок, жилищата трябва да бъдат изцяло готови, в това число и обзаведени.\n\n„Община Благоевград за пореден път показва, че работи много добре с европроектите. Това е първият проект в страната по приоритетна ос №1. Изграждаме 172 апартамента за социално нуждаещи се“, каза още при откриването кметът Камбитов.\n\nТой уточни, че до момента социалните жилища в Благоевград са 525.\n\n„С тези 172 стават близо 700. По този начин Община Благоевград изпълнява социалната си политика и ангажимент към хората, които имат нужда“, каза градоначалникът.\n\n„Говореше се, че има напрежение в квартала. Искам да им кажа да бъдат спокойни. Това са жилища за млади хора, за да могат да живеят в едни по добри условия“, каза д-р Камбитов.\n\nТой също така уточни, че в момента се работи по промяна на Наредбата за социалните жилища.\n\n„Имаме много случаи, в които общинските жилища се унищожават. Тежи, които унищожават, тези, които не си плащат в някакъв по-дълъг срок от време, тези, които не си пращат децата на училище, няма да имат право на социални жилища. Крайно време е да се вземат и тези мерки“, каза още д-р Атанас Камбитов.\n\nНачалото на проекта бе поставено през ноември 2016 година, когато Министерството на регионалното развитие и благоустройството одобри проектното предложение, а на 21 ноември 2016 година бе сключен и договорът.\n                    ", "date": "2017.10.02", "title": "Започна строежът на 172 социални жилища в Благоевград"}
{"url": "http://www.monitor.bg/a/view/68554-%D0%A0%D0%B5%D0%BA%D0%B0-%D0%A1%D1%82%D1%80%D1%83%D0%BC%D0%B0-%D0%BF%D0%BE%D1%82%D0%B5%D1%87%D0%B5-%D0%B2-%D1%81%D0%B8%D0%BD%D1%8C%D0%BE-%D0%BA%D1%80%D0%B0%D0%B9-%D1%81%D0%B5%D0%BB%D0%BE-%D0%96%D0%B0%D0%B1%D0%BB%D1%8F%D0%BD%D0%BE/", "text": "\n                    Река Струма, която преминава край земенското село Жабляно потече в синьо. За проблема сигнализираха жители на селото. Информацията потвърди и зам.-кметът на Община Земен, Димитър Боянов. „Целият проблем идва от Водно електрическа централа на язовир „Пчелина“, който се намира в община Ковачевци. Когато водата е недостатъчна в язовира се черпи вода от по-дълбоко, а самия язовир е направен за утайници. Именно тези утайки изтичат и минават през Струма. Ние вече сме сигнализирали РИОСВ - Перник, но все още незнаем докъде са стигнали нещата. Би следвало с проблема да се заеме и Община Ковачевци, защото язовира е на тяхна територия“, коментира пред „Монитор“, зам.-кметът Димитър Боянов. Той самия не можа да обясни дали има опасност за местното население, но изрази надежда отговорните институции да си свършат работата. „Надявам се Басейнова дирекция и РИОСВ да направят проверка на разрешителните за строеж на този ВЕЦ. Няма какво да направим от наша страна“, твърди още Боянов.\n\nПо негови думи в село Жабляно са регистрирани около 100 човека постоянни жители, но пребиваващите там са повече. Според Боянов самата река не минава през самото село, а покрай него.\n\nВъпреки това обаче, местните продължават да недоволстват и се надяват проблема да бъде разрешен.\n\n„Не е от днес или вчера това положение с реката. Освен, че е синкава на цвят, тя мирише и на сяра. Представете си дали в тая река ще остане жива риба“, коментират още жители от селото.\n\nПо думите на собствениците на ВЕЦ-а, проблемът не идвал от тяхна страна. Водата, която се изливала в язовира била годна за пиене, но местното население не вярва. „Нека отговорните институции да направят проверка и тогава можем да си говорим дали в реката няма замърсяване или не“, категорични са жителите на село Жабляно.\n\n \n                    ", "date": "2017.10.02", "title": "Река Струма потече в синьо край село Жабляно"}
{"url": "http://www.monitor.bg/a/view/31287-%D0%97%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%BA%D0%BE%D0%B7%D0%B8-%D0%BE%D0%B2%D1%86%D0%B5-%D0%B8-%D0%BA%D1%80%D0%B0%D0%B2%D0%B8-%D0%BA%D1%80%D0%B0%D0%B9-%D0%BC%D0%BE%D1%80%D0%B5%D1%82%D0%BE/", "text": "\n                    Новата Наредба за отглеждането на селскостопански животни на територията на община Балчик забранява това да се случва в туристическите зони. В Зона А, която обхваща крайбрежната алея \"Дамбата\" и цялата приморска част, както и центъра на Балчик, стопаните ще могат да притежават само домашни любимци – папагали, рибки, канарчета, хамстери и други подобни, приеха общинските съветници. гласи новата общинска наредба за отглеждане на селскостопански животни,\n\nОграничението обхваща и крайморския район в село Кранево. Обитаващите вилната зона край Балчик освен декоративни животни могат да отглеждат и до петнайсет възрастни птици и няколко зайкини заедно с приплодите им, според новите разпоредби.\n\nОсвен в определените зони новата общинска наредба забранява отглеждането на селскостопански животни в имоти, които граничат или са на отстояние от петдесет метра от хотели, мотели, почивни станции, вили, бунгала, ресторанти, плажове и всякакви други туристически обекти. Ограничението обхваща и имоти, които са в близост до културни институти, защитени местности и природни забележителности.\n\nОбщината ще санкционира нарушителите с глоба до 500 лева, а юридическите лица и едноличните търговци ще търпят имуществена санкция до 3000 лева. При повторно нарушение санкцията се удвоява, посочват от общината.\n\nКметовете и кметските наместници на населените места определят места за организирано временно съхранение на оборския тор, при спазване на нормативната уредба и правилата за добри земеделски практики. Кметът на община Балчик със заповед определя маршрути до терени за паша за придвижването на селскостопанските животни, се казва още в Наредбата.\n                    ", "date": "2017.10.02", "title": "Забраниха кози, овце и крави край морето"}
{"url": "http://www.monitor.bg/a/view/16908-%D0%A0-%D0%9E%D0%B2%D1%87-%D0%B7%D0%B0%D0%B2%D0%BB%D1%8F%D0%BA%D1%8A%D0%BB-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81-89-%D0%BC%D0%BB%D0%BD-%D0%BB%D0%B2-%D0%B7%D0%B0-%D0%9C%D0%B8%D0%BD%D0%B8-%D0%91%D0%BE%D0%B1%D0%BE%D0%B2-%D0%B4%D0%BE%D0%BB/", "text": "\n                    Скандалният бивш червен министър Румен Овчаров е завлякъл държавата с над 8,9 млн. лв., показва експертиза на прокуратурата. Парите са от несъбрана добивна такса от концесионера на находището.\n\nТова стана ясно от пресъобщение на държавното обвинение, в което се посочва, че спецзвеното “Антикорупция“ е предявило прецизирано обвинение на Овчаров. В началото на годината Р. Овч беше подведен под наказателна отговорност за умишлена безстопанственост. Според становището на експертите от престъплението на червения ексминистър за „Мини Бобов дол“ ЕАД са последвали щети от 8 940 231,47 лв.\n\nОт прокуратурата посочват още, че разследването е установило, че Овчаров въпреки задълженията си като министър на икономиката и енергетиката и принципал на „Мини Бобов дол“ ЕАД не е упражнил достатъчно контрол върху работата на изпълнителния директор на дружеството. Той е бил длъжен да събере вземания от договора за наем с „Ораново“ООД, които включват дължими наеми, режийните разходи по производствената дейност и разликата между фактуриран наем и начислени амортизационни отчисления от „Мини Бобов дол“ ЕАД.\n\nСпоред прокуратурата Р. Овч. е иззел правомощията на Министерски съвет като е сключил договора с „Ораново“ и е нарушен Закона за концесиите. . Контрактът дава право на „Ораново“ да организира и управлява подготовката и изземването на запасите от въглища в мината.\n\n„Настъпили са значителни вредни последици за „Мини Бобов дол“ ЕАД и държавата, изразяващи се в неконтролиран и незаконен добив на подземни богатства изключителна държавна собственост, създадена възможност от засягане на живота и здравето на населението“, подчертават от прокуратурата.\n                    ", "date": "2017.10.02", "title": "Р. Овч. завлякъл държавата с 8,9 млн лв. за „Мини Бобов дол\""}
{"url": "http://www.monitor.bg/a/view/78244-%D0%94%D0%BE%D0%B1%D1%80%D0%B8-%D0%91%D0%B5%D0%BB%D0%B8%D0%B2%D0%B0%D0%BD%D0%BE%D0%B2-%D0%BD%D1%8F%D0%BC%D0%B0-%D0%B4%D0%B0-%D0%BF%D0%BE%D0%B4%D0%B0%D0%B2%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%BE%D1%81%D1%82%D0%B0%D0%B2%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC-%D0%BA%D0%BC%D0%B5%D1%82/", "text": "\n                    „Няма да подавам оставка като кмет на Хасково, а ако ме изключат от партията ще остана да си върша задълженията като независим кмет“, заяви в понеделник пред haskovo.net кметът Добри Беливанов. „Простих на Делян Добрев всичко, което ми причини, но се съмнявам, че той ще направи същото!“, допълни още кметът на Хасково.\n\nМеждувременно БСП в Хасково също поискаха оставката на кмета заради скандалите с ГЕРБ и Делан Добрев. В неделя от името на ГЕРБ оставката на Беливанов беше поискана от депутатите Евгения Ангелова и Георги Станков.\n\n„Има схема за насочване на публични, държави и евросредства към определени фирми от общината. За това БСП има доказателства и ще сезира прокуратурата“, заяви Елена Йончева, която посети Хасково.\n\nЗа 18 часа в Хасково е насрочена среща с членове и симпатизанти на ГЕРБ. Очаква се на нея да присъстват Цветан Цветанов и Делян Добрев.\n\n \n                    ", "date": "2017.10.02", "title": "Добри Беливанов няма да подава оставка, остава независим кмет "}
