{"url": "http://www.monitor.bg/a/view/58513-10-%D0%B3-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D1%82%D0%B0%D0%B5%D0%BD-%D0%B8%D0%B7%D0%BD%D0%BE%D1%81-%D0%BD%D0%B0-%D1%85%D0%B0%D0%BF%D1%87%D0%B5%D1%82%D0%B0/", "text": "Въвеждат разрешително за експорт\n                    От 3 до 10 години затвор за нелегален износ на лекарства предвиждат промени в Наказателния кодекс, които бяха приети на първо четене от комисията по контрабанда в парламента. Ще се налага също и глоба от 20 000 до 100 000 лева.\n\nСпоред новите текстове незаконното изнасяне на хапчета извън страната вече ще се квалифицира като контрабанда. Договори При нелегално производство, съхранение, продажба на едро и дребно на лекарства да има затвор до 6 години. Заедно с промените в Наказателния кодекс ще се направи ремонт на закона за лекарствените продукти в хуманната медицина. С тях здравната каса ще бъде длъжна да сключва договори, които да имат клауза, че ще плаща с пари от бюджета само на вносители и дистрибутори, които са съгласни да държат резерв на лекарства, каза шефът на комисията по контрабанда Емил Димитров. За паралелен износ на лекарства пък ще се иска разрешително. В момента режимът е свободен, като само се уведомява Изпълнителната агенция по лекарствата. Реекспорт без разрешение също ще се смята за контрабанда и ще се наказва с лишаване от свобода. Двойно Според пациентски организации спряганият в размер на 400 млн. лева паралелен износ всъщност възлиза на близо 2 млрд. лева. Вносът на лекарства от страни от ЕС за година е в размер на 1 924 014, а износът за тях е 1 131 662. Оказва се също, че 2/3 от фирмите не са декларирали намерения за експорт на лекарства пред Изпълнителната агенция по лекарствата. Заради паралелния внос пациенти с редки болести периодично остават без лекарства. Затова те настояват у нас да бъде въведен моделът на Испания, в която се практикува двойно договаряне на цени за износ и за вътрешния пазар.\n                    ", "date": "2018.01.12", "title": "10 г. затвор за таен износ на хапчета"}
{"url": "http://www.monitor.bg/a/view/33601-%D0%97%D0%B0%D0%B1%D1%80%D0%B0%D0%BD%D0%B8%D1%85%D0%B0-%D0%B2%D0%BE%D0%B4%D0%B0%D1%82%D0%B0-%D0%BE%D1%82-%D1%87%D0%B5%D1%88%D0%BC%D0%B0%D1%82%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D1%80%D0%B0%D0%BD-%D0%B8-%D0%B2-%D0%A2%D0%BE%D0%BF%D0%BE%D0%BB%D0%BE%D0%B2%D0%B3%D1%80%D0%B0%D0%B4%D1%81%D0%BA%D0%BE/", "text": "\n                    Забранява се употребата на питейната вода за пиене и готвене в село Владимирово, община Тополовград, съобщиха от регионалната здравна инспекция в Хасково. Причината е открити превишени показатели над пределните норми по показателя “естествен уран”. Пробите са изследвани от ВиК в Стара Загора на 9 януари.\n\nОт протоколите се установяват завишени стойности на “естествен уран” в пробата вода от село Владимирово – 0.033 ± 0,003mg/l (при норма 0,03mg/l). Изследванията са извършени в Изпитвателна лаборатория „ЕКОЛАБ“. Водата може да бъде ползвана без ограничение за хигиенни цели – къпане и миене. РЗИ-Хасково е издала и връчила предписание на управителя на ВиК – Стара Загора, за осигуряване на вода за питейни нужди за населението на село Владимирово. Заради отклонения по показател “естествен уран”, на основание получени на 11 януари от ВиК – Димитровград протоколи от контролни изследвания, остава ограничението на употребата на питейната вода за питейни нужди и приготвяне на храна от населението в селата Върбица, Сталево и Светлина. Продължава осигуряването на вода за питейни нужди и приготвяне на храна с водоноски. Както сме писали многократно, Хасково също е със забрана за пиене и готвене с вода от чешмата от април 2017 година. В областния център е превишен не само естествения уран, но и алфа активността във водата от чешмите.\n                    ", "date": "2018.01.12", "title": "Забраниха водата от чешмата заради уран и в Тополовградско"}
{"url": "http://www.monitor.bg/a/view/66075-%D0%A5%D0%BE%D1%80%D0%B0-%D0%BD%D0%B0-%D0%9A%D0%BE%D1%81%D1%82%D0%BE%D0%B2-%D0%B4%D0%B0%D0%BB%D0%B8-%D0%BB%D0%B8%D1%84%D1%82%D0%BE%D0%B2%D0%B5%D1%82%D0%B5-%D0%BD%D0%B0-%D0%92%D0%B8%D1%82%D0%BE%D1%88%D0%B0/", "text": "Председателят на СОС обвини ДСБ в политическа шизофрения \n                    Шестима от хората на Иван Костов в Столичния общински съвет (СОС) са гласували през 2007 г. за приватизационния договор, с който дружеството \"Витоша ски\" придоби лифтовете в парк Витоша. Това стана ясно от думите на председателя на СОС Елен Герджиков. Договорът е гласуван на 26 юли 2007 година, а по това време ГЕРБ не са имали общински съветници, обясни Герджиков.Изявлението му е по повод искането на ДСБ, „Да, България“ и „Зелените“ Столична община да разтрогне договора, защото ски съоръженията не се поддържат. От протокол за гласуването обаче става ясно, че Атанас Кундурджиев, Вили Лилков, Иван Николов, Кръстю Тихчев, Тодор Николов и Христо Кожухаров от ДСБ са дали зелена светлина за приватизацията на лифтовете.Герджиков определи въпросният договор като „обида за здравия разум“. „Всеки договор за наем на гарсониера е по-дълъг и подробен от въпросния приватизационен договор. Второ, той не задължава дружеството „Витоша ски“ да предоставя услугата, т.е. те могат да работят или не, когато си поискат. Трето, задължението за инвестиции е всъщност пожелание“, заяви Герджиков. По думите му е абсолютна лъжа, че общината може да прекрати едностранно договора, защото не се изпълнява.Той обясни още, че по договор инвестициите в лифтовите съоръжения са едва 500 хил. лв. Тези пари са изхарчени още през 2008 г., което е в изпълнение на договора. Отделно през годините са направени 11 проверки. По договор „Витоша ски“ са трябвали да запазят работните места, но през 2009 г. вместо 60, налични са били само 47 и поради това е съставен акт и е наложена глоба от 120 861 лв. Последната проверка е била миналата година, но нарушения не са констатирани„Тежка форма на политическа шизофрения е хората, които са подготвили това решение сега да ни обвиняват нас“, каза още Герджиков. Председателят на СОС смята, че проблемите на Витоша могат да се решат само с актуализация на плана за управление на природния парк, който обаче трябва да бъде одобрен от Министерството на околната среда и водите. От „Московска“ 33 са категорични, че новия план не предвижда допълнително строителство на хотели и хижи в планината, а само възможност за нови инвестиции в модернизацията на ски съоръженията.\n\n\n                    ", "date": "2018.01.12", "title": "Хора на Костов дали лифтовете на Витоша "}
{"url": "http://www.monitor.bg/a/view/79464-%D0%A3%D1%87%D0%B8%D0%BB%D0%B8%D1%89%D0%B5-%D0%B2-%D0%A8%D1%83%D0%BC%D0%B5%D0%BD-%D0%BE%D0%BB%D0%B5%D0%BA%D0%BE%D1%82%D0%B8-%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%82%D1%80%D0%B8-%D0%B2%D0%B8%D0%BF%D1%83%D1%81%D0%BA%D0%B0/", "text": "Купи дублиращи учебници за 16 хил. лв.\n                    \n\n\n                    ", "date": "2018.01.12", "title": "Училище в Шумен олекоти раниците на три випуска"}
{"url": "http://www.monitor.bg/a/view/24086-%D0%92%D1%8A%D0%B7%D1%81%D1%82%D0%B0%D0%BD%D0%BE%D0%B2%D1%8F%D0%B2%D0%B0%D1%82-%D0%BE%D1%82%D0%BA%D1%80%D0%B0%D0%B4%D0%BD%D0%B0%D1%82%D0%B0-%D0%BA%D1%83%D0%BB%D1%82%D0%BE%D0%B2%D0%B0-%D1%84%D0%B8%D0%B3%D1%83%D1%80%D0%B0-%D0%B2-%D0%BF%D0%B0%D1%80%D0%BA-%D0%90%D1%8F%D0%B7%D0%BC%D0%BE%D1%82%D0%BE/", "text": "\n                     \n\n \n\n \n\nОткрадната преди повече от десетилетие месингова фигура, украсявала култовия фонтан „Пръскалото“ насред старозагорския парк „Митрополит Методи Кусев“ предвижда стартирал проект на стойност 7 млн лв за благоустрояване на територията, залесена преди повече от век по волята на духовника.\n\nПо думите на един от проектантите, арх. Иван Киряков, месинговата пластика е била отлята във виенска леярна като знак на особена благодарност за голяма поръчка кипарисов разсад, направена от владиката пред италианска фирма. Запазени са няколко снимки на които се вижда пълния блясък на фигурата, водната струя , излизаща от върха й е достигала близо 10 метрова височина. Паметливи заралии припомнят че заедно с нея изчезнали и бронзови елементи от паметника на Методи Кусев, който е в съседство с фонтана и параклиса „Свети Теодор Тирон“.\n\nПроектът разбуни духовете на старозагорци, десетки потребители на социалните мрежи изразяват тревогата си, че по време на започналите строително-ремонтни работи се изсичат множество дървета, изваждат се каменните плочи по алеите и се изливат безчетни количества бетон сред природата.\n\nОт фирмата – изпълнител са категорични, че изпълняват стриктно предписанията и че всичко ще бъде възстановено във вида, в който е бил преди десетилетия.\n\nИзвън разписаното от архитектурния колектив остава някогашният ресторант „Аязмото“, който е полуразрушен и опасан с ръждясала метална ограда. Обектът беше приватизиран, след това откупен от местния бизнесмен Стойчо Кълвачев, който възнамеряваше да го превърне в лична резиденция.Идеята бе посрещната „на нож“, последваха масови протести, в които се включи и бившият владика Галактион. По негово разпореждане тогава близо седмица камбаните на всички старозагорски черкви биха „на умряло“. В крайна сметка Кълвачев фалира, а полуразрушеният ресторант бе откупен от община Стара Загора. В момента към него претенции има митрополит Киприан, той настоява на негово място да бъде изграден музей на предшествениците му: владиците Методи, Павел, Климент, Панкратий и Галактион.\n\n \n                    ", "date": "2018.01.12", "title": "Възстановяват открадната култова фигура в парк Аязмото     "}
{"url": "http://www.monitor.bg/a/view/43764-%D0%94%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%83%D1%87%D0%B0%D1%81%D1%82%D0%B2%D0%B0-%D0%B2-%D0%BD%D0%BE%D0%B2%D0%B0-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B0-%D0%B7%D0%BE%D0%BD%D0%B0/", "text": "\n                    Държавата ще инвестира свои средства за изграждане инфраструктурата на бъдещата индустриална зона „Загоре“, която ще бъде върху площ от 150 дка в източния край на Стара Загора, съобщи кметът Живко Тодоров след среща с министъра на икономиката Емил Караниколов.Той очаква до седмица в търговския регистър да бъдат внесени документите за новото общинско дружество, което ще стопанисва зоната и ще привлича инвеститори, като идеята е там да се развиват основни производства с висока принадена стойност. На първо време единствен акционер ще бъде общината, но се очаква с 49 на сто от дяловете да се включи и държавата след като бъде разработен идейният проект.Изборът на мястото за бъдещата индустриална  зона беше направен след цялостно проучване от експертите на „Индръсти  уоч“, които предложиха различни варианти, включително и неработещото от години летище край града.По думите на градоначалника при желание от страна на бизнеса частни компании също могат да станат акционери , условието ще бъде закупуване на терени в зоната.Кметът на Стара Загора очаква до края на януари министерството на отбраната да прехвърли безвъзмездно на общината  70 дка от казармите на Втора тунджанска механизирана бригада, които се намират в града. Терените ще бъда предложени за замяна на собственици на земи в рамките на новообособения парк Бедечка, като по този начин ще се сложи край на проточилата се сага около бъдещето на този район.\n\n\n                    ", "date": "2018.01.12", "title": "Държавата участва в нова индустриална зона  "}
{"url": "http://www.monitor.bg/a/view/50864-%D0%98%D1%80%D0%BB%D0%B0%D0%BD%D0%B4%D0%B5%D1%86-%D0%BF%D0%B8%D1%88%D0%B5-%D0%BA%D1%83%D0%BB%D1%82%D0%BE%D0%B2%D0%B8%D1%82%D0%B5-%D1%80%D0%B5%D1%87%D0%B8-%D0%BD%D0%B0-%D0%A2%D1%83%D1%81%D0%BA/", "text": "„Председателят на ЕС проговори на български, а ти?“, написаха от вуза във Фейсбук  \n                    Неочакван съюзник в обучението по български език получи в лицето на председателя на Европейския съвет Факултетът по славянски филологии в Ягелонския университет в Краков. Минути след речта в профила на катедрата по български език на университета се появи лозунгът \"Доналд Туск проговори на български, а ти?\".по време на официалното откриване на БГ председателството на ЕС в Народния театър в четвъртък вечерта. Туск впечатли не само с реч на български език, цитирайки дори Иван Вазов, но и с познания на българската история и спортните ни успехи.Председателят на ЕС започна речта си със стихотворението \"Отечество любезно, как хубаво си ти\" на Иван Вазов. Европейският лидер спомена и имената на Христо Стоичков и Захари Бахаров. И нарече българите \"потомци на Спартак\", \"наследници на най-старата държава в Европа\" и воини, които никога не са изгубили бойно знаме в битка. Мистика обгръща хората, които са в сянката на речта, произнесена от Доналд Туск в Народния театър \"Иван Вазов\". Смята се, че официалният спийчрайтър на Туск е ирландецът Уго Брейди и неговият почерк може да бъде открит в други изяви на еврошефа.Тук обаче случаят е по-особен, тъй като видимо става въпрос за човек или хора с по-близък поглед върху България, българската култура и българската история. От посолството на Република Полшана бившия полски премиер и препратиха за въпроси към офиса на Доналд Туск. В думите на поляка обаче прозират симпатиите, които имат към България сегашният посланик на Република Полша у нас Н. Пр. Кшищоф Краевски и особено на директора на Полския институт в София Ярослав Годун, които просълзиха българите с патриотични рецитали с членове на дипломатическата мисия и техните семейства за 3 март и 24 май. Дори и да не са участвали в писането на речта полски дипломати в София най-малко са дали ценни указания за успешната изява на Доналд Туск.След удивителната реч на председателя на Европейския съвет в мрежата закипя от положителните реакции в интернет не закъсняха. Най-честите коментари са: \"Браво!\", \"Адмирации!\" и \"Уважение!\". \"Аз като българин настръхнах от речта на Доналд Туск!!!\", пише потребител. \"Доналд Туск обра овациите, след като изнесе реч на български и цитира поета Иван Вазов\",От стари пуибликации в медиите става ясно, че обикновено ирландец подготвя култовите речи на шефа на Европейския съвет. Не за първи път полякът избира да говори на местния език, за да подсили политическото си послание. В началото на декември миналата година той бе в Ирландия във връзка с преговорите за Брекзит и след срещата си с премиер Лео Варадкар вмъкна местната поговорка \"Ní neart go cur le chéile” (“Няма сила без единство“), която направи силно впечатление на тамошните жители.\nОказва се, че основна заслуга за този подход на европейския политик има ирландецът Уго Брейди, който е бил съветник на редица други политици и дипломати и има роля в преговорите на Великобритания за излизане от ЕС, съобщиха ирландските медии. Брейди е учил журналистика в Дъблинския градски университет, има магистърска степен по икономически науки и диплома по право на ЕС от Low Society of Irеland. Той пише речите на Туск от три години насам. Усъвършенствал е професионалните си умения в Центъра за европейски реформи, където е бил старши научен сътрудник.за справянето с организираната престъпност и контратероризма и е публикувал есета за бъдещето на Великобритания в Европа и как да бъде защитено правото за свободно придвижване в рамките на ЕС. В последно време Брейди се изказа възторжено за ирландските дипломати, като заяви: „Аз вероятно виждам това, което повечето хора не могат да видят. Ирландия е най-добре подготвената от всички страни за преговорите за Брекзит“.\n                    ", "date": "2018.01.12", "title": "Университетът в Краков кани студенти с речта на Туск (ОБНОВЕНА, СНИМКИ + ВИДЕО)"}
{"url": "http://www.monitor.bg/a/view/13290-%D0%9E%D0%BB%D0%B8%D0%B3%D0%B0%D1%80%D1%85%D0%B8%D1%8F%D1%82%D0%B0-%D0%BD%D0%B0-%D0%B2%D1%85%D0%BE%D0%B4%D0%B0-%D0%B8-%D0%BD%D0%B0-%D0%B8%D0%B7%D1%85%D0%BE%D0%B4%D0%B0-%D0%BD%D0%B0-%D0%BD%D0%BE%D0%B2%D0%B8%D0%BD%D0%B8%D1%82%D0%B5/", "text": "Олигарсите ограбиха по тази схема предприятията, сега се пробват да ни откраднат и демокрацията\n                    На входа и на изхода. Това е схемата, с която задкулисието в страната първо ошушка до последната стотинка държавните предприятия в края на миналия век, след което ги приватизира за един лев/долар при кабинета „Костов“. Идеолози на първия стадий от бандитското разграбване бяха Червения капиталист Луканов и кликата около него. Реализатор на втория бе най-верният последовател на Андрей Карлович – Драгалевския лаборант Иван Костов. А от цялата елементарна по своята същност схема, при която едни и същи сенчести фигури хем доставяха суровините на съответните предприятия на завишени цени, хем след това изкупуваха продукцията им на занижени, а накрая ги прибраха за жълти стотинки, се облажиха и хищните лъвчета около тях. За ден те от розовобузести меринджеи се превърнаха в милионери благодарение на щедрите подаръци от Командира. Като например да получиш единственото на Балканите предприятие за добив на каолин или пък фармацевтичната перла на комунистическа България за цена, по-ниска от стоката им на склад ала разградския агнешки принц Иво Прокопиев и фармацевтичния бос Огнян Донев. Както и да ти връчат в ръцете златния шанс да газифицираш от позицията на монополист всички домакинства в страната (Газовия барон Сашо Дончев) или пък банка, милиардите, от която да източиш през няколко дузини кухи фирми (Българския Мадоф Цветан Василев).Сега същите тези олигарси, родени от бандитските времена на Командира и натрупали богатството си, бъркайки в джоба на всички нас,и да откраднат демокрацията ни, пробвайки се да я заместят с менте. Родено от създадената от тях Фабрика за фалшиви новини. Целта, разбира се, е да могат пак да ни ограбват – възможност, която им бе отнета през последните години.Схемата, по която действа манифактурата за лъжи, основана върху гръбнака на Иво-прокопиевия „Капитал“ и „Медиапул“ на говорителката на кабинета „Костов“ Стояна Георгиева, и подпомагана от изданията, финансирани от ортаците на разградския агнешки принц – Сашо Дончев (в. „Сега“), Огнян Донев (списание и сайт „Клуб З“) и Цветан Василев (Фрогнюз на агента от ДС Академик, „Трансмедия“ и публицистиката на телевизия BiT), както и сайтът за рекет на кметове „Бивол“, е същата, по която беше разграбена икономиката ни. Едни и същи хора стоят на входа и на изхода на т. нар. „новини“, продуцирани от фабриката. Просто говорителите са различни, но все свързани с тях.На входа на фабриката е люпилнята на кадри или иначе казано – на бъдещи говорители. Докато в миналото тази роля е изпълнявана главно от тарторите на НПО сектора у нас – тримата тенори на кръга около Командира - Иван Кръстев, Огнян Минчев и Красен Станчев, барда Евгений Дайнов и още неколцина като грантаджийското семейство Даниел и Ружа Смилови, Александър Кашъмов и Михаил Екимджиев например, то за нуждите на имитацията на плурализъм, на който разчита манифактурата за лъжи,Това са изданията на кръга „Капитал“, излизащи под марката на „Икономедиа“ и „Медиапул“, което от години насам е пряко свързано и хоствано от сървърите на същата тази група.Въпросните медии реално са дали на фабриката огромна част от настоящите й говорители, като най-верните кадри на менторите на манифактурата се развиват по две направления. Едното е НПО секторът, захранен с дузини репортери, минали през „Дневник“, „Капитал“ и „Медиапул“. Второто направление е медийното, но кадрите вече се изживяват като автори и на други болтчета от фабриката – присъдружните на „Капитал“ издания.и на представители на НПО сектора, и на журналисти. Най-добре този феномен се вижда в българския клон на Асоциацията на европейските журналисти, съставен именно от репортери от тези медии и главно от „Икономедиа“, но може да бъде проследен и в организациите на зелените и т.нар. благотворителни НПО-та, създадени под егидата на Прокопиев, а също и в политическите формации, създадени от задкулисието. В момента те се подвизават под псевдонима Петте десни партии, а всъщност са съюз на изританите от избирателите лузъри от парламентарния вот през пролетта на миналата година – спонсорираната от Прокопиев, Василев и Дончев формация на проваления правосъден министър Христо Иванов - „Да, България“, „Зелените“, ДЕОС, БЗНС и ДСБ.Сред най-ярките примери за съвместителство на журналистическа с НПО роля са Иван Бедров, който е бивш кадър на неуспялата телевизия на Прокопиев Re:TV и закрития „Капитал daily“, а в момента автор на Клуб З на Огнян Донев и на българската секция на „Дойче веле“, подвизавал се и в настоятелството на Институт „Отворено общество“. А също и Николай Стайков – бивш кадър на „Капитал“ и настоящо лице на поувехналата „Протестна мрежа“ и рециклираният вариант на НПО-то - „Антикорупционен фонд“. Веднъж създадена люпилнята, аидва вторият етап – кръгли маси. На тях опорните точки се казват на глас без да е нужно да се дават доказателства. Целта е т.нар. дискусия да влезе в доклад. За предпочитане на чуждо НПО, за да бъде с по-голяма тежест. След това житейският път на доклада с опорните точки продължава също по две направления.Единият вариант е опорките, вече препрани през имиджа на чуждото НПО, да бъдат цитирани от журналисти, свързани с фабриката за фалшиви новини, но работещи за чужди медии. След което същите тези журналисти да се самоцитират в българските медии. Случаите са безброй, но най-добре се виждат в сътрудничеството между „Медиапул“, чийто управляващ редактор и съдружник на Стояна Георгиева – Ясен Бояджиев, и българската секция на Дойче веле, чийто редовен автор е той. Веднъж пуснати статиите му в „Дойче веле“, те веднага са препечатвани и в „Медиапул“. И обратното. Същото се прави и с творенията на Александър Андреев от българската секция на „Дойче веле“, чиито мисли редовно се подвизават и по онлайн страниците на „Медиапул“ и „Клуб З“. За да върне услугата, той също толкова редовно ползва за автор не само Бояджиев, но и друг кадър на „Медиапул“ - Полина Паунова, а и Иван Бедров от „Клуб З“. Така информационният поток в трите медии изключително често се припокрива, а заглавните им страници се оказват дело на един и същи човек от редиците наДругият възможен вариант за ретранслиране на опорките от кръглите маси, препрани през доклади на НПО-та, е те да бъдат цитирани направо, а не опосредствано от българските болтчета от манифактурата за лъжи. Така цикълът се затваря.Цялата тази схема за окупиране на входа и на изхода на „новинарския поток“ в страната лъсва в пълния си блясък първо на теория в стенограмите от АРГО-гейт, а преди няколко месеца и на практика.През ноември 2017 г. „Фрогнюз“, а впоследствие и останалите БГ болтчета в манифактурата, цитират статия на иначе авторитетното обществено радио, финансирано с парите на френските данъкоплатци – Радио франс интернасионал (РФИ), стъпваща на доклад на международното НПО IREX, правещо всяка година отчети за медийната свобода в страните по света. При разплитане на схемата обаче се оказва, че докладът на IREX за 2017 г. в частта си за България е дело на BTC Промедия, в чието настоятелство е бившата говорителка на „Овергаз“ на Сашо Дончев Нери Терзиева. Самият доклад пък е базиран не на данни, а буквално на голословни твърдения в стил „една жена казала“, направени на дискусия през декември 2016 г., организирана от BTC Промедия със специално отбрани панелисти. Сред тях очаквано са основните лица на фабриката за фалшиви новини – Стояна Георгиева и Ясен Бояджиев от „Медиапул“, блогърът Иво Инджев, представител на „Капитал“ и българския клон на Асоциацията на европейските журналисти, създаден от кадри на Прокопиев и свързана като с пъпна връв с кръга „Капитал“. Именно на техни твърдения се основават и основните тези в материала на английската секция на РФИ. Там обаче, разбира се, са цитирани не те, а мислите им, препрани чрез доклада на IREX. Веднъж минали през пералнята, те отиват към чужда медия и по-конкретно към точно определен неин автор, вербуван за целите на манифактурата, а оттам вече кацат в родния новинарски поток през различните болтчета от системата.Ако се чудите как е осигурен ефирът на авторитетно радио като РФИ, то обяснението също се крие във фабриката. Един от главните й „герои“ - бившият кандидат за евродепутат на партия „Зелените“, ползвател на субсидирано от френската държава социално жилище в Париж, а иначе изживяващ се като главен редактор на сайта „Бивол“ Атанас Чобанов,международна антикорупционна журналистическа организация и основен партньор на базираната също в Париж „Репортери без граници“. Как е успял да влезе в ръководството на OCCRP засега остава енигма, но предвид факта, че за чуждестранните журналисти България е не това, което е, а което бива изкарвана от хората, разказващи им за нея, е лесно обяснимо защо откакто фабриката вижда в Делян Пеевски и изданията му враг №1 за менторите си заради решеността – нашата и на издателя ни, да разобличаваме и престъпленията, и лъжите им, страната ни е тласкана все по-надолу в класациите за свобода на словото. По-внимателен прочит на правилата за изготвяне на тези класации показва, че те се правят на базата на анкети, в които всеки отговарящ дава собственото си възприятие за нещата. Но да се върнем към материала на РФИ. Авторът на въпросната статия, която впрочем далеч не случайно излиза само в английската страница на радиото, е бившият кадър на друг основен партньор на „Репортери без граници“ - „Хюман райтс уотч“.\n\n\n                    ", "date": "2018.01.12", "title": "Олигархията на входа и на изхода на \"новините\""}
{"url": "http://www.monitor.bg/a/view/60629-%D0%94%D0%B5%D0%BA%D0%BB%D0%B0%D1%80%D0%B0%D1%86%D0%B8%D0%B8%D1%82%D0%B5-%D1%81-%D0%B1%D0%B0%D1%80%D0%BA%D0%BE%D0%B4-%D1%81%D0%B0%D0%BC%D0%B8-%D1%81%D0%BC%D1%8F%D1%82%D0%B0%D1%82-%D0%B4%D1%8A%D0%BB%D0%B6%D0%B8%D0%BC%D0%B8%D1%8F-%D0%B4%D0%B0%D0%BD%D1%8A%D0%BA/", "text": "\n                    Годишната декларация за облагане на доходите с баркод вече е публикувана на интернет страницата на НАП – . Формулярът с баркод изчислява автоматично дължимия данък след попълване на информация за получените доходи, внесените осигурителни вноски, ползваните облекчения, напомнят от НАП. Електронната декларация трябва да се изтегли на компютър от интернет страницата на Агенцията –  и да се попълни „офлайн“. Подаването на декларация с баркод гарантира на клиентите на администрацията, че няма да допуснат технически грешки, тъй като дължимият данък се изчислява автоматично след попълване на приложенията за различните видове доход.\n\nОт НАП напомнят също, че изпращането на декларация с баркод предполага и по-бързо възстановяване на надвнесен данък. Това е така, защото не се налага допълнителното обработване и попълване на данните от тези декларации ръчно, тъй като информацията директно се прехвърля от формуляра след сканирането на баркода. Подаването на декларацията с баркод става чрез изпращане по пощата или на място в някои пощенски станции, където директно ще бъде издаден входящ номер. Декларацията може да се подаде и лично в офис на НАП.\n\nСрокът за подаване на годишните данъчни декларации за облагане на доходите изтича на 30 април 2018 г., като в същия срок трябва да бъде заплатен и дължимият данък за довнасяне.\n\nПовече информация за декларирането и плащането на данъци и осигуровки има на сайта на НАП . Телефонни консултации се правят на цената на градски разговор в кол центъра на приходната агенция. Номерът е 0700 18 700.\n                    ", "date": "2018.01.12", "title": "Декларациите с баркод сами смятат дължимия данък "}
{"url": "http://www.monitor.bg/a/view/69376-%D0%9E%D0%BF%D1%80%D0%B0%D0%B2%D0%B4%D0%B0%D1%85%D0%B0-%D0%BD%D0%B0%D1%80%D0%BA%D0%BE%D1%82%D1%80%D0%B8%D1%84%D0%B0%D0%BA%D0%B0%D0%BD%D1%82-%D0%BF%D1%80%D0%BE%D0%B1%D0%B2%D0%B0%D0%BB-%D0%B4%D0%B0-%D0%B8%D0%B7%D0%BD%D0%B5%D1%81%D0%B5-%D0%B4%D1%80%D0%BE%D0%B3%D0%B0-%D0%B7%D0%B0-14-%D0%BC%D0%BB%D0%BD-%D0%BB%D0%B2/", "text": "\n                    Състав на ямболския окръжен съд оправда 26-годишен жител на Варна, който беше обвиняем по дело за опит да изнесе през границата за Турция марихуана и екстази за общо близо 1,4 млн. лв.Случаят е от 26 януари м.г. когато Илхан Ибрям и приятелят му от шуменското село Троица Фикрет Фикрет пробват с лек автомобил Сеат Толедо  да прекарат през ГКПП Лесово за Турция 19 пакета дрога/ 10 пакета с марихуана  на стойност 43 623.92 лева и 9 пакета с екстази за 1 313 925.00 лева/.Наркотиците са открити след като двамата мъже заявили, че не пренасят нищо забранено от закона, те били скрити в специално направени тайници. Водачът на Сеата  Фикрет Фикрет обяснява наличието на наркотиците с пътуване преди време до Германия, където оставил колата на неохраняем паркинг. Двамата задържани на няколко пъти правиха опити да напуснат килиите на следствието под претекст, че са болни, а защитниците на Фикрет дори лансираха тезата, че клиентът им страда от остра форма на клаустрофобия.От ямболската окръжна прокуратура протестираха оневинителната присъда за Илхан Илхан, те възразяват и срещу постановените 8 години затвор за Фикрет Фикрет .Съдът е оправдал частично мъжа като е сметнал че деянието му не представлява особено тежък случай.Първоначално повдигнатите обвинения срещу двама млади мъже предвиждаха затвор от 10 до 15 години и глоби от 100 до 200 000 лв, сега наложената глоба на Фикрет е едва 50 бона.Бургаският апелативен съд е насрочил заседанието си по прокурорския протест за 15 януари.\n\n\n                    ", "date": "2018.01.12", "title": "Оправдаха наркотрифакант пробвал да изнесе дрога за 1,4 млн. лв."}
{"url": "http://www.monitor.bg/a/view/13664-%D0%92%D1%81%D0%B5-%D0%BF%D0%BE%D0%BC%D0%B0%D0%BB%D0%BA%D0%BE-%D0%BC%D0%B0%D0%B9%D0%BA%D0%B8-%D0%B8%D0%B7%D0%BE%D1%81%D1%82%D0%B0%D0%B2%D1%8F%D1%82-%D0%B4%D0%B5%D1%86%D0%B0%D1%82%D0%B0-%D1%81%D0%B8-%D0%B2-%D0%B1%D0%BE%D0%BB%D0%BD%D0%B8%D1%86%D0%B8%D1%82%D0%B5-%D1%81%D0%BB%D0%B5%D0%B4-%D1%80%D0%B0%D0%B6%D0%B4%D0%B0%D0%BD%D0%B5/", "text": "Увеличават се обаче малолетните и непълнолетни родилки, причината е ниска полова култура   * Честото пиене на антибиотици може да провокира стерилитет \n                    - За втора поредна година в Университетската болница по акушерство и гинекология “Майчин дом“ раждаемостта остава висока, почти непроменена - 3910 бебета за 2017 г. , операциите са над 2500. Затова тя има основна функция по опазването на женското и майчиното здраве.- Означава, че в последните три години намалява с не повече от 1,5 процента. За съжаление, погледнато в национален план, раждаемостта намалява. В последните 21 години, т.е. от 1997-а до 2017-а се движи в низходяща посока, макар и някъде да има пикове и спадове. Сега посоката е надолу. Най-тъжното е, че през миналата година броят на ражданията е рекордно нисък – под 60 000. Само за сравнение, през 1948 г. ражданията в България са били над 300 000. Като се има предвид, че населението е застаряващо, се наблюдава естествен отрицателен прираст. Това е основен проблем, с който политиците би следвало да се заемат. Напоследък прави впечатление, че все по-малко майки изоставят децата си в АГ болниците след раждане.- Това се дължи до голяма степен на добрата работа на институциите, които се занимават със социална дейност, както и на неправителствени организации, като фондация „За нашите деца“, които работят с родилните домове. Когато жените получат подкрепа, единици остават тези, които оставят новородените си за осиновяване или бягат от болниците. Но пък неприятната тенденция е, че се увеличава броят на малолетните и непълнолетните родилки. И това е в цялата страна. Известен е манталитетът и нагласите на ромското население, а именно - да раждат в ранна, още тийнейджърска възраст. В „Майчин дом“ процентът на такива майки е 5-6 на сто, което прави 150- 200 малолетни и непълнолетни родилки за година. Сред тях има и българки, но повечето са момичета от ромски произход.- Липсата на образование, просвещаване по въпроса за бременността и раждаемостта и нагласите в семейството. Освен това липсва и достатъчна здравна култура, която се формира не само в обществото (детската градина и училището), но най вече вкъщи.- Болен въпрос е и раждането със секцио.- В останалите европейски страни раждането с цезарово сечение е около 25% от общия брой раждания. В България то надхвърля 40 на сто, което е плашещо. Това все пак е отворена операция и никак не е безрисково. За съжаление, е налице тенденция за увеличаване на този вид раждания.- Трудно е да се каже. Истината е, че и все повече лекари предпочитат да направят цезарово сечение, вместо да изродят бебето, защото така си спестяват някои неприятни неща.- Например да направят медицинска грешка и да бъдат обвинени и съдени впоследствие. Водени от този страх, те избират да извадят бебето с операция. Цезаровото сечение не е безобидно. Световната здравна организация препоръчва то да заема не повече от 15% в гинекологията. В това отношение България трябва да се стреми да понижи неговия брой. То води до реални рискове за една следваща бременност. Това е операция, свързана с всички рискове на коремната хирургия.- Аз не мога да подкрепя това твърдение с научни факти, но логика има. Прекомерната употреба на антибиотици води до резистентност на все повече щамове бактерии. От своя страна лечението на бактериални инфекции става много трудно, а те водят до сраствания и непроходимост на гениталния тракт на жената. Тези сраствания пречат на яйцеклетката да премине към тръбата. Така оплождането се възпрепятства. Налице е стерилитет. Не е тайна, че за безплодието фактор е и все по-късната възраст, в която жената решава да забременее и роди дете. Все повече хора отлагат това за „после“ с цел да направят кариера, да натрупат пари и материални придобивки. Светът се развива в тази посока, в отлагането на децата, като поставя приоритетно икономическото положение. Всяко отлагане във времето обаче увеличава вероятността за забременяване и износване на плода. Същевременно, увеличава се рискът бременността да не протича нормално, а да е с усложнения.-- Природата е определила 18-32 години. Тогава жената забременява и ражда без проблеми. Някога са заклеймявали 25-27-годишните без деца. Българката трябва да се образова, да знае, че всяко забавяне във времето носи рискове както забременяването, така и за износването, дори за здравето на майката и детето.- Засега не, но не е изключено скоро да се появи. Възрастта на акушерките се покачва. При нас те са над 50-годишна възраст. Необходима е държавна политика, за да може повече момичета да записват тази специалност. Освен това те трябва да са мотивирани с възможности за развитие и да са добре платени. Въпреки този очертаващ се проблем „Майчин дом“ остава най-голямата АГ болница в страната и с най-добри резултати по отношение на грижата за майките и децата. Доц. д-р Иван Костов е завършил специалност „Медицина” в СофияСпециализирал е в „Майчин дом”, има магистратура по здравен мениджмънт, работил е още в „Пирогов” и ВМАСпециалист акушер-гинеколог е от 2001 г.През 2004 г. завършва второ висше образование по здравен мениджмънт магистърска степенПрез 2010 г. защитава дисертационен труд в Медицинския университет в Плевен, Факултет по обществено здраве, и придобива научна степен „Доктор”Бил е директор на АГ болница „Шейново“ и АГ болница „Св. София“ в столицата. От броени месеци е директор на Университетската АГ болница „Майчин дом“\n \n \n\n\n                    ", "date": "2018.01.12", "title": " Все по-малко майки изоставят децата си в болниците след раждане"}
{"url": "http://www.monitor.bg/a/view/36288-%D0%A2%D1%80%D1%8A%D0%BC%D0%BF-%D1%81%D0%B5-%D0%BE%D1%82%D0%BC%D0%B5%D1%82%D0%BD%D0%B0-%D0%BE%D1%82-%D0%BF%D0%BE%D1%81%D0%B5%D1%89%D0%B5%D0%BD%D0%B8%D0%B5-%D0%B2-%D0%9B%D0%BE%D0%BD%D0%B4%D0%BE%D0%BD-%D0%BF%D1%80%D0%B5%D0%B7-%D1%84%D0%B5%D0%B2%D1%80%D1%83%D0%B0%D1%80%D0%B8/", "text": "\n                    Президентът на САЩ Доналд Тръмп отмени посещението си другия месец във Великобритания, където трябваше да открие новото посолство на страната си в Лондон, съобщи той в Туитър.\"Причината, поради която отмених моето пътуване до Лондон, е, че не поддържам решението на администрацията на предишния президент на САЩ Барак Обама да продаде за жълти стотинки едно от най-добрите посолства в Лондон само за да построи след това новоЛоша сделка. Няма да прережа лентата\", коментира Тръмп в Туитър.По-рано британски медии писаха, че посещението е отменено. Британският премиер Тереза Мей покани американския президент на държавно посещение при срещата им в Белия дом миналата година. Активисти се заканиха да организират масови протести, а депутати - да не позволят на Тръмп да говори пред парламента.Британското правителство все още не е определило дати за държавното посещение на американския президент, но уговори \"работна визита\", която да съвпадне с церемонията по откриването на новото посолство на САЩ. Тя е била насрочена за 26-27 февруари, писа в. \"Дейли мейл\".Според британския ежедневник Тръмп обаче \"охладнял към идеята\", тъй като не останал доволен от съгласуваните \"условия и равнище на посещението\".Така новото посолство на САЩ в Лондон ще бъде открито от държавния секретар Рекс Тилърсън.На този фон се развихри нов скандал около американският президент Доналд Тръмп. Според Ройтерс, пред посетители в Овалния кабинет е попитал за какво са им на САЩ имигранти от \"мизерни дупки\" като Хаити и страните в Африка. Този коментар Тръмп направил пред сенатора демократ Дик Дърбин и сенатора републиканец Линдзи Греъм, които отишли в Овалния кабинет да известят президента за подробностите на нов имиграционен законопроект, подкрепен от група сенатори от двете партии. Вносителите се надявали Тръмп да подкрепи споразумението им, с което да бъде сложен край на продължаващия с месеци оспорван дебат за около 800 000 имигранти, дошли нелегално в САЩ, когато са били деца. Белият дом по-късно отхвърли предложението им.По време на разговора Дърбин обяснил, че споразумението предвижда и други мерки, включително спиране на лотариите за виза за страните от Африка, чиито граждани занапред ще могат да кандидатстват за това по други начини. В текста се предвижда и даване на разрешение на хора, избягали от природни бедствия в родните си страни като Салвадор, Гватемала и Хаити, да останат в САЩ.\"За какво са ни тук всички тези хора от Африка? Тези страни са мизерни дупки\", реагирал Тръмп според един от източниците и предложил вместо това в САЩ да отиват хора от Норвегия.По-късно Тръмп коментира в Туитър, чено не точно такъв, каквито бяха цитирани по целия свят.Върховният комисариат на ООН за правата на човека окачестви като \"расистко\" изказването на Тръмп. \"Това не може да се определи като друго освен като расистко (изказване)\", каза на пресконференция в Женева Рупърт Колвил, говорител на Върховния комисариат на ООН за правата на човека. \"Не може да наричаш \"мизерни дупки\" цели страни и континенти и поради тази причина цялото им население - което не е бяло - да не е добре дошло\", каза той.Същевременно Тръмп намекна, че е изградил добри отношения със севернокорейския лидер, но не пожела да каже дали двамата са разговаряли.\n                    ", "date": "2018.01.12", "title": "Тръмп се отметна от посещение в Лондон през февруари"}
{"url": "http://www.monitor.bg/a/view/52672-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-12-%D1%8F%D0%BD%D1%83%D0%B0%D1%80%D0%B8-%D0%BF%D0%B5%D1%82%D1%8A%D0%BA/", "text": "\n                    Този ден променя личното ви възприятие и отношенията към околните. Ще видите в нова светлина тези, за които сте имали прекалено големи или малки очаквания. Едните ще ви изненадат с неприятно напомняне, а вторите ще ви зарадват с правилния си избор. Навлизате в стабилизиращ период. На първо време не допускайте нови хора в екипа си. Вървите към прочистване и осъзнаване на необходимостите. Може да започнете деня със скандал, но ще го завършите с усмивка и приятни преживявания.Работа-5Пари-4Любов-4Късмет-5Здраве-5 Утрото е рисково за родените в последните дни на зодията. Внимавайте при пътувания и по възможност отлагайте всичко важно за към обед. От днес планетата на бизнес инициативата Меркурий ще ви гледа стимулиращо и обещаващо от знака на хармоничния ви Козирог. Може да започнете нова работа от понеделник и да влезете в нова среда още през уикенда. Не бързайте да предприемате крачки в нова посока. Намерете време за физическо и душевно пречиствне, направете равносметка на постигнатото до момента.Работа-4Пари-5Любов-5Късмет-4Здраве-4 Правете всичко без бързане в днешния ден, за да избегнете конфликтите и нервните сривове. Луна и Нептун ви гледат в наблагоприятни аспекти. Пазете се от случайни контакти и не говорете много без прадварително да сте обмислили всичко. Прекарайте този ден в ограничен кръг от приятели и доверни хора. Не започвайте нова работа и не поемайте нови ангажименти. Конкуренцията ще се опита да ви подхвърли оглозган кокал. Не се съгласявайте с чуждото мнение. Важните решения оставете за неделя. Намалете натоварването.Работа-4Пари-5Любов-5Късмет-4Здраве-4 Ден на разчистване на сметки и отношения. Родените в третата декада ще запонат деня с напрежение и тенденция към скандали. Не се препоръчва лична и делова активност. Би било добре да ограничите контактите до минимум. Дайте възможност на всеки да се изказва, но не правете забележки и не давайте препоръки. Неблагоприятен ден за първа среща и първа целувка. С действията си навлизате в непозволени води, в територията на неравностойните любовни и лични връзки, които ще ви докарат и първите главоболия за годината.Работа-4Пари-4Любов-4Късмет-4Здраве-4 Не бързайте, не се напрягайте излишно, особено за работа, която някой друг е обещал или може да свърши. Не изземвайте функциите на подчинените и не се намесвайте в избора на близките и децата. Не приемайте с овации новите идеи, а основно се запознайте с тях преди да давате мнение. Всяко прибързано действие и изказване ще ви създава проблем, а това което сте обмислили добре ще поставя на мястото му всеки, който смята да ви опонира. Намерете време за прочистващи и релаксиращи процедури. Ограничете контактите.Работа-5Пари-5Любов-5Късмет-4Здраве-5 Ден на противопоставяне както у дома, така и на работното място. Родените в първата декада да не приемат покани от малко познати или непознати хора за вечерта и уикенда. Очертават се неприятни изненади и стресиращи моменти. Дистанциите се увеличават. Една изневяра в момента ще ви коства повече отколкото предполагате. Движете се в позната среда и ограничете страничните контакти. Този ден е даден за пречистване и преосмисляне на нещата от живота. Останете в тесен кръг от доверни приятели, колеги и близки.Работа-4Пари-5Любов-5Късмет-4Здраве-4 Денят носи трудности в контактите, както и опити за въздействие и намеса. Меркурий навлиза в знака на нехармоничния ви Козирог и заедно с още четири планети ще ви създава трудности във връзките, проблеми с парите и сделките. Трудно ще вземете изпит и ще се внедрите в нова среда. Не се и опитвайте. Важното оставете за следващата седмица. Този ден изисква смирение и ненамеса, Издигнете стените на недоверието, приемайте с подозрение и обмисляйте всичко, което ви се предлага, за да не си докарате неприятности.Работа-4Пари-4Любов-4Късмет-4Здраве-4 Луната напуска вашия знак. Намалете контактите, ограничете пътуванията, особено с непознати хора към непознати места. Този ден изисква отказ от социалните контакти, пасивност и ненамеса в работата на другите. Останете в тесен кръг и с най-близките си хора. Не проявявайте излишна активност, за да не ви се стоварят на главата чужди грижи и отговорности. На спокойствие и в тишина ще ви хрумнат чудесни идеи, които ще ви донесат печалби и ползи. Вслушвайте се в гласа на интуицията. Противопоказно е да се бърза.Работа-5Пари-5Любов-5Късмет-4Здраве-5 Луната навлиза във вашия знак. Планирайте пътувания, не отказвайте делови и лични срещи. Не се знае откъде ще изскочи вашият заек на късмета. Проучвайте всяка възможност, търсете допълнителна информация за всичко, което ви интересува и не започвайте нищо съществено преди да сте си изяснили плюсовете и минусите. Препоръчват се разговори на четири очи и срещи без посредници. Противопоказно е да се бърза. Доверете се на интуицията. Не планирайте за утре работа в екип и поемане на колективна отговорност.Работа-5Пари-5Любов-5Късмет-5Здраве-5 В този ден е важно да се довършват обещаните проекти и задачи, да се изплащат дългове, да се приключва с работа и дейност, за която друг ви е платил или сами сте поели като личен ангажимент. Меркурий навлиза във вашия знак. Не е момента да заставате на старта на новите начинания, ако неуреденото старо ще ви дърпа назад. Не започвайте и нова любовна връзка, ако не сте приключили със старата. Всичко да се прави без бързане, за да се избегне пренапрежението. Пазете свои и чужди тайни и не посягайте на чуждото.Работа-5Пари-5Любов-5Късмет-5Здраве-5 Доверете се на интуицията и по възможност не правете никакъв избор. Ден на двата съда с жива и мъртва вода. Не се знае на какво ще налетите и в партньорските връзки. Не е ден за нови запознанства и поемане на ангажименти към непознати. Всичко, което направите импулсивно, без наобходимата преценка на ситуацията и последствията ще ви вкара в грижи и разходи. Не проявявайте никаква активност, работете в градината на личния си интерес и за утре не планирайте съвместни инициативи.Работа-5Пари-5Любов-5Късмет-4Здраве-5 Денят започва обещаващо за родените в последните дни на зодията, но към обед непредвидени обстоятества ще променят добре подредената ви програма. Ще трябва да се откажете от нещо приятно за уикенда. Навлизате в рисков период. Ще се наложи да приключите бързо с поствените задачи и отговорности, за да може да отделите време и за себе си. Не рискувайте с нова връзка и запознанство точно в момента, когато сте лесно раними и подвластни на чувствата. Интуитивно ще напипате правилния път и избор.Работа-5Пари-5Любов-4Късмет-4Здраве-4 Личната ви година е шестица - числото на Венера и на любовта. В момента съвпадът на Слънце, Венера и Плутон ви прави неотразими в любовта и в секса, което не ви се случва често. Може да привлечете нова връзка и да задълбаете в старата с шансове за брак и бебета. Тази година ще ви донесе заслужените награди, така че постарайте се.Родените днес ще създават нови методически ръководства в областа, в която ще работят. Може да напишат и нов учебник по Камасутра. Ще се активизират професионално винаги, когато са влюбени. За тях е важно да бъдат обичани и оценени. Ще използват и влюбените в тях като лост и опорна точка.Заченатите днес ще бъдат надарени с изключителна интуиция. Научете ги да следят знаците на съдбата. Ще бъдат подвластни на случайноста, по характер ще са прикрити и затворени.\n\n\n                    ", "date": "2018.01.12", "title": "Хороскоп за 12 януари, петък"}
{"url": "http://www.monitor.bg/a/view/60268-%D0%9C%D0%B0%D0%B3%D0%B4%D0%B0-%D0%B3%D1%83%D1%88%D0%BD%D0%B0-%D0%BC%D0%BE%D0%BC%D0%B8%D1%87%D0%B5%D0%BD%D1%86%D0%B5/", "text": "\n                    Попфолк певицата Магда и любимият й – бизнесменът Владимир станаха родители на дъщеричка. Бебето се появи на бял свят вчера на обяд с тегло от 3 100 грама и ръст 46 см в столичната специализирана болница „Света София“. Момиченцето носи името Никол. „Щастието, което изпитваме, е огромно и неописуемо. Нека ни бъде жива и здрава! Да бъде благословена!“, написа Магда в порфила си във Фейсбук.Изпълнителката на „Неотразимата“ почти до последно не знаеше какъв е полът на бебето, но с Влади се надяваха то да е момче. Певицата се допита до астролог за датата на раждане, след като подобно предсказание е предвидило забременяването й през април. Малко преди да роди, тя даде заявка, че няма да отсъства дълго от музикалната сцена, тъй като двете бъдещи баби вече са обещали да помагат в грижата за бебчето.    \n\n\n                    ", "date": "2018.01.12", "title": "Магда гушна момиченце"}
{"url": "http://www.monitor.bg/a/view/12850-%D0%A7%D0%B5%D0%BB%D1%81%D0%B8-%D0%BD%D0%B0%D0%B1%D0%B5%D0%BB%D1%8F%D0%B7%D0%B0-%D0%B7%D0%B0%D0%BC%D0%B5%D1%81%D1%82%D0%BD%D0%B8%D1%86%D0%B8-%D0%BD%D0%B0-%D0%9A%D0%BE%D0%BD%D1%82%D0%B5/", "text": "Моуриньо се прицели във Варди и Чичарито\n                    Ръководството на „Челси“ е започнало търсенето на нов старши треньор. Причината е във все по-реалната раздяла с Антонио Конте в края на сезона. Според „Дейли Мейл“ двама са фаворити за заместници на италианеца и това са наставникът на „Ювентус“ Масимилиано Алегри и бившият треньор на „Барселона“ Луис Енрике.Сред кандидатурите, които ръководството на „Челси“ ще разглежда, са и тези на Маурицио Сари от „Наполи“ и на старши треньора на „Атлетико“ (М) Диего Симеоне.Връщане на Карло Анчелоти на кормилото на лондончани обаче не е сред опциите, твърди още изданието. В Англия от доста време вървят слухове, че Конте ще поеме или ПСЖ, или „Реал“ (Мадрид) през следващия сезон.Мениджърът на „Манчестър Сити“ Пеп Гуардиола пък беше определен за мениджър на месец декември във Висшата лига, с което записа историческо постижение в английския футболен елит. 46-годишният испанец е първия специалист, който печели приза в четири поредни месеца. Той беше определен за №1 и през септември, октомври и ноември. Под негово ръководство „гражданите“ нямат загуба от началото на сезона. През декември „Манчестър Сити“ записа седем победи и едно равенство във Висшата лига, като вкара 19 гола и получи четири.Сред номинираните бе и Конте, но отсъстваше Жозе Моуриньо. Специалния ще се опита да привлече един измежду Джейми Варди и Хавиер Ернандес, твърди \"Дейли Телеграф\".Моуриньо иска да бъде сигурен, че в състава му има качествен заместник на Ромелу Лукаку, тъй като състоянието на Златан Ибрахимович след втората поредна контузия в коляното е неясно и дните на шведа на \"Олд Трафорд\" изглеждат преброени.Според изданието, „Юнайтед“ ще трябва да плати около 35 млн. лири на „Лестър“, ако иска да привлече голмайстора на \"лисиците\". Доста по-интересна е ситуацията около Чичарито, който игра за „червените дяволи“ между 2010 и 2015 г. Мексиканецът загуби титулярното си място в „Уест Хем“ след идването на Дейвид Мойс, а ръководството на лондончани заяви, че е готово да изслуша оферти за нападателя само 6 месеца, след като го привлече за 16 милиона паунда от „Леверкузен“.\n\n\n                    ", "date": "2018.01.12", "title": "„Челси“ набеляза заместници на Конте"}
{"url": "http://www.monitor.bg/a/view/85032-%D0%94%D0%B5%D0%BC%D0%B1%D0%B5%D0%BB%D0%B5-%D0%B8%D0%B7%D0%BF%D1%80%D0%B0%D0%B2%D0%B8-%D0%BD%D0%B0-%D0%BD%D0%BE%D0%BA%D1%82%D0%B8-%D0%91%D0%B0%D1%80%D1%81%D0%B0/", "text": "\n                    Многомилионната покупка на „Барселона“ Усман Дембеле изплаши треньорския щаб, след като в края на мача със „Селта“ се хвана за бедрото, което лекуваше в последните четири месеца. Наставникът Ернесто Валверде обаче успокои феновете на каталунския тим с думите: „Има лека болка, но не мисля, че е нещо сериозно”.Дембеле замени Лионел Меси в средата на второто полувреме и показа част от впечатляващата си бързина и техника, а „Барса“ разби „Селта“ с 5:0. Така с общ резултат 6:1 тимът се класира за 1/4-финалите за Купата на Краля.Двубоят бе решен още през първите 30-ина минути, когато паднаха четири от головете. Меси вкара две бързи попадения (13 и 15-а мин.), Жорди Алба (28) и Луис Суарес (31) също се разписаха преди почивката.През втората част двубоят се доиграваше, като Иван Ракитич оформи крайното 5:0 три минути преди края.Новото попълнение на „Барса“ Филипе Коутиньо аплодираше изявите на своите съотборници от трибуните на \"Камп Ноу\".Напред продължава и другият отбор от Барселона - „Еспаньол“, победил с 2:0 като гост на „Леванте“. „Севиля“ постигна рутинна победа у дома с 2:1 над „Кадис“ и също е четвъртфиналист.\n\n\n                    ", "date": "2018.01.12", "title": " Дембеле изправи на нокти „Барса“"}
{"url": "http://www.monitor.bg/a/view/79826-%D0%94%D0%B2%D0%B0-%D0%BA%D0%BB%D1%83%D0%B1%D0%B0-%D0%B3%D0%BE%D1%82%D0%BE%D0%B2%D0%B8-%D0%B4%D0%B0-%D0%B4%D0%B0%D0%B4%D0%B0%D1%82-500-%D0%BC%D0%BB%D0%BD-%D0%B5%D0%B2%D1%80%D0%BE-%D0%B7%D0%B0-%D0%9D%D0%B5%D0%B9%D0%BC%D0%B0%D1%80/", "text": "\n                    Наддаването за звездите на световния футбол не спира в последно време и е на път да се превърне в неконтролируема лудост.Оказа се, че най-скъпият трансфер – този на Неймар за 222 млн. евро в ПСЖ, скоро може да бъде пратен в историята. Според френското издание Le 10 Sport „Реал“ (Мадрид) и „Манчестър Юнайтед“ били готови да предложат до 500 милиана евро за бразилския нападател.По-рано испанските медии твърдяха, че Кралският клуб може да задели 400 милиона за доскорошната звезда на големия им съперник „Барселона“.В същото време най-скъпият защитник в света - новото попълнение на „Ливърпул“ Вирджил ван Дайк, увери, че не се чувства притеснен от огромната сума, която мърсисайдци платиха за него на „Саутхамптън“. Според него тези 75 милиона паунда са комплимент за досегашната му работа.\"Тази висока цена не ме прави нервен, тя е комплимент за мен и упоритата работа, която свърших досега, за да бъде готов клубът да плати толкова много пари. Не мога да променя нищо\", заяви холандецът.\n\n\n                    ", "date": "2018.01.12", "title": " Два клуба готови да дадат 500 млн. евро за Неймар"}
{"url": "http://www.monitor.bg/a/view/43638-%D0%A4%D0%B8%D1%88-%D0%B7%D0%B0-2-%D0%BB%D0%B2-%D1%83%D0%B4%D0%B0%D1%80%D0%B8-25-507-%D0%BB%D0%B5%D0%B2%D0%B0-%D0%B2-%D0%B8%D0%B3%D1%80%D0%B0%D1%82%D0%B0-5-%D0%BE%D1%82-35/", "text": "\n                    Фиш с 4 комбинации за играта \"5 от 35\" на стойност 2 лв. удари най-голямата печалба в тираж №3 на Българския спортен тотализатор. С него беше улучена единствената петица в I теглене, която донесе на късметлията 25 507,10 лева. Така той изплати скромната си инвестиция 12 753,60 пъти. Точно по 12 753,60 лв. пък са двете паднали петици във II теглене на същата игра. Едната от тях беше уцелена заедно с 5 четворки по 101,90 лв., от което се събраха 13 035,10 лв. Те са за фиш с 6 числа пълно комбиниране (ПК) в 1 област за 3 лв.\n\nДжакпотът в \"6 от 49\" порасна с нови 68 364,14 лв. и достигна 3 469 615,72. До неделя се очаква към него да се прибавят още към 70 000. В тираж №3 петима стигнаха на една цифра от заветната шестица, но се задоволиха с по 4557,60 лева от улучените петици. Една от тях обаче беше \"гарнирана\" с 4 четворки по 78 лв. и 2 тройки по 4,60. Общата сума от този удар е 4878,60 лева. Ще ги прибере играч, заложил на система №3 в 1 област и 2 области обикновено попълване за 10,20 лв.\n\nВ \"5/50 - 1/12 Зодиак\" си стои непроменящият се джакпот от 3 млн. лева. В \"6 от 42\" пък достигна 626 180 лв. с последните 17 244,17 лв. и ще скочи с още 20 000. Така заедно с този в \"Рожден ден\" за 14 910, в джакпотите за тираж №4 общата сума ще мине 7,2 млн. лева.\n\n \n\n \n\nТото печалби\n\nТираж №2\n\n \n\n\"6 от 49\": Числа - (15, 18, 26, 41, 44, 47); 6 - няма, 5 - 5 по 4557,60 лв., 4 - по 78,00 лв., 3 - по 4,60 лв.; ДЖАКПОТ: 3 469 615,72 лв.\n\n \n\n\"6 от 42\": Числа - (6, 11, 16, 26, 27, 32); 6 - няма, 5 - 12 по 837,30 лв., 4 - по 21,60 лв., 3 - по 2,30 лв.; ДЖАКПОТ: 626 180,00 лв.\n\n \n\n\"5 от 35\": I теглене - (8, 9, 22, 26, 33); 5 - 1 от 25 507,10 лв., 4 - по 101.90 лв., 3 - по 3,90 лв.; II теглене - (3, 4, 13, 24, 27); 5 - 2 по 12 753,60 лв., 4 - по 62,30 лв., 3 - по 3,00 лв.\n\n \n\n\"5/50 - 1/12 Зодиак\": Числа - (6, 30, 35, 39, 45) Зодия 9 - Стрелец; 5+1 - няма, 5 - няма, 4+1 - няма, 4 - 2 по 500,00 лв., 3+1 - 10 по 100,00 лв., 3 - 113 по 10,00 лв., 2+1 - по 5,00 лв., 1+1 - по 1,50 лв., 2 - по 1,00 лв., 0+1 - по 1,00 лв.; ДЖАКПОТ:3 000 000,00 лв.\n\n \n\nТото Джокер: Позиции - (3, 5, 7); Цифри - (2, 2, 2); 3 - няма, 2 - 570 по 40,70 лв.; ДЖАКПОТ: 23 212,80 лв.\n\n \n\n\"Рожден ден\": Година 24, месец 11, дата 17, ден 5; I група - няма, II - няма, III - няма, IV - 1 от 271,80 лв., V - 3 по 90,60 лв., VI - 12 по 18,10 лв., VII - 3 по 90,60 лв., VIII - 12 по 18,10 лв., IX - 45 по 7,30 лв., X - 104 по 3,70 лв., XI - по 7,00 лв., XII - по 2,40 лв., XIII - по 1,90 лв., XIV - по 1,30 лв., XV - по 1,10 лв.; ДЖАКПОТ: 14 909,94 лв.\n                    ", "date": "2018.01.12", "title": "Фиш за 2 лв. удари 25 507 лева в играта \"5 от 35\""}
{"url": "http://www.monitor.bg/a/view/48048-%D0%A0%D0%B5%D0%B0%D0%BB-%D0%9C-%D1%81%D0%B5-%D0%BE%D0%B3%D0%BB%D0%B5%D0%B6%D0%B4%D0%B0-%D0%B7%D0%B0-%D0%9B%D1%8C%D0%BE%D0%B2/", "text": "\n                    Ръководството на „Реал“ (Мадрид) обмисля възможността да покани селекционера на германския национален отбор Йоахим Льов на поста старши треньор. Това ще се случи само, ако се стигне до раздяла със Зинедин Зидан, който има договор с клуба до лятото на 2020 г.Според мадридския AS, президентът на Кралския клуб Флорентино Перес е искал Льов 2 г. преди назначаването на Зизу, но тогава германският специалист е отказал. След Мондиал 2018 обаче Йоги Льов може да напусне Бундестима и тогава да е на разположение за клубни оферти.В същото време Зидан призова играчите си да се съсредоточат върху работата си. „Писна ми да слушам колко сме зле”, троснато заяви французинът на пресконференция преди днешния шампионатен мач с „Виляреал“. \n\n\n                    ", "date": "2018.01.12", "title": "„Реал“ (М) се оглежда за Льов"}
{"url": "http://www.monitor.bg/a/view/23210-%D0%9E%D0%BF%D0%B5%D1%80%D0%B8%D1%80%D0%B0%D1%85%D0%B0-%D0%A1%D0%BF%D0%B0%D1%81-%D0%A0%D1%83%D1%81%D0%B5%D0%B2-%D0%B2-%D0%A1%D0%BE%D1%84%D0%B8%D1%8F%D0%BC%D0%B5%D0%B4-%D0%B8%D0%B7%D0%BF%D0%B8%D1%81%D0%B2%D0%B0%D1%82-%D0%B3%D0%BE-%D1%83%D1%82%D1%80%D0%B5/", "text": "\n                    Бизнесменът Спас Русев беше опериран днес в „Софиямед“. Той претърпя интервенция на менискуса след контузия.„Всичко продължи около 30 минути. Г-н Русев се чувства добре“, каза доц. д-р Антони Георгиев – началник на Клиниката по артроскопска хирургия, който извърши операцията.Спас Русев предстои утре да бъде изписан.\n\n\n                    ", "date": "2018.01.12", "title": "Оперираха Спас Русев в „Софиямед“, изписват го утре"}
{"url": "http://www.monitor.bg/a/view/73967-%D0%9B%D0%B5%D0%B2%D1%81%D0%BA%D0%B8-%D1%81%D0%B5-%D0%BF%D0%BE%D0%B4%D1%81%D0%B8%D0%BB%D0%B2%D0%B0-%D1%81-%D0%B2%D1%80%D0%B0%D1%82%D0%B0%D1%80-%D0%B8-%D0%B7%D0%B0%D1%89%D0%B8%D1%82%D0%BD%D0%B8%D0%BA/", "text": "Мапуку може да заиграе с Уесли Снайдер в Катар\n                    Старши треньорът на „Левски“ Делио Роси ще има на разположение още двама футболисти на лагера в Малта. Към първия тим на „сините“ утре ще се присъединят юношите Петър Иванов и Емил Трендафилов, както и подписалият преди ден за 2,5 г. със свободен трансфер от „Пирин“ Станислав Костов.\n\n18-годишиният Трендафилов е ляв защитник и трябва да замени в тренировките напусналия в посока „Септември“ Мики Орачев.\n\n17-годишният Иванов е вратар. Той ще бъде трета опция след титуляра Божидар Митрев и Николай Кръстев, тъй като другият млад страж Димитър Шейтанов остана в София и по всяка вероятност ще бъде преотстъпен на друг отбор през пролетта, за да трупа опит в мъжкия футбол.\n\nТримата ще пътуват утре сутринта за Малта заедно със спортния директор Асен Букарев.\n\nНападателят на „Левски“ Жуниор Мапуку пък е получил оферта от катарския „Ал Гарафа“, се разбра днес. Информацията е на френския журналист Патрик Жуияр, който работи за сайта Football365.fr. Само преди дни „Ал Гарафа“ направи сериозен трансферен удар, привличайки Уесли Снайдер от „Ница“.\n\nКакто е известно, в последно време има доста информации за бъдещето на Черната сила. Най-сериозен до момента беше интересът на турския „Елязъгспор“. Дори в Турция твърдят, че таранът на \"сините\" има предварително споразумение с клуба, а той побърза да се похвали с трансфера в социалните мрежи. Оказа се обаче, че двама клуба все още не са са разбрали и засега Мапуку остава при „сините“.\n\nБившият нападател на „Левски“ Бабатунде Аденижди пък може да продължи кариерата си в „Атирау“, съобщи Vesti.kz. 22-годишният нигериец ще се присъедини към лагера на казахстанския отбор в Турция в близките дни, а шансовете му да подпише договор се оценяват като доста добри.\n\nАдениджи пристигна на \"Герена\" през февруари 2016 г., но след 9 гола и 8 асистенции в 57 мача за \"сините\" беше освободен в края на ноември миналата година.\n                    ", "date": "2018.01.12", "title": " „Левски“ се подсилва с вратар и защитник"}
{"url": "http://www.monitor.bg/a/view/62733-%D0%9A%D0%B0%D1%80%D0%B0%D0%BD%D0%B3%D0%B0-%D0%B8%D0%B7%D0%BD%D1%83%D0%B4%D0%B2%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%82%D0%B5-%D0%BF%D0%BB%D0%B0%D1%88%D0%B0%D1%82-%D0%B3%D0%BE-%D1%81-%D0%BD%D0%B0%D0%BA%D0%B0%D0%B7%D0%B0%D0%BD%D0%B8%D0%B5/", "text": "\n                    Голямата звезда на ЦСКА-София Фернандо Каранга отказва да се прибере в България. Голаджията на \"червените\" е в Бразилия, където е получил съблазнителна оферта от Китай за $1,5 млн. годишна заплата, съобщи Sportal.bg.\n\nНападателят е заявил пред шефовете на българския клуб, че трябва да получи драстично увеличение на възнаграждението си, за да се прибере в София. Това е ядосало хората в „Борисовата градина“, които веднага са пратили на Каранга официално писмо. В него \"червените\" предупреждават своя ас, че ако не се завърне, ще му бъдат спрени правата.\n\nОт ЦСКА-София не обявиха официална информация за ситуация около Фернандо. Преди няколко дни старши треньорът Стамен Белчев заяви пред медиите, че футболистът се бави заради имотни неуредици в Южна Америка. Специалистът обаче не пожела да се ангажира със срок, в който голмасторът ще се завърне у нас, което породи съмнения. Сега вече причината за забавянето на бразилеца излезе на бял свят.\n\nВ офисите на клуба ежедневно пристигат предложения за заместник на бразилеца и „червените“ вече започнаха да се оглеждат за такъв. Според запознати те били харесали африкански нападател, чието име все още пазят в тайна.\n\nМалко по-рано през деня пък съпругата на Каранга пусна коментар по темата. \"Фернандо обича ЦСКА-София и иска да се върне. Лъжа е, че иска да напуска\", написа Карла в социалните мрежи.\n                    ", "date": "2018.01.12", "title": "Каранга изнудва „червените“, плашат го с наказание"}
{"url": "http://www.monitor.bg/a/view/18676-%D0%A2%D0%BE%D0%B4%D0%BE%D1%80-%D0%9D%D0%B5%D0%B4%D0%B5%D0%BB%D0%B5%D0%B2-%D1%81%D1%82%D0%B0%D0%BD%D0%B0-%D1%84%D1%83%D1%82%D0%B1%D0%BE%D0%BB%D0%B8%D1%81%D1%82-%D0%BD%D0%B0-%D0%9F%D0%BB%D0%BE%D0%B2%D0%B4%D0%B8%D0%B2/", "text": "\n                    Нападателят на „Ботев“ (Пд) Тодор Неделев беше избран за Футболист №1 на Пловдив за 2017 година. Втори е неговият съотборник и капитан на \"канарчетата\" Лъчезар Балтанов, а трети - Мартин Камбуров, който през лятото напусна „Локомотив“ (Пд) и премина в „Берое“.В допитването се включиха общо 49 журналисти от 29 медии, както и по двама представители от пресслужбите на „Ботев“ и „Локомотив“.В същото време ръководството на „Локомотив“ (Пловдив) разтрогна по взаимно съгласие договорите на Дино Мартинович и Пламен Крумов. До раздялата се стигна, след като двамата не попадат в плановете на старши треньора на \"черно-белите\" Бруно Акрапович. Още след първата тренировка пък бе освободен и Пламен Николов. За сметка на това обаче Акрапович доведе 9-има нови, които започнаха подготовка със „смърфовете“.„С тези нови футболисти „Локо“ върви към изпадане“, заяви освободеният Николов. \n\n\n                    ", "date": "2018.01.12", "title": "Тодор Неделев стана футболист на Пловдив"}
{"url": "http://www.monitor.bg/a/view/12125-%D0%9D%D0%B5%D1%84%D1%82%D0%BE%D1%85%D0%B8%D0%BC%D0%B8%D0%BA-%D1%83%D0%B4%D0%B0%D1%80%D0%B8-%D0%A6%D0%A1%D0%9A%D0%90-%D0%B8-%D0%B5-%D0%BD%D0%B0-12%D1%84%D0%B8%D0%BD%D0%B0%D0%BB/", "text": "\n                    Носителят на трофея за 2016 г. „Нефтохимик 2010“ (Бс) отстрани ЦСКА след победа с 3:0 (18, 23, 22) и се класира за полуфиналите в турнира за купата на България по волейбол при мъжете.\n\nВ монтанската зала \"Младост\" бургазлии имаха пълно превъзходство в първата част. Във втората „червените“ водиха с 3 т. в средата на гейма, но не успяха да задържат преднината си.\n\nВ третата част на срещата разпределителят на „Нефтохимик 2010“ Георги Братоев се контузи и беше заменен принудително от резервата Димо Димов. Братоев стъпи накриво при приземяване, което няма да му позволи да играе в мачовете на тима в следващите седмици. Отсъствието му обаче не попречи на бургазлии да стигнат до победата.\n\nНа полуфиналите техен съперник ще е тимът на „Хебър“ (Пазарджик), отстранил „Миньор“ (Перник) с 3:1 (20, 20, -23, 17).\n\nДругият полуфинал стана ясен късно снощи, когато завършиха двубоите „Марек Юнион-Ивкони“ - „Монтана“ и „Пирин“ (Разлог) - „Добруджа 07“.\n                    ", "date": "2018.01.12", "title": "„Нефтохимик“ удари ЦСКА и е на 1/2-финал"}
{"url": "http://www.monitor.bg/a/view/3019-%D0%9C%D0%B0%D0%BA%D0%B5%D0%BD%D1%80%D0%BE%D1%83-%D0%93%D1%80%D0%B8%D0%B3%D0%BE%D1%80-%D0%B8%D0%BC%D0%B0-%D1%88%D0%B0%D0%BD%D1%81-%D0%B4%D0%B0-%D1%81%D0%B5-%D0%BD%D0%B0%D1%80%D0%B5%D0%B4%D0%B8-%D0%BF%D1%80%D0%B8-%D0%B2%D0%B5%D0%BB%D0%B8%D0%BA%D0%B8%D1%82%D0%B5/", "text": "Виктория Томова спря №2 в схемата на пресявките в Мелбърн\n                    Тенис легендата Джон Макенроу, коментатор по \"Европсорт\" за Australian Open, се изказа оптимистично за шансовете на Григор Димитров в първия турнир от Големия шлем, който стартира в понеделник. „Този сезон е най-добрият шанс за Димитров да спечели титла от Шлема, каза носителят на 7 титли от такива турнири. - Бях започнал да се тревожа, че времето му отминава, но той очевидно осъзна съвсем навреме къде се намира в развитието и кариерата си, а това е много важно за един играч. Григор достигна чудесно ниво по отношение на физиката, тактиката и самоувереността му. Преди сякаш самият той не си вярваше, че може да постигне нещо за историята, но сега не е така. За пръв път изглежда така, сякаш има напълно реален шанс да спечели титла от Големия шлем и да се нареди сред великите.Според Макенроу до момента Димитров не е показал нищо впечатляващо в мачовете си срещу Роджър Федерер, а това е много важно, тъй като двамата може да се срещнат в заключителните фази на някой от предстоящите турнири.Междувременно Гришо беше обявен за \"глобален посланик\" на американската компания за сладоледи Häagen-Dazs, с които ще се разхлажда в жегата в Мелбърн. „Курабийките и сметаната са две от нещата, без които не мога, уточни той. - Ще ям от сладоледите с тези съставки всеки ден, докато съм тук.“Димитров трябва ще научи днес съперника си в първи кръг, след като в петък квалификациите се забавиха много заради дъжд. В понеделник атаката си към втора титла в Мелбърн ще започне световният №1 Рафаел Надал срещу ветерана Виктор Естрея Бургос.Първата ни ракета при жените Виктория Томова пък спря втората в схемата на квалификациите в Мелбърн. 22-годишната софиянка отнесе с 6:2, 6:2 рускинята Евгения Родина (№114 в света) само за 63 минути при третата си победа в пресявките. Така утре Томова, №140 в света, ще се опита да пробие за първи път в кариерата си в основната схема на турнир от Шлема. Тя среща победителката от мача Анна Блинкова (Рус) - Антония Лотнер (Гер). Заради дъжд беше отложен и двубоят на Елиза Костова от втория кръг на квалификациите.\n\n\n                    ", "date": "2018.01.12", "title": "Макенроу: Григор има шанс да се нареди при великите"}
{"url": "http://www.monitor.bg/a/view/79957-%D0%A0%D0%B0%D0%B9%D0%BD%D0%B0-%D1%81%D1%82%D1%80%D0%BE%D0%B8-%D0%B5%D0%BA%D0%BE-%D0%BA%D1%8A%D1%89%D0%B0/", "text": "\n                    \n                                        Фолк дивата Райна скоро ще се сдобие с нов дом – еко къща. С проекта се е нагърбила швейцарска архитектка, с която певицата се запознава по време на екскурзия в Куба. Парлцелът вече е закупен, а решението да свие ново гнездо пилето на попфолка взима след смъртта на домашния си любимец. Пинчерът Дракон издъхнал в ръцете на изпълнителката на „Зле те чувам“ в апартамента й. Тя решила да заличи тежките спомени с ремонт, който обаче се проточил половин година и така дошла идеята за къща. „Знам, че може да изглежда странно, но аз съм живяла с това куче десет години“, обясни през сълзи пред Нова тв тя.Междувременно 36-годишната красавица отрече слуховете, че мъжът до нея е преподавател от Европа, който я води на екзотични екскурзии и е категорична, че не е богаташ.  \n                    \n                                    ", "date": "2018.01.12", "title": "Райна строи еко къща"}
{"url": "http://www.monitor.bg/a/view/7091-%D0%93%D0%BB%D0%B5%D0%B4%D0%B0%D0%BC%D0%B5-kraftwerk-%D0%BF%D1%80%D0%B5%D0%B7-3d-%D0%BE%D1%87%D0%B8%D0%BB%D0%B0/", "text": "\n                    С 3D очила ще се обородува всеки меломан на концерта на Kraftwerk у нас. Датата е 28 февруари, мястото зала „Универсиада“, а всеки закупен билет идва с чифт очила за триизмерен спектакъл. Повелителите на електронния звук пристигат в София с най-новото си и суперуспешно шоу в състав: Ралф Хютер, Флориан Шнайдер, Фриц Хилперт и Фалк Грифенхаген. Със сетлист, вариращ от стерилна и футуристична електроника до ню уейв, Kraftwerk правят първите си андроидни стъпки към сцената през 1970 г в Дюселдорф, Германия. Близо 50 години след дебюта си, името Kraftwerk продължава да бъде синоним за иновация в музиката, a модернистичната им визия буквално създава саундтрака за дигиталната епоха на 21-ви век.Билети за шоуто на цена от 69 до 99 лв. може да намерите в мрежата на eventim.bg. \n\n\n                    ", "date": "2018.01.12", "title": "Гледаме Kraftwerk през 3D очила "}
{"url": "http://www.monitor.bg/a/view/21902-%D0%9A%D0%BB%D1%8E%D0%BA%D0%B0%D1%80%D0%BA%D0%B0%D1%82%D0%B0-%D0%9B%D0%B8%D0%BB%D0%B8-%D1%87%D0%B0%D0%BA%D0%B0-%D0%B1%D0%B5%D0%B1%D0%B5/", "text": "\n                    \n                                        Чаровната Лиляна Ангелова, по-позната като Клюкарката на „Папараци“, очаква първа рожба. Щъркелът идва при Лили след неуспешна ин витро процедура от миналия февруари, когато лекарите не провели всички нужни изследвания. „Истината е, че от две години се боря да имам дете. Не искам да плюя срещу лекарите. При мен обаче не бяха направени две много важни изследвания, а се оказа, че проблемът ми е именно в тях. Освен това ме бяха предозирали с хормони, като всичко това ми излезе няколко хиляди лева.“, оплака се пред сп. LOVE style тя. Брюнеткака, която редовият зрител помни от участието й в „Биг Брадър“, ще гушне наследника си през юли. Очаква се двамата да са една зодия – Рак. Чаровното миньонче ще го кръсти с първата буква от името на своята баба – Н.С бъдещия татко – ресторантьора Станислав Костов не бързат да се разходят до олтара. „Преди много исках да се видя в бяла рокля, но вече не държа на това. Със Станислав не сме и сгодени, както се пише навсякъде. Не е вярно и че той се е развел заради мен.“, допълни Лили.\n                    \n                                    ", "date": "2018.01.12", "title": "Клюкарката Лили чака бебе"}
{"url": "http://www.monitor.bg/a/view/53163-%D0%9C%D1%8A%D0%B6-%D0%BF%D1%80%D0%BE%D0%B3%D0%BB%D0%B5%D0%B4%D0%BD%D0%B0-%D1%81%D0%BB%D0%B5%D0%B4-%D0%91%D1%80%D0%B8%D0%B3%D0%B0%D0%B4%D0%B0-%D0%BD%D0%BE%D0%B2-%D0%B4%D0%BE%D0%BC/", "text": "\n                    \n                                        Многодетният баща Васил, който заради 40-градусово изкривяване на едното око, от дете не вижда почти нищо, подобри състоянието си след участието си в предаването „Бригада нов дом“. Офталмологът д-р Здравко Цонев гледа повторение на епизода, в който социалният проект превръща жилището на 6-членното семейство на Васил в уютен дом и се трогва от историята им. Точно преди Коледа д-р Цонев събира екипа си и заедно решават да оперират Васил безвъзмездно. „Впечатли ме сплотеното семейство и като се загледах казах си - на този човек може да му се помогне. Да докажем, че и ние можем да направим добро и да накараме и други хора да последват примера ни.“, сподели пред bTV лекарят. Процедурата вече е факт и зрението на Васил нарастна до 30 %.Третият сезон на „Бригада нов дом“ стартира през март и ще се излъчва всеки четвъртък в ефира на bTV. Новите епизоди ще са посветени на многодетни семейства, а в ролята на посланици на доброто отново ще видим Мария Силвестър и бригадата на майстор Караджов.    \n                    \n                                    ", "date": "2018.01.12", "title": "Мъж прогледна след „Бригада нов дом“"}
{"url": "http://www.monitor.bg/a/view/61875-%D0%A6%D0%B2%D0%B5%D1%82%D0%B0%D0%BD%D0%B0-%D0%9C%D0%B0%D0%BD%D0%B5%D0%B2%D0%B0-%D1%81%D1%82%D0%B0%D0%BD%D0%B0-%D0%B1%D0%B0%D0%B1%D0%B0-%D0%BD%D0%B0-%D0%A1%D0%BA%D1%8A%D0%BF%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8/", "text": "\n                    \n                                        Легендата на киното и театъра Цветана Манева стана баба на „Скъпи наследници“. Не става въпрос обаче за реални внучета, а за тези в сериала, който ще се завърти в ефира на bTV след 15 януари, в който актрисата ще скочи в кожата на баба Злата, до която всеки в района се допитва за мъдър съвет. „Ако мога с едно изречение да обобщя образа си – баба Злата знае всичко за всеки, а никой нищо не знае за нея. Пълна енигма е. Тя помага, поощрява, окуражава, лекува с билки. Баба Злата е свръхсензитивен човек. Освен това тя е баба без да има внуци - тя е баба на всички“, уточни пред bTV носителката на „Икар“.Историята на продукцията се върти около сблъсъка между две многолюдни фамилии с коренно различни ценности, а камерата се завъртя на ключови локации в Аржентина, Испания и Турция. До март бяха заснети 80 от предвидените 150 епизода, като първоначалната идея бе те да бъдат излъчвани всеки делник в прайм тайм от есента.  \n                    \n                                    ", "date": "2018.01.12", "title": "Цветана Манева стана баба на „Скъпи наследници“"}
{"url": "http://www.monitor.bg/a/view/37820-%D0%A1%D0%B0%D0%BD%D0%BE-%D0%B3%D1%83%D1%88%D0%BA%D0%B0-%D0%B4%D1%8A%D1%89%D0%B5%D1%80%D1%8F-%D1%81%D0%B8-%D0%B8-%D0%B2-%D0%94%D0%B5%D0%BD%D1%8F%D1%82-%D0%BD%D0%B0-%D0%B1%D0%B0%D1%89%D0%B0%D1%82%D0%B0/", "text": "Екранната му съпруга в социалната драма на БНТ е Глория Петкова \n                    Александър Сано стартира ударно годината с две предстоящи филмови премиери и снимките на сериала „Денят на бащата“. Социалната драма на БНТ и „Агитпроп“ е специална за актьора не само заради факта, че го измъква от матрицата на гангстерския образ, но и заради дебют на дъщеричката му Ава в телевизионното кино. Осемгодишното слънчице ще бъде наследник на Сано и по сценарий. „Екранната ми дъщеря е на възрастта на моята.Харесаха Ава и я взеха. Още не е започнала снимки, но й е интересен целият процес на терен“, сподели за „Монитор“ идеологът на „Братя Мангасариян“.В „Денят на бащата“ Сано си партнира отново със Захари Бахаров две години след финала на хитовото криминале „Под прикритие“. Пътищата на героите им се пресичат още в първата сцена от сериала, чиято клапа щракна преди два дни в столичния център. Сюжетът ги позиционира като близки приятели, чиито семейства споделят светлите и тъмните си дни, а Захари му признава, че смята да се разведе и не чувства никаква вина за това. Като екранна половинка на Бахаров ще видим Весела Бабинова, а Сано ще споделя фиктивен дом с модела Глория Петкова, която зрителите помнят от предпоследния сезон на „ВИП Брадър“. „Със Захари сме си много добре пак заедно, край на Ивака и Косъма. Семейни типове сме, или както казва той – почти чички. Така или иначе професионалния ни път започна от един спектакъл - „Ромео и Жулиета“ на Лилия Абаджиева от 2000 г. От тогава мине, не мине някоя година, и все се засичаме с него по работа.“, казва с усмивка Сано.В шестте епизода ще бъде разказана историята на разпадащо се семейство и болезнените последствия, с които раздялата бележи живота на родителите и техните деца. Питам Сашо кое му е най-голямото предизвикателство в този проект и той е категоричен: „Искам така да направим нещата, чеЗа пръв път снимам сериал, в който темата е дълбоко социална и изключително сериозна.“За психологическите обрати в шестте епизода Георги Иванов и Теодора Маркова, а режисьор е Павел Веснаков, работил и по „Откраднат живот“. „Денят на бащата“ вече попадна в селекцията на най-престижния преглед на световната продукция на сериали Serie Series във Фонтенбло (Франция) в края на юни и за представяне на фестивала във Венеция през есента.\n\n\n                    ", "date": "2018.01.12", "title": "Сано гушка дъщеря си и в „Денят на бащата“"}
{"url": "http://www.monitor.bg/a/view/56736-%D0%92%D1%8A%D0%B7%D0%B2%D0%B8%D1%88%D0%B5%D0%BD%D0%B8%D0%B5-%D0%BA%D1%83%D0%BB%D1%82%D1%83%D1%80%D0%BD%D0%BE-%D1%81%D1%8A%D0%B1%D0%B8%D1%82%D0%B8%D0%B5-%D0%BD%D0%B0-2017/", "text": "\n                    Филмът „Възвишение“ по романа на Милен Русков оглави Топ 10 на културните събития през 2017-а в платформата „Площад Славейков“. Това не е единственото попадение за писателя в класацията. Новата книга на Русков „Чамкория“ се нарежда на пета позиция по значимост за културата през изминалата година. След лентата, в която с участие се разписват Алек Алексиев и Стоян Дойчев, се нареждат „Новата най-стара история на България“ от Петър Богдан и късометражният шедьовър на Тео Ушев - „Сляпата Вайша“. Четвърто място пък заема участието на „Посоки“ на Стефан Командарев в рамките на престижния кинофестивал в Кан.  \n\n\n                    ", "date": "2018.01.12", "title": "„Възвишение“ - културно събитие на 2017"}
{"url": "http://www.monitor.bg/a/view/20551-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-13-%D1%8F%D0%BD%D1%83%D0%B0%D1%80%D0%B8-%D1%81%D1%8A%D0%B1%D0%BE%D1%82%D0%B0/", "text": "\n                    Не се хвалете със собствените постижения. Денят е критичен, приказват се празни приказки и се провокира чуждото мнение. Така ще загубите предимства. Този ден ще ви даде повече шансове, отколкото на другите, ако се дистанцирате от тълпата, от клюките и светския шум. Не давайте много обяснения за чувствата, работата и дейността си. Ще е лесно да се свалят маските, да се покажете без маска и грим, но това ще ви коства много. Не споделяйте, ще увеличите дистанциите и ще си навредите. Днес властва грубият материализъм.Ако прецените правилно всички плюсове и минуси и се съобразите с изискванията на момента, до два дни ще спечелите повече, отколкото предполагате. Този ден е критичен за връзките. Не провокирайте никого, не настъпвайте близки и приятели на слабото им място. Желателно е да намерите време за посещение при специалисти и консултанти в интересуващата ви област. Ще получите ценен съвет и това ще помогне да направите правилен избор и да тръгнете във вярната посока. Нищо ново да не се започва. Правите неочаквани разкрития.Луна и Нептун образуват кармичен кръст с вашето Слънце. Денят може да бъде критичен за една ваша връзка, която отдавна се крепи на косъм. Не провокирайте никого, спестете си оценките и критиките, не повишавайте тон, бъдете максимално дипломатични в изказа и коментарите, които правите. Каквото загубите, трудно ще си върнете. И сънищата ви показват доколко голяма е личната ви самовлюбеност и горделивост. Подсъзнанието ви отправя критика, а действителността разклаща чувството ви за непоклатимост и значимост.Бъдете особено внимателни. Меркурий и Сатурн ви гледат в точна опозиция от знака на Козирога. Родените в първата декада може да бъдат изловени в лъжа или провокирани да споделят свои и чужди тайни. Съветът на деня е да си затворите устата и на никаква цена да не давате излишни сведения за себе си или за други хора. Не влизайте в съглашателства. Бъдете сигурни, че ласкателите се опитват да стигнат до нещата, които знаете, правите и имате намерение да развивате. Скандалите не ви мърдат, ако сте нелоялни.Днес Лъвът стои в своето великолепие далече от хорските разправии и битки и се опитва да направлява ситуацията с дистанционното. Ще ви помагат посредници и парламентьори да постигнете замислите си. Лесно може да пламнат скандали и още по-лесно да се скарат тези, които до момента са се обичали и са работили заедно. Конкурентите ви взаимно си навреждат, така че може да се окажете първи на финалната права. Утре ще направите решителна крачка, обезпечаваща бъдещето ви. Този ден е проверка и изпитание за връзките.Днес лесно може да бъдете оплетени в скандали и интриги. Суетенето е голямо, ругаем се по незначителни поводи и си разваляме добре планираната почивка. Денят носи опасност не само от енергийни загуби, но и от раздели и здравословни проблеми. Преди да кажете и да направите каквото и да било, пребройте до десет. Първосигналната ви реакция ще е вредна и разрушаваща семейния и личен комфорт. Не си позволявайте да критикувате другите. Дайте си сметка, че и вие имате „трески за дялане”.Въздържайте се от активна дейност и не се намесвайте в битките на другите. Този ден изисква да бъдем пределно икономични в думи и дела. Играта на чувствата може да стигне до конфликти и скандали, които ще се разрастват и в следващите дни ще са прът в колелото на късмета и личната ви активност. Постарайте се да влезете в ролята на смазка в скърцащата семейна колесница. От една накриво казана дума може да пламнат свещени войни до два дни. Сега е моментът да се консултирате със специалист по болните въпроси.Съветът е да напуснете и да се изплъзнете от местата на конфликти и неразбирателство. Денят е критичен. Лесно се влиза в интриги и скандали. Вземете си шапката и тичайте към планината или на друго място, където ще си прекарате чудесно, ще релаксирате в тишина и спокойствие. Посетете приятел или специалист, който да ви помогне във взимането на важни решения. Денят е добър за всякакъв тип консултации, но не и за съвместни сбирки и разчистване на сметки. Препоръчва се пост и повече въздържание в чувствата.Днес може да изкарате пари от консултантска и преподавателска дейност. Внимавайте и не влизайте в отношения с двама, които са в конфликт. Лесно се попада между чука и наковалнята. Не се намесвайте там, където не ви питат и не ви искат мнението. Дипломатичността и лоялността ще ви помогнат да привлечете бъдещи клиенти и да си осигурите стабилност на доходите. Планирайте и опипвайте почвата, но не започвайте нищо ново и важно за бъдещето. Прекъснете вредни и разболяващи връзки.Точният съвпад на Меркурий със Сатурн във вашия знак засекретява информации и връзки, слага печата на мълчанието върху голяма част от нещата, които се случват наоколо и са от важно значение за бъдещето. Ще се премълчават истини и ще се изричат лъжи. Нещо важно ще бъде скрито и покрито или предоставено само на избрани. На всички нива ще се взимат решения при закрити врати. Влезете в ролята на парламентьор и посредник. Ограничете пътуванията, не участвайте в излишни спорове и не позволявайте да ви провокират.Ден за пътуване, по възможност далече от хорския шум, от семейните и професионалните конфликти. Намерете място и време да останете насаме със себе си. Печелят тези, които са в час с промените и са от първите, които ще разберат важна тайна или скривана новина. Стойте далече от множеството, не ходете на места, където лесно може да избухнат конфликти. На едно място ще давате консултации и съвети, а на друго ще слушате и изпълнявате, ще се съобразявате с изисквания и предписания. Оглеждайте се, на прага сте на голямата любов.Критичен, рисков и неблагоприятен ден за родените във втората декада. Не участвайте в съвместни прояви, състезания и конкурси. Лесно се разпалват конфликти. Някъде се стига и до агресивни прояви. Не си позволявайте да дразните по-силните и тези, от които зависите. Не споделяйте планове и намерения. Някой ще ви попречи и навреди тайно, а друг открито ще ви принуди да отстъпите и да се откажете. Не продавайте за жълти стотинки идеите си. Желателна е среща с учителите. Не се опитвайте никому нищо да доказвате.Личната ви година е седмица. Навлизате в отлив. Ще се наложи преход в нова среда. Поне една връзка ще остане в миналото, а някой окончателно ще завие зад ъгъла, ще напусне работа, семейството си или страната и ще търси късмета си другаде.Родените днес ще имат брилянтен ум. Ще имат и тайна мисия, за която няма да се говори и пише много. Това са деца, които ще направят пробив в социума, ще се установят на ново място, при нови условия и изисквания на средата. Някои от децата, родени до 25 януари, може да полетят и към нова планета.Заченатите днес ще бъдат богати, ще имат голямо честолюбие и често ще действат под влияние на егоистични подбуди. \n\n\n                    ", "date": "2018.01.12", "title": "Хороскоп за 13 януари, събота"}
{"url": "http://www.monitor.bg/a/view/30815-24%D1%87%D0%B0%D1%81%D0%BE%D0%B2%D0%B0-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D0%BD%D0%B0-%D1%81%D1%82%D0%B0%D1%87%D0%BA%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%93%D1%8A%D1%80%D1%86%D0%B8%D1%8F/", "text": "\n                    Гръцките транспортни работници обявиха в петък 24-часова стачка, в знак на протест срещу внесения в парламента законопроект, предвиждащ нови мерки за икономии. Днес в цялата страна няма да работят служителите в железопътния транспорт. Корабите на Гръцката морска федерация, включително фериботите между гръцките острови и континенталната част, ще останат в пристанищата. В Атина няма да се движат метрото и трамваите. Столичните профсъюзи на водачите на тролейбуси и автобуси ще проведат 24-часова стачка в понеделник, 15 януари. Стачката е подкрепена и от Съюза на лекарите на болниците в Атина и Пирея. В петък в столичните клиники ще се оказва само спешна помощ. Синдикатите смятат, че новият закон ограничава правото им на стачка. Новият законопроект въвежда мерки, съгласувани с международни кредитори, отнасящи се до организирането на търгове за продажба на имущество на ипотечни длъжници, провеждането на стачки, разпределянето на помощи за деца и бедни, функционирането на кадастралната система. Според новия закон, решението за провеждане на стачки ще бъде вземано не от управителния съвет на профсъюза, както сега, а от самите работници.\n\n \n                    ", "date": "2018.01.12", "title": "24-часова транспортна стачка блокира Гърция"}
{"url": "http://www.monitor.bg/a/view/80700-%D0%A1%D0%B5%D0%BD%D0%B7%D0%B0%D1%86%D0%B8%D0%BE%D0%BD%D0%BD%D0%BE-%D0%9F%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%BD%D0%B0%D0%BC%D0%B5%D1%80%D0%B8-%D0%B2%D1%81%D0%B8%D1%87%D0%BA%D0%BE-%D0%BE%D1%82%D0%BC%D1%8A%D0%BA%D0%BD%D0%B0%D1%82%D0%BE-%D0%BE%D1%82-%D0%B1%D0%B0%D0%BD%D0%B4%D0%B0%D1%82%D0%B0-%D1%81-%D0%B1%D1%80%D0%B0%D0%B4%D0%B2%D0%B8%D1%82%D0%B5-%D0%B2-%D0%9F%D0%B0%D1%80%D0%B8%D0%B6/", "text": "\n                    Всички бижута, откраднати при дръзкия обир на магазин в луксозния хотел „Риц“ в Париж, вече са намерени.\n\nЧаст от плячката бе намерена още в сряда при задържането на трима от петимата извършители на обира, които останаха блокирани в хотела.\n\nОстаналата част е намерена в „чанта, иззета вчера в сряда от служители на полицията“, без да се съобщават подробности как е станало това и задържани ли са и другите двама крадци, които първоначално успяха да избягат.\n\nОбирджиите разбиха с брадви луксозен бутик и откраднаха бижута и луксозни часовници за над 4 милиона евро.\n\n \n                    ", "date": "2018.01.12", "title": "Сензационно: Полицията намери всичко отмъкнато от бандата с брадвите в Париж"}
{"url": "http://www.monitor.bg/a/view/56913-wwf-%D0%BD%D0%B0%D1%81%D1%82%D0%BE%D1%8F%D0%B2%D0%B0%D1%82-%D0%93%D0%B5%D1%80%D0%BC%D0%B0%D0%BD%D0%B8%D1%8F-%D0%B4%D0%B0-%D1%81%D0%B5-%D0%BE%D1%82%D0%BA%D0%B0%D0%B6%D0%B5-%D0%BE%D1%82-%D0%A1%D0%B5%D0%B2%D0%B5%D1%80%D0%B5%D0%BD-%D0%BF%D0%BE%D1%82%D0%BE%D0%BA-2/", "text": "\n                    Световният фонд за дивата природа (WWF) и Съюза за опазване на природата в Германия призоваха политиците да се откажат от строителството на газопровода «Северен поток-2». В писмо до канцлера на ФРГ Ангела Меркел, до председателя на ХСС Хорст Зеехофер и до лидера на СДПГ Мартин Шулц, еколозите предупреждават, че строежът ще доведе страната до климатична катастрофа. Според тях се застрашава екосистемата на Балтийско море и ще се разруши доверието вътре в ЕС.\n\nЕколозите отбелязват, че ще съдят страната си, ако тя не се откаже доброволно от проекта.\n\nПрез ноември в Дания приеха закон против строежа на «Северен потока — 2».\n                    ", "date": "2018.01.12", "title": "WWF настояват Германия да се откаже от Северен поток 2"}
{"url": "http://www.monitor.bg/a/view/3733-%D0%95%D0%BB%D0%B8%D0%B7%D0%B0%D0%B1%D0%B5%D1%82-%D0%92%D1%82%D0%BE%D1%80%D0%B0-%D1%81%D0%B5-%D0%BE%D0%BF%D0%BB%D0%B0%D0%BA%D0%B0-%D0%BA%D0%BE%D0%BB%D0%BA%D0%BE-%D1%82%D0%B5%D0%B6%D0%B8-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B0%D1%82%D0%B0-%D0%BA%D0%BE%D1%80%D0%BE%D0%BD%D0%B0/", "text": "\n                    Елизабет Втора се оплака колко тежи британската корона в документален филм на Би Би Си. Както е известно, короната на британския монарх тежи около 1,3 кг, украсена е с 2800 диаманта и скъпоценни камъка. Изработена от сребро, платина и злато. Последната версия е създадена през 1937 г. Короната е висока 31 см и е във формата на четири цвята на лилиум. В короната се намират забележителни диаманти като легендарния Кохинор например.\"Не може да поглеждаш спокойно надолу, за да прочетеш някакъв текст, защото короната ще ти падне от главата всеки момент\", обяснява Елизабет Втора пред камерата. Въпреки това тя отбелязва, че короната е важен кралски атрибут и не може без нея.Освен това отново излезе на преден план темата с кралското бельо. Този път не става дума за продан на гащите на кралица Виктория например, а за това на Елизабет Втора. Преди ден бившата собственичка на фирма, произвеждаща луксозни сутиени, сред чиито клиенти е била кралица Елизабет Втора, разказа, че компанията е загубила доверието й, след като тя е написала книга, в която е споменала и пробите в Бъкингамския дворец, съобщи АП.Джун Кентън каза, че компанията \"Ригби енд Пелър\" е загубила правото да афишира кралския герб през 2017 г., след като тя е споменала кралските особи в книгата \"Буря в чашка Д\". Макар и тя да уверява, че никога не разказва какво се случва в пробната, книгата й описва първата й среща с кралицата и вълнението й, когато влиза в кралската спалня.Кентън, която е на 82 години, каза, че загубата на Елизабет Втора като клиент \"я е убило\". Тя съжалява, че не е била \"достатъчно мъдра\" да не споменава кралското семейство в автобиографията си. \n\n\n                    ", "date": "2018.01.12", "title": "Елизабет Втора се оплака колко тежи британската корона "}
{"url": "http://www.monitor.bg/a/view/19362-%D0%9C%D0%B5%D1%80%D0%BA%D0%B5%D0%BB-%D0%B8-%D0%A8%D1%83%D0%BB%D1%86-%D1%81%D0%B5-%D1%80%D0%B0%D0%B7%D0%B1%D1%80%D0%B0%D1%85%D0%B0-%D0%B7%D0%B0-%D0%BC%D0%B8%D0%B3%D1%80%D0%B0%D0%BD%D1%82%D0%B8%D1%82%D0%B5/", "text": "\n                    Германските консерватори на Ангела Меркел и социалдемократи на Мартин Шулц се разбраха за начало на официални преговори за съставяне на коалиционно правителство след повече от 24-часови преговори. Лидерът на Християнсоциалния съюз Хорст Зеехофер заяви, че новото правителство трябва да бъде съставено до началото на април.Меркел заяви, че споразумението между нейните консерватори и социалдемократите за започване на официални коалиционни преговори включва компромиси и от двете страни. Според нея след изборите е станало ясно, че светът няма да спре, докато Германия решава политическото си бъдеще. Шулц каза, че постигнатото с консерваторите споразумение за основата за коалиционни преговори е \"забележителен\" резултат за политики, които ще помогнат на Германия.По думите му споразумението ще помогне за инфраструктурата и ще подсили семействата, училищата, домовете за възрастни хора и други части на обществото.\"Мисля, че постигнахме забележителни резултати\", каза той.Меркел заяви, че ръководството на нейния Християндемократически съюз препоръчва на своите съпартийци започване на официални преговори със социалдемократите. Шулц заяви, че ръководството на социалдемократите ще препоръча на партиен конгрес на 21 януари да бъде одобрено споразумението с консерваторите на Меркел.Така шансовете за слагане на край на месеците на политическа несигурност в Германия след парламентарните избори през септември се увеличават. Споразумението постила пътя за подробни преговори през следващите седмици.Консервативният блок на германския канцлер Ангела Меркел и Германската социалдемократическа партия се споразумяха да се въведе таван за приема на мигранти в Германия от между 180 000 и 220 000, позовавайки се на проектоспоразумението за управляваща коалиция.Договорен е и таван за събирането на семейства на живеещи в Германия бежанци, който ще е 1000 души на година, предаде Ройтерс. Според споразумението, което подлежи на промени, за сметка на това Германия ще намали със същия брой приема на бежанци от Гърция и Италия по силата на договореностите с ЕС за доброволен прием. Събирането на семейства ще важи единствено за бракове, сключени преди мигрантите да избягат от страните си, както и само ако засегнатите лица не са извършвали престъпления, не се смятат за опасни и в случаи, при които за дадените бежанци не се очаква скоро да могат да се върнат в родината си.На преговорите консервативният блок и ГСДП се договориха и за \"създаване на стабилно и дееспособно правителство\", което да се се стреми към по-силен ЕС.В документа е записано, че преговарящите политически сили възнамеряват да постигнат \"пробив в европейската политика\".Постигнато е и споразумение за увеличаване на разходите за развитие на ЕС. \"Искаме да укрепим ЕС финансово, за да може той по-добре да изпълнява стоящите пред него задачи. Ще направим това в рамките на новия многогодишен бюджет\", се казва в документа. \"Готови сме да увеличим вноските на Германия в бюджета на ЕС.\"Германският канцлер Ангела Меркел изтъкна необходимостта от \"ново пробуждане\" в Европа и изрази увереност, че следващото правителство на Германия ще може да се договори с Франция за бъдещето на Европейския съюз, предаде АП.Меркел оглавява временно правителство след парламентарните избори в Германия, състояли се преди повече от три месеца, и това ограничава възможностите й за големи политически инициативи в момент, когато френският президент Еманюел Макрон лансира амбициозна програма за реформа в Европа. \n\n\n                    ", "date": "2018.01.12", "title": "Меркел и Шулц се разбраха за правителство"}
{"url": "http://www.monitor.bg/a/view/9686-%D0%91%D0%B8%D0%B2%D1%88%D0%B8-%D1%80%D1%83%D0%BC%D1%8A%D0%BD%D1%81%D0%BA%D0%B8-%D0%BF%D1%80%D0%B5%D0%BC%D0%B8%D0%B5%D1%80-%D1%81%D1%82%D0%B0%D0%BD%D0%B0-%D1%81%D1%8A%D1%80%D0%B1%D0%B8%D0%BD/", "text": "\n                    Премиерът на Румъния от 2010 г. до 2015 г. Виктор Понта е получил сръбско гражданство, съобщават местните медии. Аз от 2016 съм съветник на президента на Сърбия Александър Вучич по въпросите на интеграцията на страната в ЕС и за развитие на отношенията между Сърбия и Румъния, заяви Понта. Той посочи, че гражданството е почетно, което е чест за него. Понта подаде оставка като премиер през ноември 2015 г. след серия от протести. Те бяха провокирани от пожар в столичен клуб, причинил смъртта на 64 души.\n                    ", "date": "2018.01.12", "title": "Бивши румънски премиер стана сърбин"}
{"url": "http://www.monitor.bg/a/view/8922-%D0%94%D0%BE%D0%BD%D0%B5%D1%86%D0%BA-%D0%B8%D0%B7%D0%BF%D1%80%D0%B0%D1%82%D0%B8-%D0%BC%D0%B8%D0%BD%D0%B8%D1%80%D0%B0%D0%BD-%D0%B2%D0%BB%D0%B0%D0%BA-%D0%B2-%D0%A0%D1%83%D1%81%D0%B8%D1%8F/", "text": "\n                    Миниран влак пристигна от сомопровъзгласилата се Донецка народна република в Русия, информира Telegram-каналът Mash, цитиран от Утро.ру. Взривното устройство било открито от служителите на жп станцията „Валуйки-Сортировочние“ в Белгородска област, уточняват агенциите. По данни на Mash в страничната рамка на един от вагоните на товарната композиция била прикрепена ръчна противопехотна граната Ф-1. Експерти посочват, че ако взривното устройство е сработило преди да бъде открито, вагонът е щял да остане без колела и да дерайлира.\n\n          По-рано в петък стана известно, че в град Балашиха край Москва е била намерена самоделна бомба. Взривното устройство се състояло от два контейнера, завити в целофанен плик. Бомбата била поставена на една от улиците на града, пишат агенциите. Те припомнят, че преди месец ръководството на руската Федерална служба за сигурност /ФСС/ обяви, че сътрудниците й са предотвратили серия от терористични атаки в страната. По думите на директора на ФСС Александър Бортников ставало дума за атентати, които трябвало да окървавят Москва по време на Новогодишните празници и на предизборната кампания преди вота за президент през март т.г. Терористичните атаки били готвени от членове на диверсионна екстремистка клетка от последователи на „Ислямска държава“, уточняват от спецслужбите.  \n\n          За цялата 2017 г. сътрудниците на ФСС са предотвратили общо 61 терористични престъпления, в това число 18 атентата. За същия период на територията на Русия са разкрити 56 конспиративни екстремистки клетки, задържани са повече от 1000 терористи, 78 са ликвидирани. По думите на Бортников, в страната не са били допуснати над 17 500 чужди граждани, заподозрени в извършване на терористична дейност.\n                    ", "date": "2018.01.12", "title": "Донецк изпрати миниран влак в Русия "}
{"url": "http://www.monitor.bg/a/view/3742-%D0%9A%D0%B0%D0%BB-%D0%B3%D0%BB%D1%8A%D1%82%D0%BD%D0%B0-17-%D0%B4%D1%83%D1%88%D0%B8-%D0%B2-%D0%A1%D0%90%D0%A9/", "text": "\n                    Най-малко 17 загинаха, а над 10 000 граждани бяха евакуирани при кални свлачища в Южна Калифорния. Специализираните отряди са търсили и през нощта с помощта на специално обучени за намиране на трупове кучета.\n\nШерифът Бил Браун от окръг Санта Барбара съобщи, че се издирват 43 човека, но това число постоянно се променяло. Калните свлачища в югозападния щат на САЩ разрушиха много къщи и прекъснаха пътища. Природното бедствие бе причинено от проливни валежи в понеделник и вторник в райони, оголени от големия пожар в Калифорния миналия месец.\n\nПострадал от свлачищата е и известният актьор и продуцент Джеф Бриджис, чието имение на стойност 6,8 милиона долара също беше пометено. „Домът ни беше сериозно повреден, но службите работят безспирно, за да спасят възможно най-много хора“, съобщи в туит звездата от „Големият Лебовски“. Опра Уинфри, която също живее наблизо, каза, че съчувства на всички пострадали.\n\n \n\n \n\n \n                    ", "date": "2018.01.12", "title": " Кал глътна 17 души в САЩ"}
{"url": "http://www.monitor.bg/a/view/2631-%D0%A3%D1%80%D0%BE%D0%BA-%D0%BF%D0%BE-%D1%80%D0%BE%D0%B4%D0%BE%D0%BB%D1%8E%D0%B1%D0%B8%D0%B5/", "text": "\n                    В реч, произнесена на български, председателят на Европейския съвет Доналд Туск разчувства българите и засрами “жълтопаветниците”, които по същото време демонстрираха по софийските улици. Те си мислеха, че с шума, който вдигнаха в първия ден на българското европредседателство, ще оправдават чуждите сребърници за техните НПО-та. Но им бе казано в прав текст, че не клеветите, а други са ценностите, които уважава Брюксел.Не случайно добрите възпитаници на политкомисари от времето на Тато- като Иван Костов, побързаха да се скрият, докато отмине бурята. Скриха и левичарските лозунги срещу лошия капитализъм. Бързо им светна на иначе повратливите мними зелени, че не само няма да бъдат чути, но може да им бъде спряно златното кранче.Туск показа и на родните политици какъв е смисълът на “Съединението прави силата”, надписът на Народното събрание, превърнал се в символ и на Европа в следващите шест месеца: добре е да се учат от позитивните уроци на миналото, да не губят излишно време в дрязги и да не разчитат на чужди дарове.Всъщност това е и пътят, по който страната ни може да стане по-добро място за живеене. Дали думите на председателя на Европейския съвет ще бъдат приети, или ще са само мимолетно галещо слуха ни послание и всичко ще продължи като в приказката на Нане - “не искам на мен да ми е добре, а на Вуте да му е зле”, ще се разбере още в близките дни. Със сигурност обаче речта на Туск ще остане като добър урок по родолюбие за тези, които иначе умело жонглират със западните ценности, но винаги действат на принципа “стани, за да седна”.\n\n\n                    ", "date": "2018.01.12", "title": "Урок по родолюбие"}
{"url": "http://www.monitor.bg/a/view/68656-%D0%9C%D0%B0%D0%B9%D0%BA%D0%B8-%D0%B2-%D0%BF%D0%B0%D0%BD%D0%B8%D0%BA%D0%B0-%D0%9F%D1%81%D0%B8%D1%85%D0%B0%D1%80-%D1%83%D0%B1%D0%B8%D0%B5%D1%86-%D0%B3%D0%BE%D0%BD%D0%B8-%D0%B4%D0%B5%D1%86%D0%B0-%D0%BF%D0%BE-%D0%BF%D0%BB%D0%BE%D1%89%D0%B0%D0%B4%D0%BA%D0%B8%D1%82%D0%B5/", "text": "\n                    Майки от великотърновския квартал \"Картала\" от няколко дни са в паника, тъй като психично болен, убил майка си, гони децата им от детските площадки в квартала. Изплашени за живота на децата си, някои от родителките алармираха в социалните мрежи с искане полицията да се намеси и да прибере психаря обратно в болницата.\n\n„Този, който уби майка си и след това беше пуснат без да ъде осъден, защото бил луд, сега отново е станал агресивен. Бил е забелязан първо да се навърта край хлапетата в кв. Картала на новото игрище, а след това и в центъра на града, край училище „Бачо Киро”. Поствайте и разпространявайте тази информация за да знаят всички майки къде да не пускат децата си да играят”, се казва в едно от съобщенията във Фейсбук. „Абе няма ли полиция, която да го задържи и да го прати там, където му е мястото”, апелира друг потпебител на социалната мрежа.\n\nДиагностицираният като шизофреник Роналд Стоянов уби с нож майка си на 25 юли 2012 г. в дома и в кв. Картала, защото му се сторило, че е зъл демон, който иска да го нападне. Преди това бащата на младия мъж неведнъж сигнализирал в полицията, че синът му има психични проблеми и настоявал да бъде въдворен в психиатрична болница за лечение. Никой обаче не взел молбите му под внимание. след като уби майка си, Роналд избяга рез нощта и в продължение на повече от 12 часа се разхожда с окървавен нож из Търново преди да бъде открит и арестуван от полицията. След направените психиатрични експертизи, заключението на лекарите бе, че той е невменяем и не може да носи наказателна отговорност. Поради това и след като перкара известно време на принудително лечение, мъжът беше освободен. това предизвика бурно негодувание у съседите в кв. Карлата, които настояха шизофреникът да бъде изселен извън Търново. Заговори се, че за известно време, за да потуши общественото недоволство, бащата отвел сина си на село. Сега обаче очевидно убиецът отново се е върнал в старата столица и присъствието му предизвиква страх и паника сред хората. Що се отнася до самия Роналд психичното му заболяване се отключила след побой, нанесен му като дете, твърдят близки на семейството. Когато пие редовно лекарствата си мъжът се държи нормално. Но спре ли да ги пие и става агресивен, обясняват неговите познати.\n                    ", "date": "2018.01.12", "title": "Майки в паника:  Психар убиец гони деца по площадките"}
{"url": "http://www.monitor.bg/a/view/83373-%D0%9E%D0%B3%D0%BD%D0%B5%D0%B1%D0%BE%D1%80%D1%86%D0%B8-%D1%81%D0%BF%D0%B0%D1%81%D0%B8%D1%85%D0%B0-%D0%BE%D1%82-%D0%BF%D0%BE%D0%B6%D0%B0%D1%80-12-%D0%BF%D1%80%D0%B0%D1%81%D0%B5%D1%82%D0%B0-%D0%B8-%D0%BA%D0%B0%D0%BC%D0%B8%D0%BE%D0%BD/", "text": "\n                    Огнеборци от Районната противопожарна служба във Велинград са спасили от сигурна смърт 12 прасета от частна ферма в курортния град, които щели да изгорят в пламъците на силен пожар в нощта на 11 януари. Благодарение на бързата намеса на пожарникарите са спасени и 20 тона въглища, както и камион-самосвал. Това информират от пресцентъра на Главна дирекция „ Пожарна безопасност и защита на населението“. Сигналът, че гори ферма в промишлената зона във Велинград, бил получен в 3,40 ч. Веднага към мястото за потушаване на огъня заминали 2 екипа на Районната противопожарна служба във Велинград с два автомобила и състав от 6 служители. При произшествието няма загинали и пострадали, но са нанесени значителни материални щети.Унищожени са 450 квадратни метра покривна конструкция, 500 кубика дърва за огрев, 100 кубика топлоизолация, дървен материал, кофражни платна, самосвал, лекотоварен автомобил, багер и фадрома. Спасени са един самосвал, 20 тона въглища и 12 прасета.\n                    ", "date": "2018.01.12", "title": "Огнеборци спасиха от пожар 12 прасета и камион"}
{"url": "http://www.monitor.bg/a/view/60471-7-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0%D1%82%D0%B2%D0%BE%D1%80-%D0%B7%D0%B0-%D0%BE%D0%B1%D0%B8%D1%80%D0%B4%D0%B6%D0%B8%D1%8F-%D0%BD%D0%B0-%D0%B7%D0%BB%D0%B0%D1%82%D0%B0%D1%80%D1%81%D0%BA%D0%BE-%D0%B0%D1%82%D0%B5%D0%BB%D0%B8%D0%B5/", "text": "Опитал се да отмъкне ценности за близо 265 хил. лв.\n                    7 години затвор при първоначален „строг режим“ получи дупничанин за опит на въоръжен грабеж на златарско ателие в града. Подсъдимият Томов е бил предаден на съд от Окръжна прокуратура – Кюстендил по обвинение за опит да отнеме златни и сребърни ювелирни изделия на обща стойност 264 769 лева и незаконно държане на огнестрелни оръжия и боеприпаси.\n\nСлучаят е от 04.11.2016 г., когато подсъдимият решил да ограби златарски магазин в Дупница. За целта той отрязал дулото на фабрично произведено оръжие, което държал в апартамента си в града. Томов заредил пушката с патрон, след което облякъл дълго черно кожено манто, под което скрил оръжието и поръчал такси. Мъжът влязъл в набелязания по-рано магазин, където била само продавачката, която го помислила за клиент. Той застанал пред щанда срещу нея и със заплашителен тон й казал: \"Събирай всичко\". През това време продавачката успяла да натисне три пъти паникбутона и да се придвижи до края на щанда, за да може да избяга навън. Подсъдимият насочил пушката директно срещу служителката в магазина. По това време в златарския магазин влязъл клиент, който осуетил плановете на Томов. Двамата с продавачката успели да отнемат оръжието от Томов, след което той бил задържан.\n\nПрисъдата е приведена в изпълнение и ще се изтърпява в затвора в Бобов дол, коментираха от прокуратурата в Кюстендил.\n                    ", "date": "2018.01.12", "title": "7 години затвор за обирджия на златарско ателие"}
{"url": "http://www.monitor.bg/a/view/25876-%D0%98%D0%BA%D0%BE%D0%BD%D0%B0-%D0%BD%D0%B0-%D0%91%D0%BE%D0%B3%D0%BE%D1%80%D0%BE%D0%B4%D0%B8%D1%86%D0%B0%D0%BF%D0%BE%D0%BB%D0%B8%D1%87%D0%B1%D0%B0-%D0%B2-%D1%87%D0%B0%D1%81%D0%B0-%D0%BD%D0%B0-%D1%80%D0%B0%D0%B7%D1%81%D1%82%D1%80%D0%B5%D0%BB%D0%B0-%D0%BD%D0%B0-%D0%9F%D0%B5%D1%82%D1%8A%D1%80-%D0%A5%D1%80%D0%B8%D1%81%D1%82%D0%BE%D0%B2/", "text": "Забраниха снимките по време на поклонението му\n                    Икона на Света Богородица станала поличба в часа на разстрела на Петър Христов, разказа пред Агенция „Монитор” един от познатите на бизнесмена, търновецът Иван.На 8 януари сутринта Белчев пътувал с шоумена Митьо Пищова за София, където на Пищова му предстоял медицински преглед. В 10,00 ч. сутринта Пищова спрял колата на ензиностанция край столицата за да заредят. В този момент малката икона на Света Богородица, която висяла закачена на огледалото зад предното стъкло, изведнъж паднала. „Тази икона стои тука от толкова време, не е падала, сега какво и стана изведнъж”, зачудил се Пищова. Час по-късно докато чакали в болницата, Белчев и Пищова разбрали от хората в коридора, че е убит някакъв търновски бизнесмен на име Петър Христов. „До последно не вярвах, че етой. Накарах една жена да ми покаже на телефона си къде пише за него в интернет. И пак не можах да повярвам. Звъннах на един приятел и когато и той ми потвърди, едва не получих инфаркт”, споделя Белчев. Той разказва, че с Петър Христов се познавали от 30 години. „Беше много добър човек. Като ме срещнеше винаги ми даваше по 50 лв. да си имам. Веднъж докато приказвахме на улицата при нас спря възрастна жена и му се ожали, че няма пари да си плати тока. „Колко ти е тока”, попита Петър. „Към 150 лв”, каза му тя. Тогава Петър бръкна в джоба си, извади 500 лв. и и ги даде. „Ето да си оправиш сметките”, каза той. А нито е знаеше, нито я познаваше тази жена. Но такъв си беше той, готов винаги да помогне на хората в нужда”, разказва Иван Белчев. Една от последните благотворителни прояви на убития бизнесмен е свързана именно с Митьо Пищова, на когото той помогнал с пари за да му бъде направена тежка и скупо струваща сърдечна операция в София.Хиляди хора дойдоха днес на обяд в Двореца на културата и спорта във Велико Търново за да се простят с убития на 8 януари бизнесмен. Сред тях имаше лица от местния бизнес, негови бивши и настоящи работници и служители, хора от местната власт, както и от ръководството на Великотърновския университет, където той бе член на Съвета на настоятелите. Да се прости с бившия си шеф и приятел дойде и бившият шеф на антимафиотите в Търново Орлин Тодоров. От името на Зоналния съвет на БФС присъства неговия председател Бончо Генчев. Много от дошлите носеха букети от 49 бели или червени рози, на колкото години бе убитият бизнесмен. Служители на частна охранителна фирма дискретно следяха отстрани да няма нарушения на реда, но без да се набиват на очи и без да досаждат на присъстващите.След опелото, извършено в стария Преображенски манастир, около 11,00 ч. ковчегът с тялата на покойника пристигна в Двореца на културата и спорта, където бе и самото поклонението. По желание на близките на покойника, журналисти, фотоапарати и камери не бяха допуснати в залата. Оказа се обаче, че прокуратурата не е разрешила тялото на покойника да бъде кремирано, каквото бе искането на неговата майка, така че трябваше то да бъде погребано. Причината е, ако по-късно, в хода на разследването се наложи, то да може да бъде ексхумирано за допълнителни проби и експертизи. Опелото в Двореца на културата и спорта продължи три часа. След което на великотърновските гробища, в абсолютно тесен семеен кръг, беше извършено и самото погребение. Петър Христов беше погребан във ВИП-алеята на гробищния парк, там където са гробовете на писателя Емилиан Станев, бивши кметове и други видни и заслужили личности на старата столица. В деня на погребението бе обявен траур и в родното село на Петър Христов, Самоводене, който бе отбелязан с биене на селската църковна камбана.\n\nНад 2000 човека се поклониха пред тленните останки на убития бизнесмен Петър Христов в Двореца на културата и спорта във Велико Търново. Сред дошлите да отдадат последна почит бяха забелязани актьорът Владислав Карамфилов, бащата на Мануела Горсова – Красимир, бившият главен секретар на МВР Светлозар Лазаров и бившият шеф на ГДБОП Станимир Флоров. В залата бе прочетено съболезнователно писмо от бившия посланик на Израел у нас Шаул Камиса Раз, в което се казва: „Ужасно тежко е да повярвам на такава новина. Петър Христов беше пълен с отзивчивост към другите хора. Неговото приятелство винаги ще бъде помнено.”Тленните останки на убития бизнесмен бяха в затворен ковчег в средата на залата, а по време на поклонението на голям екран на сцената се прожектираха снимки от неговия живот. Майката на бизнесмена – Момка, брат му Димитър, съпругата и децата му приемаха съболезнованията на множеството, дошло да изпрати в последния му път Петър Христов.\n                    ", "date": "2018.01.12", "title": "Икона на Богородица-поличба в часа на разстрела на Петър Христов"}
{"url": "http://www.monitor.bg/a/view/73595-%D0%98%D0%B7%D0%B4%D1%8A%D1%85%D0%BD%D0%B0-%D0%BF%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F%D1%82-%D0%B4%D0%B0%D0%BD%D1%8A%D1%87%D0%B5%D0%BD-%D1%88%D0%B5%D1%84/", "text": "\n                    Простреляният началник на отдел „Фискален контрол“ в НАП Ивайло Стаменов е починал днес сутринта след рязко влошаване на здравословното му състояние, въпреки закрепянето му преди това, съобщиха пред \"Монитор\" от ВМА.\n\nРазследването по случая продължава. Предстои да бъде изготвена аутопсия, както и съдебно-медицинска експертиза и всички регулярни действия, които се предприемат в такива случаи.\n\nСтаменов бе прострелян на улица \"Дунав\" в столицата на 18 декември. Данъчният бе причакан по маршрута, докато отивал на работа и бе стреляно по него. След това извършителите отпрашили в неизвестна посока. По време на нападението Стаменов е бил в личния си автомобил. Джипът е бил в движение, когато е стреляно по него. Той е бил сам в колата си и е пътувал за работа. След стрелбата мъжът бе откаран във ВМА. Той е бил прострелян в дясната раменна част, нараняванията са две. Засегнати са били големи кръвоносни съдове. Стаменов е бивш полицейски служител, след това е започнал работа в НАП. Преди дни главният прокурор Сотир Цацаров обяви, че се работи по всички версии за стрелбата. Но една от основните версии е именно заради работата му.\n\nПремиерът Бойко Борисов пък обяви, че данъчните служители, следящи за спазването на законите трябва да знаят, че държавата ще ги защити с всички средства и ще действа сурово срещу извършителите на подобни деяния.\n\nУбитият Ивайло Стаменов е женен с 2 деца.\n\nАгенция \"Монитор\" поднася съболезнования на близките и роднините му.\n\n \n                    ", "date": "2018.01.12", "title": "Издъхна простреляният данъчен шеф"}
{"url": "http://www.monitor.bg/a/view/26230-%D0%9A%D0%BB%D0%BE%D1%88%D0%B0%D1%80-%D0%BE%D0%B1%D0%B6%D0%B0%D0%BB%D0%B2%D0%B0-6%D0%B3%D0%BE%D0%B4%D0%B8%D1%88%D0%BD%D0%B0-%D0%BF%D1%80%D0%B8%D1%81%D1%8A%D0%B4%D0%B0-%D0%B7%D0%B0-%D0%BE%D0%BF%D0%B8%D1%82-%D0%B4%D0%B0-%D0%B7%D0%B0%D0%BA%D0%BE%D0%BB%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D0%BA%D0%B0-%D1%81%D0%B8/", "text": "\n                    Клошар, който наръгал с нож любовника си, заради отказа му за хомосексуален контакт, обжалва пред Варненския апелативен съд наказанието на Окръжен съд – Варна от декември, м.г. Тогава Злати Иванов беше осъден на 6 години тъмничен затвор и да заплати на жертвата Никола Ангелов кръвнина от 30 хиляди лева.\n\nПрез септември, 2014 г. във Варна той забил нож в гърдите на спящия на пейка пред жп-гарата другар по съдба. Двамата водели скитнически начин на живот, като се препитавали с просия и събиране на вторични суровини от улиците и местата за битови отпадъци. Двамата се познавали от години, често злоупотребявали с алкохол и имали хомосексуална връзка. Във фаталната нощ и двамата се почерпили със значително количество алкохол, след което Кольо отказал на Злати хомосексуален контакт и заспал на пейка пред гаровия площад. Пренебрегнатият любовник се върнал по-късно и забил нож в гърдите на спящия, в областта на сърцето. Жертвата се събудила от силната болка и потърсила помощ, като спешна оперция спасила живота му. В хода на съдебно дирене пред първата и втората съдебна инстанции, Иванов настоявал чрез своята защита, че не е искал да убие Никола и не е вложил умисъл в действието си. Заради противоречия в показанията, дадени пред различните съдебни инстанции, Варненският апелативен съд отново го изслуша, като версията на Злати Иванов бе, че действал в условията на неизбежна отбрана. Съдът изслуша и назаначена съдебномедицинска експертиза, според която защитната му версия не съответства на начина на причиняване на нараняването на жертвата. Прокуратурата настоя за по-тежка присъда за Злати Иванов, тъй като според представителя на държавното обвинение, деянието е извършено при пряк умисъл с многобройни утежняващи вината обстоятелства, сред които начинът на живот, агресията срещу беззащитен човек и предишни осъждания на Злати. Варненският апелативен съд ще се произнесе с решение в законноустановения 2-месечен срок.\n                    ", "date": "2018.01.12", "title": "Клошар обжалва 6-годишна присъда за опит да заколи любовника си"}
{"url": "http://www.monitor.bg/a/view/89191-%D0%A0%D0%B0%D0%B7%D0%B1%D0%B8%D1%85%D0%B0-%D0%BF%D0%B8%D1%80%D0%B0%D1%82%D1%81%D0%BA%D0%B0-%D0%BC%D1%80%D0%B5%D0%B6%D0%B0-%D0%B7%D0%B0-iptv-%D1%81-500-000-%D0%BA%D0%BB%D0%B8%D0%B5%D0%BD%D1%82%D0%B8/", "text": "Сървърите били разположени в Холандия и България\n                    \n\n\n\n\n\n\n\n\n\n\n                    ", "date": "2018.01.12", "title": "Разбиха пиратска мрежа за IPTV с 500 000 клиенти"}
{"url": "http://www.monitor.bg/a/view/458-%D0%9A%D0%B0%D1%81%D0%BE%D0%B2-%D0%B1%D0%BE%D0%BD-%D0%B7%D0%B0-5-%D1%81%D1%82-%D0%B2-%D0%BD%D0%B0%D0%B4%D0%BF%D1%80%D0%B5%D0%B2%D0%B0%D1%80%D0%B0%D1%82%D0%B0-%D0%B7%D0%B0-50-%D1%85%D0%B8%D0%BB-%D0%BB%D0%B5%D0%B2%D0%B0/", "text": "\n                    Касова бележка за 0,05 лв. е фискалният бон с най-ниска стойност, регистриран досега за участие в Лотарията с касови бележки на НАП. Тя, заедно с още 5,2 млн. касови бележки, играе и за първата месечна награда от 2000 лв., която данъчните ще дадат в понеделник. Късметлията ще бъде изтеглен на 15 януари в сутрешния блок на bTV. Тогава ще стане ясен и поредният седмичен победител, който ще грабне чисто нов смарт телефон. Устройството току-що беше представено на българския пазар и е с впечатляващи параметри – 8-ядрен процесор и 4 GB RAM. Телефонът има двойна предна камера за селфита, както и внушителна 16-мегапикселовата задна камера, обясняват данъчните.\n\nДо днес, за участие във втората част на популярната игра на данъчните, са регистрирани 5,2 млн. фискални бонове на обща стойност 81 млн. лв. Близо 550 000 от бележките са от ПОС терминал. Средно всеки потребител в Лотарията се е отчел в играта с по 145 касови бележки. Фискалният бон с най-висока стойност е записан от потребител от Варна, като участници от Силистра, Сливен, Пазарджик и София са въвели касови бележки на стойност над 9000 лв.\n\nТази година късметлиите в играта на данъчните ще бъдат обявявани не само на официалния интернет сайт на Лотарията – kasovbon.bg, но и на специално създадената във Facebook страница . В социалната мрежа потребителите могат да следят последните новините около играта, както и да задават своите въпроси.\n\nГолямата награда в тазгодишното издание на Лотарията е 50 000 лв. 2000 лв. ще дават данъчните всеки месец на един щастливец, регистрирал печеливша касова бележка. Всяка седмица някой печели и предметна награда на стойност приблизително 1000 лв.\n                    ", "date": "2018.01.12", "title": "Касов бон за 5 ст. в надпреварата за 50 хил. лева"}
{"url": "http://www.monitor.bg/a/view/59143-%D0%94%D0%B0%D0%BD%D1%8A%D1%87%D0%BD%D0%B8-%D0%B7%D0%B0%D0%BF%D0%B5%D1%87%D0%B0%D1%82%D0%B2%D0%B0%D1%82-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%B2-%D0%B7%D0%B8%D0%BC%D0%BD%D0%B8%D1%82%D0%B5-%D0%BA%D1%83%D1%80%D0%BE%D1%80%D1%82%D0%B8/", "text": "Намалява броя на фирмите нарушители\n                    Данъчните погнаха търговците в зимните ни курорти. Инспектори са запечатали ски гардероб и хранителен магазин в Банско, четири обекта в Разлог и един в Боровец. Те ще бъдат с хлопнати кепенци за срок до един месец, съобщиха от Националната агенция за приходите (НАП).\n\nОт старта на проверките в Банско и Боровец инспекторите са извършили над 550 проверки и са установили само 17 нарушения. За същия период на 2017 г. инспекторите са направили 380 проверки и са издали 30 акта.\n\nДанъчните, съвместно с екипи от МВР, извършват\n\n \n\n\n\n \n\nинвентаризации и следят за реално отчитане на оборотите. Заведения за обществено хранене в Банско, в които клиентопотокът е голям, са поставени под постоянно наблюдение, с физическо присъствие на служители на приходната агенция. Целта е да се сравняват оборотите отчитани за минали периоди с регистрираните по време на проверката.\n\nОсвен това ежедневно в курортите обикалят и патрулни двойки, които са в помощ на търговците и могат да дадат съвет за работата с фискалните устройства, уточняват от НАП.\n\nДанъчните допълват, че\n\n \n\n\n\n \n\nЧрез фиктивна резервация в интернет, която играе ролята на контролна покупка, инспекторите проверяват всичко свързано с данъчното и осигурително законодателство в тези т.нар. частни квартири.\n\nЗа да бъдат информирани, в официалния сайт на агенцията, ежедневно се обявяват публично обектите, които предстои да бъдат запечатани. През миналия зимен сезон заради нарушения в Банско и Боровец бяха издадени 32 заповеди за затваряне, като в 9 от тях е направен опит за смяна на собствеността.\n                    ", "date": "2018.01.12", "title": "Данъчни запечатват търговци в зимните курорти"}
{"url": "http://www.monitor.bg/a/view/53878-%D0%98%D0%B7%D0%BD%D0%BE%D1%81%D1%8A%D1%82-%D0%BD%D0%B0-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%B7%D0%B0-%D0%95%D0%A1-%D0%BD%D0%B0%D0%B3%D0%BE%D1%80%D0%B5-109/", "text": "\n                    През периода януари - октомври 2017 г. износът на България за ЕС се увеличава с 10,9% спрямо същия период на 2016 г. и е на стойност 28 769.3 млн. лева, показват предварителни данни на Националния статистически институт. През октомври 2017 г. износът за ЕС нараства с 11.2 на сто спрямо същия месец на предходната година и е в размер на 3 226.5 млн. лева.\n\nВносът на България от ЕС през периода януари - октомври се увеличава с 10.9 на сто спрямо същия период на 2016 г. и е на стойност 30 838.7 млн. лв. по цени CIF. Най-голям е стойностният обем на стоките, внесени от Германия, Италия, Румъния, Испания и Гърция.\n\nПрез октомври 2017 г. вносът на България от държавите - членки на ЕС, нараства с 9.5 на сто спрямо същия месец на предходната година и е в размер на 3 560.6 млн. лева.\n\nВъншнотърговското салдо (износ FOB - внос CIF) на България с ЕС за периода януари - октомври 2017 г. е отрицателно и е на стойност 2 069.4 млн. лева. По цени FOB/FOB (след елиминиране на разходите за транспорт и застраховки при внос на стоки) салдото също е отрицателно и е в размер на 183.5 млн. лева.\n                    ", "date": "2018.01.12", "title": "Износът на България за ЕС нагоре 10,9%"}
{"url": "http://www.monitor.bg/a/view/27376-%D0%94%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0-%D0%B2-%D0%B8%D0%BD%D0%B4%D1%83%D1%81%D1%82%D1%80%D0%B8%D0%B0%D0%BB%D0%BD%D0%B0-%D0%B7%D0%BE%D0%BD%D0%B0-%D0%BA%D1%80%D0%B0%D0%B9-%D0%A1%D1%82-%D0%97%D0%B0%D0%B3%D0%BE%D1%80%D0%B0/", "text": "\n                    Държавата ще инвестира свои средства за изграждане инфраструктурата на бъдещата индустриална зона „Загоре“, която ще бъде върху площ от 150 дка в източния край на Стара Загора, съобщи кметът Живко Тодоров след среща с министъра на икономиката Емил Караниколов. Той очаква до седмица в търговския регистър да бъдат внесени документите за новото общинско дружество, което ще стопанисва зоната и ще привлича инвеститори, като идеята е там да се развиват основни производства с висока принадена стойност. На първо време единствен акционер ще бъде общината, но се очаква с 49 на сто от дяловете да се включи и държавата, след като бъде разработен идейният проект. Изборът на мястото за бъдещата индустриална  зона беше направен след цялостно проучване от експертите на „Индръсти  уоч“, които предложиха различни варианти, включително и неработещото от години летище край града. По думите на градоначалника при желание от страна на бизнеса частни компании също могат да станат акционери, условието ще бъде закупуване на терени в зоната.\n                    ", "date": "2018.01.12", "title": "Държавата инвестира в  индустриална зона край Ст. Загора"}
{"url": "http://www.monitor.bg/a/view/24972-375-%D0%BC%D0%BB%D0%BD-%D0%BB%D0%B2-%D0%BF%D1%80%D0%B8%D0%B1%D1%80%D0%B0%D0%BB%D0%B8-%D1%85%D0%BE%D1%82%D0%B5%D0%BB%D0%B8%D1%82%D0%B5-%D0%BE%D1%82-%D0%BD%D0%BE%D1%89%D1%83%D0%B2%D0%BA%D0%B8/", "text": "\n                    37,5 млн. лв. приходи от нощувки само през ноември са реализирали хотелите, показват данните на НСИ. Сумата се увеличава с 12,5% спрямо същия месец на 2016 г.\n\nБроят на нощувките във всички места за настаняване е малко над 711 хил., като се отчита ръст от 10,5 на сто. Най-голямо увеличение се наблюдава при местата за настаняване с 4 и 5 звезди. И през предпоследния месец от годината основните посетители на луксозните хотели са били предимно чужденци, а българите са отсядали предимно в тризвездни.\n\nСпоред НСИ през ноември 371,6 хил. души са спали в хотели, къщи за гости и вили. Броят им на годишна база се увеличава с 7,4 на сто. Сънародниците ни, нощували в местата за настаняване през ноември, са 270,8 хил. Чуждите граждани пък са били 100,8 хил., като 68,8% са ползвали хотели и са реализирали средно по 2,1 нощувки.\n                    ", "date": "2018.01.12", "title": "37,5 млн. лв. прибрали хотелите от нощувки"}
{"url": "http://www.monitor.bg/a/view/39829-%D0%9F%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%83%D0%BB%D0%B8%D1%87%D0%B8-%D0%9A%D0%95%D0%92%D0%A0-%D0%B2-%D0%BD%D0%B5%D0%B7%D0%B0%D0%BA%D0%BE%D0%BD%D0%BD%D0%B8-%D0%BF%D1%80%D0%B5%D1%81%D0%BC%D1%8F%D1%82%D0%B0%D0%BD%D0%B8%D1%8F/", "text": "Регулаторът пренебрегнал мнения от обществените обсъждания, приел промените на закрито заседание\n                    При одобряването на новите цени на водата за 16 района на страната, влезли в сила от 1 януари, от Комисията за енергийно и водно регулиране (КЕВР) са правили незаконни пресмятания, пише в протеста на Върховната административна прокуратура (ВАП), разпространен днес до медиите. С него се иска от Административен съд - София град отмяна на решението на регулатора.\nРешението за поскъпване на водата е в противоречие с материалноправни разпоредби. Според Наредбата за регулиране на цените на водоснабдителните и канализационните услуги цената се определя по формула, в която присъства показател И - инфлацията за периода от влизането в сила на утвърдената цена за първия ценови период до датата на изчисление на изменението, която влияе върху разходите на ВиК оператора. В конкретните изчисления от КЕВР е използвана информацията от интернет-страницата на НСИ за индекс на потребителските цени (ИПЦ) - месечна инфлация през 2017 г., като данните са приложени незаконосъобразно.От характера на сведенията, публикувани от НСИ е видно, че обсегът на ИПЦ е несравнимо по-голям от инфлацията, която влияе върху разходите на ВиК операторите. Затова не е случайно, че видовете разходи, върху които влияе инфлацията, съответно и начисляването й само върху тях не намират реално описание и в материалите по административната преписка, и в други актове на КЕВР. По посочения начин от комисията директно е пренебрегната императивна правна уредба.Не на последно място, при издаване на решението от КЕВР е допуснато противоречие с целта на закона, смятат от ВАП.\nВ протеста на ВАП се констатира още, че хода на процедурата от КЕВР доводи на участници в откритото заседание са приети за основателни, но внесените не само съществени промени, но и нови моменти в проектираното решение за вдигане на цените на ВиК услугата са представени и приети единствено на закритото заседание на комисията, без да е предоставена възможност за искания, бележки и възражения на други лица.\nВАП е установила още и несъблюдаване на правилата за документално оформяне на произнасянето на комисията, изискващи мотивите на всеки гласувал „против“ да се отразяват в протокол към решението.\nПрокурорите не са подминали и процедирането при определяне на т. нар. „социална поносимост на цената на В и К услугите“. Установено е, че при изчисляването й от КЕВР са отречени данните от изследването „Наблюдение на домакинските бюджети“ и са приети данните от изследването „Статистика на доходите и условията на живот“, което не е публично достъпно и затова всички, извън членовете на комисията са в невъзможност да се запознаят със съдържанието му. Освен това в ползваното от КЕВР изследване данните за доходите са по-високи с около 50% спрямо доходите от изследването „Наблюдение на домакинските бюджети“ (а според НСИ по-голяма е и максималната грешка). Това чисто аритметически обуславя по-висок размер на социалната поносимост и осигурява облекчено и безпроблемно завишаване на визираните цени и за в бъдеще. И така конкретно за региони Силистра, Монтана, Шумен, Сливен, Кърджали, Враца, Бургас образуваните цени надхвърлят прага на социалната поносимост или са близо до него.По разкрития начин от КЕВР с подмяната на смисъла на въпросната информация се утежнява положението на потребителите. В контекста на отразеното, показателна е нагласата на КЕВР непременно да увеличава цените на В и К услугите, пише още в протеста на ВАП.\n\n \n                    ", "date": "2018.01.12", "title": "Прокуратурата уличи КЕВР в незаконни пресмятания"}
{"url": "http://www.monitor.bg/a/view/75347-%D0%A1%D0%BD%D0%B5%D0%B3%D1%8A%D1%82-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0/", "text": "\n                    Понижаване на температурите и нови снеговалежи, се очакват в страната в следващите дни, според прогнозата на синоптиците.През това денонощие ще се задържи облачно, на много места - с валежи от дъжд. През деня сняг ще вали в източната част на Стара планина, а с нахлуването на студен въздух привечер в Северна България и високите полета на Западна България дъждът също ще преминае в сняг. През нощта срещу събота почти навсякъде ще вали сняг, само в Югоизточна България валежът все още ще е от дъжд. Ще духа умерен вятър от изток-североизток. Минималните температури ще са между 0 и 5 градуса, а максималните - от 4 до 9 градуса. Атмосферното налягане ще започне бавно да се повишава и ще е малко по-високо от средното за януари. По Черноморието ще е облачно с валежи от дъжд. Ще духа умерен североизточен вятър. Максималните температури ще са 8-9 градуса. Температурата на морската вода е 9 градуса. Вълнението на морето ще бъде 3-4 бала. В планините ще е облачно. Преди обяд валежи от сняг ще има в източните райони на Стара планина, а след обяд ще завали и в масивите от Западна България. Ще духа слаб до умерен южен вятър, който през деня постепенно ще се ориентира от югоизток. Максимална температура на височина 1200 метра - около 0 градуса, на 2000 метра - около минус 4 градуса. В събота вятърът от североизток ще се усили, ще е умерен, в Източна България - до силен. Температурите ще се понижат още. В по-голямата част от страната ще превалява сняг, в югоизточните райони - дъжд. В неделя в по-голямата част от страната валежите ще спрат. Слаб сняг ще превалява на места в Западна България и в крайните източни райони. Ще бъде студено и ветровито. \n\n\n                    ", "date": "2018.01.12", "title": "Снегът се завръща"}
{"url": "http://www.monitor.bg/a/view/80805-%D0%9F%D1%80%D0%B5%D0%BC%D0%B8%D0%B5%D1%80%D1%8A%D1%82-%D0%95%D0%A1-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%B7%D0%B0%D0%BC%D0%B8%D1%81%D0%BB%D0%B8-%D0%B2%D1%8A%D1%80%D1%85%D1%83-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D1%81-%D0%A2%D1%83%D1%80%D1%86%D0%B8%D1%8F/", "text": "\n                    \"Проблемът за Кипър няма да бъде решен по време на българското председателство на ЕС\". Това заявява пред кипърската новинарска агенция КНА българският премиер Бойко Борисов, цитиран от \"Блиц\". По думите на министър-председателя \"ЕС трябва да помисли много сериозно за рисковете и последствията от влошаване на отношенията му с Турция\".Той казва още, че \"ако сменим подхода спрямо Турция, това трябва да намери отражение в отбранителната политика на ЕС\". В отговор на въпрос дали и доколко Българското председателство ще даде тласък на разширяването на митническия съюз между ЕС и Турция и на либерализацията на визовия режим за турските граждани, българският министър-председател посочва, че \"като съпредседател на Съвета, България преценява, че суверенното право за взимане на решения по тези въпроси е на самия Съвет на държавите членки. В този смисъл аз мога само да \"мисля на глас\", отговаряйки на вашия въпрос\", посочва той. \"За мнозина Турция е далечна страна, за приятелите ни в Кипър, за Гърция и тук в България обаче, Турция е близо, тя има 80 милиона население и армия, която действа много ефикасно\", отбелязва Борисов. \"Ние следим хода на събитията... ЕС има търговски връзки с Турция, има сътрудничество по въпроса за Сирия и тероризма, искаме ли ние да влошим тези отношения, искаме ли да продължим да разменяме лоши изрази на високо ниво?\", пита Борисов. \"В България ние имаме мюсюлманско малцинство...ние сме много внимателни по отношение на етническата толерантност\", казва още премиерът. Борисов обяснява, че \"през 80-те години и по време на \"възродителния процес\" един милион граждани с мюсюлманско вероизповедание са напуснали България. \"И ние щяхме да имаме Косово тогава, ако не беше мощният Варшавски договор\", смята премиерът. \"В България имаме 1300 джамии. Когато бяхме член на Варшавския договор със 100 хиляди души армия, планирахме да задържим турците за четири дни на границата в случай на нападение, докато дойде помощ от Съветския съюз. Ние винаги ще стоим на европейска позиция по въпроса за Турция, но ако искаме това да се промени, трябва да го обсъдим - ако нещо се промени, тогава трябва то да намери отражение в отбранителната политика\", пояснява Борисов. \n\n\n                    ", "date": "2018.01.12", "title": "Премиерът: ЕС трябва да се замисли за отношенията си с Турция"}
{"url": "http://www.monitor.bg/a/view/60269-%D0%A1%D1%8A%D0%B2%D0%B5%D1%82%D0%BD%D0%B8%D1%86%D0%B8-%D0%B4%D0%B0%D1%80%D0%B8%D1%85%D0%B0-%D0%BF%D0%BE-%D0%B5%D0%B4%D0%BD%D0%B0-%D0%B7%D0%B0%D0%BF%D0%BB%D0%B0%D1%82%D0%B0-%D0%B7%D0%B0-%D0%B1%D0%BE%D0%BB%D0%BD%D0%B0-%D0%B6%D0%B5%D0%BD%D0%B0/", "text": "\n                    Съветниците Стефан Малинов и Петьо Кънчев от Общинския съвет в Септември дариха по една месечна заплата си в подкрепа на 33-годишна жена от село Бошуля, която спешно се нуждае от смяна на тазобедрените стави, за да проходи нормално. Младата майка Таня Бабинкова едва ходи и от болница „ Сердика“ са й предложили да й направят операцията. Проблемът е, че лечението се поема от Здравната каса, но новите стави струват 8 350 лв. За да й помогнат в Бошуля организирали благотворителна кампания, която да събере средства за интервенцията на младата жена и вече по откритата дарителска сметка има известни постъпления, но те са малко, за да могат да се платят новите стави за болната Таня. Жената има син, който е ученик в Средно училище „Георги Бенковски“ в Пазарджик, а семейството разчита на заплатата на съпруга й, за да живеят. За Таня хората в селото казват, че е пример за майка и съпруга, затова заслужава да води пълноценен живот и да оздравее. „Нека помогнем заедно!” – това е апелът е на общинския съветник на ГЕРБ от село Злокучене Стефан Малинов. По този повод той е решил да дари една своя заплата като общински съветник в Септември в помощ на Таня. „Нека покажем, че когато сме сплотени можем да постигнем всичко. Една млада жена се нуждае от средства за да може отново и пълноценно да води своя живот”, допълни Малинов.Желаещите да помогнат на Таня могат да направят това на следната дарителска сметка:\n\nПърва инвестиционна банка АД\n\nIBAN: BG54FINV91501016759944 сметка в лева\n\nBIC: FINVBGSF\n\nТитуляр – Таня Атанасова Бабинкова.\n\n В  община Септември преди Коледните и Новогодишни празници се проведе още една кампания и по инициатива на свещеник Йордан Василев се организира благотворителен базар  в залата на местния ситипарламент, на който се събраха 420 лв. Парите ще бъдат предоставени на Недялка Ваклинова, която се нуждае от пари за рехабилитация след претърпяната бъбречна трансплантация.\n                    ", "date": "2018.01.12", "title": "Съветници дариха по една заплата за болна жена"}
{"url": "http://www.monitor.bg/a/view/58251-%D0%9F%D0%BE%D1%87%D0%B8%D0%BD%D0%B0-%D0%B8%D0%B3%D1%83%D0%BC%D0%B5%D0%BD%D1%8A%D1%82-%D0%BD%D0%B0-%D0%9A%D0%B0%D0%BB%D1%83%D0%B3%D0%B5%D1%80%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80/", "text": "\n                    \n                    ", "date": "2018.01.12", "title": "Почина игуменът на Калугеровския манастир"}
{"url": "http://www.monitor.bg/a/view/72933-%D0%91%D0%BE%D1%80%D0%B8%D1%81%D0%BE%D0%B2-%D0%BF%D1%80%D0%B5%D0%B4-%D0%AE%D0%BD%D0%BA%D0%B5%D1%80-%D0%9E%D1%82%D0%B3%D0%BE%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B8-%D0%BF%D1%80%D0%B5%D0%B7-%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5-6-%D0%BC%D0%B5%D1%81%D0%B5%D1%86%D0%B0-%D0%B5-%D0%B3%D0%BE%D0%BB%D1%8F%D0%BC%D0%B0-%D1%89%D0%B5-%D1%82%D1%8A%D1%80%D1%81%D0%B8%D0%BC-%D0%BA%D0%BE%D0%BD%D1%81%D0%B5%D0%BD%D1%81%D1%83%D1%81-%D0%BF%D0%BE-%D0%B2%D0%B0%D0%B6%D0%BD%D0%B8%D1%82%D0%B5-%D1%82%D0%B5%D0%BC%D0%B8/", "text": "\n                    \n\n\n                    ", "date": "2018.01.12", "title": "Борисов пред Юнкер: Отговорността ни през следващите 6 месеца е голяма, ще търсим консенсус по важните теми за ЕС"}
{"url": "http://www.monitor.bg/a/view/49078-%D0%9F%D0%B0%D1%80%D0%BB%D0%B0%D0%BC%D0%B5%D0%BD%D1%82%D1%8A%D1%82-%D0%BE%D1%82%D1%85%D0%B2%D1%8A%D1%80%D0%BB%D0%B8-%D0%B2%D0%B5%D1%82%D0%BE%D1%82%D0%BE-%D0%B2%D1%8A%D1%80%D1%85%D1%83-%D0%B0%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D0%BE%D0%BD%D0%BD%D0%B8%D1%8F-%D0%B7%D0%B0%D0%BA%D0%BE%D0%BD/", "text": "Сидеров: Соросоиди клепат България в Европа\n                    Парламентът очаквано отхвърли ветото на президента Румен Радев върху антикорупционния закон, след едночасов дебат. Общо 146 от депутатите гласуваха срещу него, а 76 червени законотворци го подкрепиха.\n\nСпоред депутатите от БСП новият антикорупционен орган ще може да оказва натиск на политически лица. Социалистите възроптаха и срещу процедурата за назначаване на бъдещия мегаорган, който ще бори корупцията. Народното събрание е най-големият гарант за назначенията във всеки един орган, контрира пък председателят на парламентарната група на ГЕРБ Цветан Цветанов. Не сме дали шанс и един ден на този закон, а обявяваме, че няма да работи, подчерта от своя страна Хамид Хамид от ДПС.\n\nСоцлидерът Корнелия Нинова пък нападна управляващите с димите: Вашият антикорупционен закон няма разделение на властите. Няма да сработи, защото когато човекът, който краде, назначава този, който трябва да го контролира, той няма да влезе в затвора. Днес управлява ГЕРБ, утре ще е БСП. Уви, ще пропуснете последния шанс.“.\n\nПо време на дебатите лидерът на \"Атака\" Волен Сидеров издаде какъв подарък е подготвил за шефа на ЕК Жан-Клод Юнкер, който е у нас заедно с всички еврокомисари заради стартирането на БГ председателството на ЕС. Той щял да му въчи бутилка нашенска ракия. \"Следобед имам намерение да подаря на г-н Юнкер една бутилка хубава ракия. Аз питам, това корупция ли е\", попита риторично Сидеров. Той намеси по време на дискусията и соросоидите. \"Родните соросоиди клепат България като най-корумпираната в ЕС. Публикациите в чуждите издания, които очернят страната ни като корумпирана, се правят от наши соросоиди\", категоричен бе Сидеров. Той цитира статия в \"Гардиън\", която му проглушила ушите и която се позовавала за твърдения на активиста от \"Соросова организация\" Огнян Шентов. \"Българин ни клепа и оттам идва тази нечиста струя\", възмути се Сидеров.\n\nМеждувременно Елена Йончева от БСП за пореден път атакува колегата си Делян Добрев от ГЕРБ, като обяви, че фирми, близки до него и зет му, са санирали различни сгради и са усвоили обществени поръчки за 50 млн. лв. Тя обяви, че ще предаде доказателствата на прокуратурата. В отговор Добрев заяви, че не е свързан с такива фирми и смята да съди Йончева в момента, в който тя подаде сигнала.\n                    ", "date": "2018.01.12", "title": "Парламентът отхвърли ветото върху антикорупционния закон"}
{"url": "http://www.monitor.bg/a/view/74430-%D0%AE%D0%BD%D0%BA%D0%B5%D1%80-%D0%9D%D1%8F%D0%BC%D0%B0-%D0%B4%D0%B0-%D0%BE%D1%82%D1%81%D1%82%D1%8A%D0%BF%D1%8F-%D0%9C%D1%8F%D1%81%D1%82%D0%BE%D1%82%D0%BE-%D0%B2%D0%B8-%D0%B5-%D0%B2-%D0%A8%D0%B5%D0%BD%D0%B3%D0%B5%D0%BD/", "text": "Борисов: Ако има по-добре пазена граница в ЕС, аз ще се откажа от приемането ни в зоната\n                    \n\n\n                    ", "date": "2018.01.12", "title": "Юнкер: Няма да отстъпя. Мястото ви е в Шенген (ОБНОВЕНА)"}
{"url": "http://www.monitor.bg/a/view/66145-%D0%94%D0%BE%D0%B1%D1%80%D0%B8%D1%87-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D1%81%D1%80%D0%B5%D1%89%D1%83-%D0%BF%D0%BE%D0%B2%D0%B8%D1%81%D0%BE%D0%BA%D0%B0%D1%82%D0%B0-%D1%86%D0%B5%D0%BD%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0-%D0%B8-%D1%81%D1%83%D1%85%D0%B8%D1%82%D0%B5-%D1%87%D0%B5%D1%88%D0%BC%D0%B8/", "text": "\n                    Граждани на Добрич организират протестно шествие срещу предстоящото ново увеличение цената на водата и тоталния безводен режим, заради честите аварии в региона. В понеделник на свое заседание КЕВР ще обсъжда предложението на Вик Добрич, което е повишаване на цената с 4 ст. за кубик и крайна цена от 3,28 лв.\n\nПротестът е насрочен за неделя (14 януари), като сборният пункт е в 11.00 часа пред Областна администрация. „Плащаме най-скъпата вода в България, а чешмите ни сухи! Налягане няма и улиците ни разбити. Едни и същи аварии с години! Стига!!! И СТОТИНКА Е МНОГО!!!”, се казва в призива на организаторите, разпространен в социалните мрежи.\n\nПрез последния месец гражданите на Добрич са подложени на тотално безводие, заради честите аварии. Най-потърпевши са живущите в кв. „Пинета” и в центъра, както и всички обитатели на жилища по високите етажи. Не можем да се изкъпем под душ, защото налягането е слабо и водата не може да потече. За пералня и дума не може да стане. Върнаха ни с два века назад, живеем като в първобитния строй, жалват се потърпевшите.\n                    ", "date": "2018.01.12", "title": "Добрич на протест срещу по-високата цена на водата и сухите чешми"}
{"url": "http://www.monitor.bg/a/view/34093-%D0%A0%D1%83%D1%81%D0%B5%D0%BD%D0%BA%D0%B0%D1%82%D0%B0-%D0%9D%D0%B8%D0%BD%D0%B0-%D0%BF%D0%BE%D0%B4%D0%B0%D1%80%D1%8F%D0%B2%D0%B0-%D0%BF%D1%80%D0%B8%D1%87%D0%B5%D1%81%D0%BA%D0%B8-%D0%BD%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8-%D0%B6%D0%B5%D0%BD%D0%B8/", "text": "Дамите получават билет за концерт или театрално представление от „Канев център”\n                    Русенската фризьорка Нина Йорданова започна благотворителна инициатива в подкрепа на жени с онкологични заболявания. В нейния салон дамите ще могат безплатно да си направят прически и да върнат самочувствието си в момент, когато водят най-тежката битка за живота си – тази с коварния рак.\n\n„Имам клиентки, както и близки хора, преминали през тази криза, и знам колко объркани са те в този момент. Допълнително жените се притесняват и от външния си вид, след като са преминали курс на химиотерапия и са останали без коса. Много от тях се затварят вкъщи, изолират се и не искат да контактуват. Един малък жест на внимание би могъл да им върне самочувствието и да им вдъхне надежда”, казва Нина, която се занимава с фризьорство от 25 години.\n\nПрез цялата 2018 г. тя ще приема жени, регистрирани в Комплексния онкологичен център в Русе, на които предстои химиотерапия, когато лекарите препоръчват на пациентките да си оформят къси прически, или вече са преминали курса на лечение, когато е необходимо вече поникналата коса да се оформи. Дамите ще имат право на три безплатни процедури – два пъти подстригване и боядисване и веднъж оформяне на перука. Боите са безплатни, а първите трийсет жени ще получат като подарък балсам маска за подхранване и възстановяване на косата.\n\nЗа да има подход при обслужването на дами с такъв здравословен проблем и да бъде още по-полезна, Нина възнамерява да се консултира с психолог. Тя се надява и други нейни колеги от Русе да я последват в благородното дело.\n\nКъм инициативата на стилистката се присъедини и Русенският университет „Ангел Кънчев”. От там осигуряват безплатно посещение на театрална постановка или концерт през 2018 г. в „Канев център”. Билетът, който е за двама, дамите ще получават във фризьорския салон.\n\nВ Комплекстния онкологичен център в Русе са регистрирани близо 13 000 онкоболни жени от областите Русе, Разград и Силистра. Ежегодно химиотерапия преминават около 800 пациентки.\n                    ", "date": "2018.01.12", "title": "Русенката Нина подарява  прически на онкоболни жени"}
{"url": "http://www.monitor.bg/a/view/41325-%D0%95%D0%B2%D1%80%D0%BE%D0%B4%D0%B5%D0%BF%D1%83%D1%82%D0%B0%D1%82%D0%BA%D0%B0-%D1%81%D0%BA%D0%BE%D1%87%D0%B8-%D1%81%D1%80%D0%B5%D1%89%D1%83-%D0%BA%D0%BB%D0%B8%D0%BF-%D0%B7%D0%B0-%D0%91%D0%93%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE/", "text": "\n                    Френският евродепутат от „Зелените“ Карима Дели поиска сваляне на един от видеоклиповете, които рекламират българското председателство на Съвета за ЕС. Според французойката клипът толерирал сексуалния тормоз.\n\nПричината за възмущението на Дели е началото на видеото, в което актьорите Лорина Камбурова и Бойко Кръстанов се срещат във влак на фона на думите „България - когато я срещнете за първи път, може да ви даде грешен сигнал. Помнете - тук „не“ може да значи „да“. Не че се опитва да ви обърка, просто ви кани да я опознаете сами.“. Французойката, която явно не е запозната с факта, че българите кимат в обратна посока за съгласие или несъгласие, противно на възприетото в Европа, е приела думите като толеранс към сексуалния тормоз над жените. Възмущението си Дели изрази в Туитър. „Противно на това, което се твърди в официалния клип на Съвета на ЕС, чието председателство този месец пое България: „не“ никога не значи „да“. Основно правило за съгласие и уважение към жените. Искам свалянето му“, написа в профила си французойката, която оглавява комисията по транспорт и туризъм в Европарламента. Към поста си тя е добавила и хаштага на кампанията срещу сексуален тормоз, която взриви Холивуд - #metoo.\n                    ", "date": "2018.01.12", "title": "Шефка в ЕП скочи срещу клип за БГ председателството"}
{"url": "http://www.monitor.bg/a/view/46204-%D0%9E%D0%BF%D1%80%D0%B0%D0%B7%D0%BD%D0%B8%D1%85%D0%B0-%D0%9D%D0%94%D0%9A-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D0%B3%D0%BD%D0%B0%D0%BB-%D0%B7%D0%B0-%D0%B1%D0%BE%D0%BC%D0%B1%D0%B0/", "text": "\n                    \n\n\n\n\n                    ", "date": "2018.01.12", "title": "Заплашиха НДК с бомба (ОБНОВЕНА)"}
{"url": "http://www.monitor.bg/a/view/30523-%D0%A2%D0%B5%D0%BB%D0%B5%D0%B3%D1%80%D0%B0%D1%84-%D0%B8-%D0%9C%D0%BE%D0%BD%D0%B8%D1%82%D0%BE%D1%80-%D1%81%D0%B5%D0%B7%D0%B8%D1%80%D0%B0%D1%85%D0%B0-%D0%95%D0%B2%D1%80%D0%BE%D0%BF%D0%B0-%D0%B7%D0%B0-%D1%86%D0%B5%D0%BD%D0%B7%D1%83%D1%80%D0%B0%D1%82%D0%B0-%D0%BD%D0%B0-%D0%A4%D0%B0%D0%B1%D1%80%D0%B8%D0%BA%D0%B0%D1%82%D0%B0-%D0%B7%D0%B0-%D1%84%D0%B0%D0%BB%D1%88%D0%B8%D0%B2%D0%B8-%D0%BD%D0%BE%D0%B2%D0%B8%D0%BD%D0%B8/", "text": "\n                    Писмо до ръководствата на Европейската асоциация на издателите на вестници (ENPA) и на „Репортери без граници“ изпратиха главните редактори на вестник и информационна агенция „Монитор“ Любомира Будакова и вестник „Телеграф“ Васил Захариев. Причината е грубото погазване на всички етични и журналистически правила за свобода на словото и достъп до публично събитие от страна на менторите на Фабриката за фалшиви новини – олигарсите Иво Прокопиев, Огнян Донев и Сашо Дончев.\n\nНа 10 януари, Съюзът на издателите в България, който всъщност представлява само интересите на въпросните скандални бизнесмени, двама от тях – Прокопиев и Донев, подсъдими, направи полутайна сбирка, на която представи т.нар. „Бяла книга за свободата на медиите в България“. На нея подмами представители на ENPA, “Репортери без граници” , а също и дипломати, но извън тях покани за присъствие и участие имаха само представители на НПО-та и издания, съставляващи Фабриката за фалшиви новини, с която олигарсите се опитват да манипулират общественото мнение. Опитите на представителите на други медии, в това число „Монитор“ и „Телеграф“ да влязат на форума, бяха спрени от организаторите, които буквално затръшнаха вратите на конференцията. В писмата си двете издания подчертават, че това е нарушаване на всички етични и морални правила на професията, в това число и на етичния кодекс, приет от СИБ и задават следните въпроси на ENPA и „Репортери без граници“: 1. Толерират ли представляваните от Вас организации грубото нарушение на етичните правила и на морала в журналистиката, че всеки има основното право на свобода на изразяване и достъп до информация, които участниците в срещата категорично погазиха? 2. Бялата книга съдържа преднамерено изопачени и манипулирани факти. Не смятате ли, че с отказа да бъдат допуснати до дискусията представители на останалите основни медии, преднамерено на обществото се поднася неточна и непроверена информация, скриват се и изопачават факти, за които се знае, че са неверни? Не са ли именно това принципите, на които стъпват фалшивите новини – феномен, които Вашите организации категорично осъждат и водят последователна битка с тях? 3. Как се отнасяте към факта, че при изготвянето на Бялата книга не е посочен нито един официален източник и отговаряли това според Вас на наложените в Европа и света журналистически стандарти? 4. Възможно ли е според Вас на среща, посветена на свободата на медиите, да бъдат допуснати само определени медии и чували ли сте за подобен прецедент в друга страна на ЕС?\n                    ", "date": "2018.01.12", "title": "“Телеграф” и „Монитор“ сезираха Европа за цензурата на Фабриката за фалшиви новини"}
