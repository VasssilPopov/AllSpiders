{"url": "https://www.monitor.bg/bg/a/view/20-kyshti-za-gosti-sa-postroeni-vyv-varnensko-s-5-7-mln-leva-evrosubsidii-164276", "text": "20 къщи за гости са построени във Варненска област със средства от Програмата за развитие на селските райони. Според справка в Държавен фонд „Земеделие“, над 5,7 млн. лева са субсидиите, отпуснати за изграждането им. Някои от тях са новопостроени, други са създадени след реконструкция на вече съществуващи вили или малки хотели. Шест от бенефициетите във Варненско са получили по 391 хиляди лева, каквато е и най-високата сума, отпусната за къщите за гости в областта. Най-ниската сума е към 48 хиляди лева. 327 договора на обща стойност от близо 435 млн. лв., са сключени по оперативните програми във Варненска област за програмния период 2014-2020 година, уточниха от Областния информационен център в морската столица. 10 нови договора на стойност 3,9 млн. лв. са сключени за последните 6 месеца по ОП „Развитие на човешките ресурси“, а 180 договора на обща стойност 168 млн. лв. са подписани по ОП „Иновации и конкурентоспособност“ Във Варненска област се изпълняват 100 проекта, като размерът на инвестицията за всички е над 83 млн. лв. По ОП „Храни и/или основно материално подпомагане“ по операция „Осигуряване на топъл обяд“ в Североизточния регион участват 30 общини с 42 трапезарии. Потребители на услугата са 8 534 души. По процедурата „Изграждане и развитие на центрове за върхови постижения“ по ОП „Наука и образование за интелигентен растеж“ в Североизточния регион се реализират два проекта с партньори от СИР. Четири са проектите по процедура „Изграждане и развитие на центрове за компетентност“ с участието на ТУ, ИУ, ВВМУ и Института по металознание на БАН с Център по хидро и аеродинамика във Варна.  ", "date": "2019.05.04", "title": "20 къщи за гости са построени във Варненско с 5,7 млн. лева евросубсидии"}
{"url": "https://www.monitor.bg/bg/a/view/premieryt-ogleda-rakovski-predi-pristiganeto-na-papa-francisk-164278", "text": "„Много важно посещение, цял свят ще го следи. 780 камери ще снимат месата, ще я предават по цял свят. Вие помните новите църкви, които построихме. Неслучайно папа за втори път идва в Раковски, може да сравните какво е било преди и какво е сега”, каза премиерът Бойко Борисов по време на посещение в Раковски преди визитата на папа Франциск там. „Папата има покани в стотици държави, това е много тежка организация. Дай Боже, всичко да мине добре. 2 месеца стотици хора изпипват детайли. В света няма да има вестник, който да не пише за папата утре. Това е много добра реклама за България”, каза още Борисов.", "date": "2019.05.04", "title": "Премиерът огледа Раковски преди пристигането на папа Франциск"}
{"url": "https://www.monitor.bg/bg/a/view/globa-135-evro-za-karane-na-elektricheska-trotinetka-po-trotoara-vyv-francija-164279", "text": "Движението по тротоарите на електрически тротинетки, които през последните месеци превзеха улиците на големите градове във Франция, скоро ще бъде забранено и ще се налага глоба в размер на 135 евро, съобщи правителството, цитирано от АФП. Френската министърка на транспорта Елизабет Борн каза в интервю за в. \"Паризиен\", че заради масовото каране на тротинетки е настанала \"анархия\" и се е възцарил \"законът на джунглата\". Ограниченията ще засегнат всички \"моторизирани средства за придвижване\" като електрическа тротинетка, сегуей и самобалансиращ се скутер (ховърборд). От началото на учебната година през септември ползвателите на тези алтернативни превозни средства ще трябва да ги карат само по велоалеи и по улиците. На тротоара те ще могат само да се бутат и да са с изключени мотори. Извън населените места движението им ще бъде забранено по пътното платно и ще може да се показва само по зелени пътища и велотрасета. Забранява се използването им от лица под 8-годишна възраст и карането им със слушалки.", "date": "2019.05.04", "title": "Глоба 135 евро за каране на електрическа тротинетка по тротоара във Франция"}
{"url": "https://www.monitor.bg/bg/a/view/levski-pobedi-botev-v-plovdiv-164284", "text": "Воден от новия си временен старши треньор Георги Тодоров отборът на Левски победи с 3:1 като гост Ботев Пловдив в последен мач от 32-ия кръг в първата шестица на Първа лига. \"Сините\" стигнаха до успеха с голове в последните минути. Преди началото на двубоя присъстващите на стадиона почетоха паметта на легендата на домакините и на българския футбол Динко Дерменджиев-Чико с бурни ръкопляскания. Футболистите на двата отбора излязоха с фланелки с изображението на Чико, на които пишеше \"Легендите не умират\". Столичани започнаха по-добре и в 21-ата минута поведоха в резултата. Живко Миланов беше повален в наказателното поле от Кристиан Добрев и Станислав Костов реализира отсъдената дузпа. В 40-ата минута феновете на Левски опънаха транспарант \"Почивай в мир, Чико\", а \"жълто-черните\" привърженици отвърнаха с продължителни аплодисменти. Секунди преди почивката Кристиан Добрев проби през отбраната на Левски, последва стълкновение с Деян Иванов. Нападателят на домакините подна в наказателното поле и поиска дузпа. Реферът Георги Кабаков обаче прецени, че няма основание да я отсъди. Ботев започна по-агресивно след почивксата и в 67-ата минута успя да изравни. Тодор Неделев проби прец зентъра и шутира от границата на пеналта, топката се отклони от Нуно Рейш и влетя в мрежата на Николай Михайлов. Двубоят вървеше към равенство, но в 87-ата минута при контраатака Хали Тиам ивзеве Станислав Иванов в удобна позиция и точен удари той вкара за първи път през сезона в първенството. В 90-ата минута Паулиньо проби и подаде на Валери Божинов, който бе точен на празна врата, фиксирайки крайното 3:1 за Левски.", "date": "2019.05.04", "title": "Левски победи Ботев в Пловдив"}
{"url": "https://www.monitor.bg/bg/a/view/kolko-pribira-kim-kardashjan-za-snimka-v-instagram-164280", "text": "Колко прибира Ким Кардашян, след като пусне някоя снимка в Instagram? Отговорът на този въпрос тревожи мнозина – при това не само фенове на 38-годишната Ким. Селфи-кралицата печели между 300 000 и 500 000 щатски долара за един кадър със себе си в социалната мрежа. Според сп. „Форбс” Ким съвсем не е бедна – състоянието й се оцевнява на около 350 милиона долара.", "date": "2019.05.04", "title": "Колко прибира Ким Кардашян за снимка в Instagram?"}
{"url": "https://www.monitor.bg/bg/a/view/peevski-cjala-sedmica-razpyvan-ot-oligarhichen-strah-obzor-164277", "text": "Страхът е най-голямото шубе на света, са казали умните хора. Олигарсите цяла седмица го доказват. Преди почти седем дни стана ясно, че депутатът от опозиционната ДПС и издател на \"Телеграф медиа\" Делян Пеевски е част от листата на движението за евровота в края на месеца. Народният представител от години печели всички избори, на които се яви. Хората го познават, знаят, че държи на думата си, виждат, че се бори с олигархичните сенки у нас - спира им далаверите със законодателни инициативи, а медиите му разкриваме всички афери на подсъдимите босове. а щом всичко това се забелязва от хората, то се забелязва и от олигарсите. Които като във вица за китайчето и моряците - хич не ги обичат тия работи с осветяването на престъпните им схеми. Затова от седмица са свирили сбор на всичките си пионки и всячески се опитват да пресекат пъта на Пеевски към Брюксел. Цяла седмица Фабриката за фалшиви новини бълва медийни манипулации по адрс на депутата - отначало претопли опроверган преди 5 години фейк и се опита да пробута одъртелите си измислици, че Пеевски имал руски връзки ( ). Номерът обаче не мина, защото няма човек, който да е с всичкия си и да не се замисли, че Пеевски е бил блед юноша, когато у нас е паднал комунизма и е започнало преразпределянето на държавната баница. За приватизацията и нейните повелители като Костов и Прокопиев дори няма да си отваряме устата. Когато този опит за атака не успя - олигарсите се присетиха за любимите си приоми - активни мероприятития за очерняне на врага и лобизъм в полза на задкулисието ( и  . То не бяха измислици, Пеевски кадрувал в Темида и опити на доносник от ДС да вкара в устите на европарламентаристи, че не искат депутата в Брюксел. Последва нова провал. Но олигархията винаги има план Б. Или в този случай - БОЕЦ на разположение. Видинското НПО (което обича снимките с Цветан Василев в Белград и често се кланя на олигарсите) и този път намери начин да обслузи задкулисните си ментори. Подавайки сингал, че Пеевски уж ен отговарял на критериите за евродепутат, но ЦИК моментално ги опроверга ( ). Оказа се, че просто бойците на банкера-беглец не умеят да четат. Не се са единствените от пионките на задкулисето, които могат да бъдат посочени като такъв пример ( ). Какво да се прави - меракът и възможностите не винаги се припокриват. Тази седмица се изтъркули - остават още три до евровота. Да видим какво още са приготвили олигарсите, за да се опитат да спрат Пеевски за Брюксел.", "date": "2019.05.04", "title": "Пеевски - цяла седмица разпъван от олигархичен страх (ОБЗОР) "}
{"url": "https://www.monitor.bg/bg/a/view/muzikata-ni-vladee-v-tel-aviv-164249", "text": "До, ре, ми и място в Тел Авив за „Евровизия“ си намери! Това мото изповядват през последните месеци организаторите на местно ниво на прочутия песенен конкурс. С редица предизвикателства и няколко протеста зад гърба си, „Евровизия“ окончателно намери дома си в един от най-популярните градове на Израел. Тел Авив няма нужда от голямо представяне сред пътешествениците по душа. Ежегодно той е посещаван от над 2 милиона туристи, като на територията му ги привлича любопитният контраст между подредеността на Запада и типичния ориентал. След броени дни, наред с всички останали свои предимства като дестинация, Тел Авив а макар че България тази година няма да се съревновава за златото на конкурса, родните фенове вече се оглеждат за опция да посетят тазгодишната столица на „Евровизия“. Шанс за селфи не само с участниците в конкурса (тази година те са 41), но и с холивудската звезда Гал Гадот и поп иконата Мадона са сред безспорните предимства за „отскок“ на 1550 километра от родната ни стряха. Излизането на изпълнителката на Vogue за две парчета време на сцената на „Евровизия“, впрочем, предизвика неистов скандал в артсредите основно по света, защото у нас – уви, след като не участваме, конкурсът не представлява кой знае каква тема. Тези дни стана ясно, че и друга световноизвестна звезда извън „конкурсната програма“ ще присъства на финалите в Тел Авив. Това е комикът Уил Фарел, който е в процес на снимки на филм за „Евровизия“ и поради тази причина ще се закове на първия ред в публиката за втора поредна година. Ако пък отивате за самото преживяване без идеята да се превръщате в ловци на автографи, ето какво ви очаква на място. Изненадващо, по средата на организацията на конкурса тази година, израелските власти отсъдиха, че местата в хотелите няма да стигнат за всички ентусиасти, придошли покрай „Евровизия“ в Тел Авив. Това е и причината да се като в него гостите на конкурса ще бъдат настанявани в палатки и каравани. Според плана те ще бъдат едноместни, двуместни, ще има и такива, пригодени за цели семейства. В лагера ще има и отделни учреждения, които да служат като тоалетни, бани, перални и туристически центрове. Терен на къмпинга ще даде един от най-големите паркове в Тел Авив – HaYarkon. И макар че решението беше взето на принципа на спасителната жилетка почти в последния момент, лагерът ще спомогне за създаването на аура, наподобяваща тази на най-големия музикален фестивал отвъд Океана – „Коачела“. За хората, които не се опасяват, че са податливи на морска болест, пък се предполага, че на терен ще могат да ви настанят и на круизен кораб. Да започнем обаче още от самото начало – заминаването. това удоволствие, ако вземете и другарче за компания (предполагаме, че са малко хората, които биха предприели подобно пътуване сами). В тази сума влизат два билета за финала, два самолетни билета в съответните посоки София – Тел Авив и обратно и нощувка в някоя от малкото останали хотелски стаи. Всъщност, ако досега не сте си купили пропуск за „Евровизия“, не стягайте куфарите отсега – според данни на израелския сайт leaan.co.il е останал един свободен билет за големия финал. На терен пък ви очакват масови проверки. Още на летището ще ви попитат какъв е поводът за визитата, името на хотела, в който ще отседнете, и т.н. Всъщност мерките за сигурност около конкурса ще са особено затегнати. Не само защото е но и заради появили се заплахи от терористични организации. Според видео, което циркулира в интернет, ислямското движение за съпротива Хамас заплашва, че ще изстреля ракети по време на конкурса, ако Израел не отговори на изискванията им. Проблематичен изглежда обаче фактът, че местният екип на конкурса среща трудности с осигуряването на охрана (и транспорт, но това изглежда по-маловажно – б.а.) за събитието. „Отговорността за финансирането се прехвърля между отделните министерства – на културата и спорта, комуникациите и финансите“, обясняват от израелското издание Haaretz. Любопитно е впрочем защо за тези основополагащи фактори не достигат средства, а в същото време се организират вече няколко кампании за набиране на софтуерни компании, които Така местна компания се погрижи ресторантите на терен да си служат с чатбот, говорещ най-сетне и на английски език, когато се наложи посетителите да си запазят маса онлайн. След първия хакатон, свързан с конкурса, пък други специалисти в областта ще изпробват уменията си в изработването на софтуер, който да помогне на хората с увреждания да следят излъчването на „Евровизия“. В случай че и това не ви плаши от пътуването или пък пренасочвате заминаване за други дати на календара, Тел Авив отново ще ви посрещне с отворени обятия. Извън музикалния транс покрай „Евровизия“ градът има какво да предложи на своите посетители, а независимо от това по кое време се отправите натам, задължително, а вероятно и неизбежно е Именно там е мястото за привържениците на нощния живот, като там ще намерите най-много барове и заведения. Голяма част от сградите тук са дело на емигриралите от нацистка Германия евреи през 30-те и 40-те години на миналия век. Само на няколко метра от Белия град, където всъщност са разположени по-хубавите жилищни квартали на Тел Авив, се намира пазарът „Кармел“. Там ще се сблъскате челно с дивия ориентал. Мястото не се препоръчва за хора, получаващи чревни конвулсии при наличието на силни миризми и големи тълпи, измежду които е по-вероятно да си тръгнеш с посинен от настъпване крак, отколкото с някаква придобивка. Обезателно си вземете и бански за Тел Авив. Новият град е разположен покрай много красива и добре поддържана крайбрежна ивица с много прелестни плажове и места за отдих. Нещо повече - почти навсякъде ще можете да намерите палма, под която да се скриете, така че Смятан от мнозина за столица на Израел, Тел Авив впрочем служи като притегателна сила дори за родните туристи, които не обичат да експериментират с местни кулинарни деликатеси по време на пътуванията си. Причината – в сърцето на града е разположен ресторант „Витоша“, който – както можете да предположите и от неговото име - предлага предимно българска кухня, а интериорът му напомня значително за нашите си механи. Сред останалите места, които ви съветваме да посетите, е и най-старият квартал Яфо (Яфа). Там се разпростира едно от най-важните пристанища на Древен Израел и най-старите селища в света - открити са археологически находки от 18-и век пр.Хр. Яфо е и център на репатрираните в Израел български евреи, заради което има магазини и кафенета с надписи на български език.", "date": "2019.05.04", "title": "Музиката ни владее в Тел Авив"}
{"url": "https://www.monitor.bg/bg/a/view/seltik-e-siguren-shampion-na-shotlandija-164281", "text": "Отборът на „Селтик” завоюва за осми пореден път титлата в шотландската Висша лига след успех като гост на Абърдийн с 3:0.  „Детелините“ се нуждаеха само от равенство на „Питъдри“, за да си подпечатат поредната шампионска титла. Домакините първи имаха шанса да открият на два пъти чрез Джеймс Уилсън, който уцели гредите. „Селтик” изчака търпеливо шанса си и поведе пет минути преди почивката чрез Микаел Лустиг. Йозо Симунович направи 2:0 малко след началото на второто полувреме. Френският нападател Одсон Едуард получи подаване от Том Рогич и оформи крайния резултат две минути преди края на редовното време с 21-ия си гол от началото на сезона. Победата означава аванс от 12 точки пред градския съперник „Глазгоу Рейнджърс”, което прави „Селтик” недостижим на върха.", "date": "2019.05.04", "title": "„Селтик” е сигурен шампион на Шотландия"}
{"url": "https://www.monitor.bg/bg/a/view/cska-pobedi-kato-gost-cherno-more-164282", "text": "ЦСКА победи като гост „Черно море” във Варна с 3:1 и успя да съкрати на 3 точки изоставането си от лидера в първенството Лудогорец. С успеха си столичния тим има 68 точки, докато разградчани са с 71. Черно море пък е на шеста позиция с 48 точки в актива си. Двубоят започна с минута мълчание в памет на починалата легенда на българския футбол Динко Дерменджиев. Гостите поведоха в резултата в 33-та минута след контраатака и страхотен гол на Тиаго Родригес, който с техничен удар от границата отляво на наказателното поле прати топката в мрежата на домакините. В 52-та минута ЦСКА вкара втори гол в мача. При контраатака Тиаго Родригес успя да подаде топката към Едвин Джеси, който от 10-тина метра вкара за 2:0. В 66-та минута Черно море успя да намали пасива си чрез Васил Панайотов, който вкара за 1:2. В 75-та минута гостите стигнаха до трети гол, който бе дело на Али Соу и това оформи крайното 3:1 за ЦСКА.", "date": "2019.05.04", "title": "ЦСКА победи като гост „Черно море”"}
{"url": "https://www.monitor.bg/bg/a/view/kraljat-na-tajland-se-koronjasa-sam-snimki-164283", "text": "Маха Ваджиралонгкорн беше коронясан официално за крал на Тайланд на пищна церемония в Големия дворец в тайландската столица Банкок, предадоха световните агенции. Кралят сам постави на главата си Великата корона на победата - кралска регалия, тежаща над седем килограма, изваяна от злато и инкрустирана със скъпоценни камъни. Маха Ваджиралонгкорн се възкачи на престола след кончината на баща си крал Пумипон Адулядет през октомври 2016 г. Церемонията по коронацията му обаче бе забавена заради спазването на траур в памет на покойния крал, властвал в Тайланд в продължение на 70 години. На церемонията днес новият крал изпълни няколко специфични ритуала, облечен в бяло, след което се преоблече в кралски одежди, обшити със злато. Церемонията, започнала с оръжейни салюти, съчетаваше будистки и хиндуистки ритуали в съответствие с тайлайндските будистки традиции и с вярването, че кралете на Тайланд са превъплъщение на хиндуисткия бог Вишну. След като беше коронясан, кралят връчи кралски регалии на съпругата си Сутхида Ваджиралонгкорн На Аюдхя, която стана официално кралица. В сряда бе обявено, че Маха се е оженил за Сутхида, но не се уточняваше на коя дата е станало това. Сутхида е била стюардеса в авиокомпанията \"Тай еъруейз\", преди да бъде назначена за командир на семейната охрана на краля с чин генерал. Кралица Сутхида, която е на 40 години, е четвъртата съпруга на крал Маха Ваджиралонгкорн. Кралят, който е на 66 години, има петима синове и две дъщери от предишни бракове. Тържествата по коронацията на краля продължават утре и в понеделник. Утре е планирано да има кралска процесия, която ще продължи 7 километра и в която ще участват 343 души. По време на нея мъже ще носят краля, седна върху пищно декорирано кресло от типа паланкин. Очаква се процесията да привлече 150 000 зрители в старата част на Банкок. В понеделник кралят ще приветства множеството от балкона на големия дворец в Банкок. Церемониите струват 31 милиона долара. В навечерието на коронацията кралят помилва 50 000 затворници от цялата страна.", "date": "2019.05.04", "title": "Кралят на Тайланд се короняса сам (СНИМКИ)"}
{"url": "https://www.monitor.bg:443/bg/a/view/naj-goljamata-chastna-kolekcija-ot-volkswagen-se-prodava-video-164254", "text": "Най-голямата частна колекция на модели на Volkswagen предстои да бъде разпродадена. Колите могат да се намерят онлайн, а за среща със собственика е необходима предварителна проверка на потенциалния купувач. Музеят в Пуерто Рико VolkyLand е познат в цял свят с богата си колекция от модели на Volkswagen. Неговото затваряне се очакваше още преди време, тъй като собственикът д-р Норман Гонзалес е вече на възраст, в която трудно може да се справя с поддръжката му. \"Предполагам, че просто извадих късмет – в миналото собственикът на музея е купувал коли през сайта ми\", коментира любителят на коли и водещ на „Sticker Shock“ по Discovery Ранди Карлсън, с чиято помощ скъпите автомобили ще бъдат разпродадени. По негови думи Гонзалес първоначално е опитал да продаде цялата колекция наведнъж, но впоследствие се е разбрал с Карлсън моделите да се търгуват един по един. През април Карлсън лично пътувал до карибския остров, за да направи опис на автомобилите и се върнал с впечатлението, че мястото наподобява Шоколадовата фабрика на Чарли (по книгата на Роалд Дал). като сред тях могат да се видят редките 1952/3 „Zwittter“ автомобили, няколко Baja Bugs и два автомобила от серията 2003 VW Beetle “Ultima Edicions”, направени като последно изпращане на модела, който все още се прави в Мексико близо 70 години след пускането му по немските улици. Може и да сте единствените с 1983 Grumman KubVan, предшественик на пощенския камион на Grumman LLV, който все още се използва от американската пощенска служба. Предлагат се и Beetle с плъзгащо отваряне, панелен ван Beetle, както и такива модели, преструктурирани от Hummers до MG. Има и цял куп от странности за тези, които обичат необичайното като опция. Само няколко дни след пускането на обявата, че музеят ще затвори, на Гонзалес се наложи да публикува и съобщение, че поради големия интерес и внимание. Всъщност собственикът и Карлсън са преследвани ежедневно от хора, които искат да се доредят до красивите модели, а само на първия ден са продадени 10 коли. Според Карлсън има още много автомобили, за които хората се надпреварват, а снимки на всички модели дори не са качени в сайта.", "date": "2019.05.04", "title": "Най-голямата частна колекция от Volkswagen се продава (ВИДЕО)"}
{"url": "https://www.monitor.bg:443/bg/a/view/rabotnik-vyv-fermata-hala-na-pytja-164264", "text": "Едни от най-мултифункционалните автомобили безспорно са пикапите с 5 места, голям товарен отсек и висока проходимост. Пикапът може да бъде практичен транспорт за ежедневието, семейна кола за уикендите и работник за превоз на товари, спортни принадлежности и теглене на ремарке или каравана. Най-добрият пикап на европейския пазар от няколко години е Volkswagen Amarok. Той постоянно се обновява и усъвършенства, за да предложи най-много ползи на потребителите. Обновеният германски пикап впечатлява с всестранния си талант и неограничени възможности. Той грабва вниманието още от пръв поглед със стилния си и едновременно величествен външен вид. Интериорът е комфортен и ергономичен, а новата двигателна гама съчетава отлична динамика и умерен разход на гориво. Volkswagen Amarok е стилен и мъжествен пикап, особено в най-високото ниво на оборудване Aventura. На външен вид премиум моделът се отличава със спортен ролбар, хромирани прагове и с LED осветление. Синьото лаково покритие придава още по-изискан вид на пикапа, допълнен от радиаторна решетка с двойни хромирани лайстни и биксенонови фаровете отпред и светодиодни дневни светлини, нова предна броня и фаровете за мъгла, спортен капак на товарния отсек в цвета на каросерията, 20-инчови алуминиеви джанти и осветление за праговете на вратите. Като опция се предлагат различни видове капаци и покриви над товарния отсек. В интериора на Volkswagen Amarok арматурното табло е с нов дизайн и впечатлява с цветен мултифункционален дисплей на навигационната система. Водачът и пътникът до него седят на нови комфортни и ергономични седалки с електрическо регулиране в 14 позиции, които да удовлетворят всяка персонална необходимост. Салонът на Amarok впечатлява с широко пространство, висок комфорт и многобройни екстри. Луксозният Amarok Aventura предлага и мултифункционален кожен волан с бутони за управление, както и тапицерия от фина кожа Nappa. В същото време Volkswagen Amarok е един истински всъдеход който може да качи 5-членно семейство високо в планината, заедно със спортни принадлежности или огромен багаж. Пикапът е товарен автомобил с най-широката платформа в класа с площ 2,52 кв.м. Товарният леген впечатлява с големите си размери, като дължина 1555 мм, широчина 1620 мм и разстояние между калниците от 1222 мм, което позволява напречното натоварване на европалет. Височината на товарната стена е 508 мм. Полезният товар достига до 1 тон в зависимост от избраното оборудване. За задвижването на Volkswagen Amarok се предлага новият 3,0-литров V-образен 6-цилиндров турбодизелов двигател тип Common-Rail в три варианта на мощност – със 163, 204 и 258 к.с. Очаквано най-мощният мотор с 258 к.с. идеално пасва на лекотоварния модел. Двигателят се комбинира стандартно с 8-степенна автоматична скоростна кутия с хидравличен преобразувател на германската фирма ZF. Двигателят е компактен и лесно е намерил място под големия преден капак на Amarok. На пътя най-мощната версия на двигателя V6 TDI дърпа уверено още от старта, а при ускоряване за изпреварване има голяма и Моторът е съчетан с 8-степенна автоматична скоростна кутия. Тягата се предава към четирите колела чрез системата 4Motion с асиметричен Torsen диференциал, който я разпределя в съотношение 40% към предната ос и 60% към задната ос. При пълна газ, мощният турбодизелов мотор напомня на бензинов агрегат по звука. При скорост от 140 км/ч на магистралата в купето на Amarok не се чува неприятен шум от мотора. С този мощен двигател пикапът може да тегли ремарке с общо тегло до 3,5 тона. На пътя Volkswagen Amarok V6 TDI демонстрира отлично поведение както на сухи, така и на мокри настилки. С четирима човека на борда, машината е като хала и се ускорява по-пъргаво от всичките си конкуренти. Когато легенът е празен, Amarok се наклонява в завоите и друса по неравностите, но при поставяне на товар в отсека, пикапът вози меко, воланът е директен, а страничните наклонявания са минимални. Извън пътя пикапът Volkswagen Amarok V6 TDI с двойно задвижване 4Motion е в стихията си. С мощния двигател Amarok смело и убедително щурмува офроуда, като се справя с лекота с големи коловози, пясък, сняг и дори мека кал. Въпреки липсата на понижаващи предавки, на първа скорост на автоматичната трансмисия, пикапът преодолява наклон до 100% и страничен наклон до 50 градуса. Двигателят осигурява плътна тяга и пикапът се изкачва по стръмно планинско било без колебание. Системата за автоматично спускане регулира слизането да бъде равномерно и безопасно, без да се налага водачът да докосва педала на спирачката.", "date": "2019.05.04", "title": "Работник във фермата, хала на пътя"}
{"url": "https://www.monitor.bg:443/bg/a/view/djo-djonas-i-sofi-tyrnyr-vdigat-vtora-svatba-vyv-francija-164253", "text": "Поп певецът Джо Джонас и звездата от „Игра на тронове“ Софи Търнър ще си кажат заветното „да“ и във Франция. Това стана ясно броени дни, след като двамата вдигнаха изненадваща сватба в Лас Вегас. Тържеството се състоя точно след връчването на наградите на „Билборд“, като струва на двойката скромните 600 долара. Втората венчавка, издава близък до семейството пред сп. People, ще бъде пищна. казва още неназованият източник.", "date": "2019.05.04", "title": "Джо Джонас и Софи Търнър вдигат втора сватба във Франция"}
{"url": "https://www.monitor.bg:443/bg/a/view/bylgarska-delegacija-v-sa-sht-shte-pregovarja-za-novite-iztrebiteli-za-vvs-164275", "text": "Наша делегация заминава на 7 май за Вашингтон, за да преговаря за придобиването на нов тип боен самолет за Българската армия, съобщи министърът на отбраната Красимир Каракачанов. Делегацията ще бъде водена от заместник-министъра на отбраната Атанас Запрянов, а в нея ще влязат командирът на Военновъздушните сили ген.-майор Цанко Стойков и специалисти от ВВС, както и представители на министерствата на финансите и на икономиката. „Указанията са много ясни – да се придържаме към цената, фиксирана от парламента, без това да намалява способностите на самолетите, които трябва да закупим“, заяви министър Каракачанов. Той обясни още, че българската делегация ще трябва да повдигне темата за вноските за новите самолети и да настоява те да не се плащат наведнъж. „На няколко равни вноски искаме да се направи, за да не ни затрудни изведнъж. Видяхте, че премиерът декларира, че парите ги имаме и са заделени, но е по-добре да бъдат изразходвани на няколко вноски, а не еднократно, защото това би ни затруднило при реализирането на други проекти или за поддръжката на съществуващата техника“, аргументира се военният министър. Красимир Каракачанов повдигна и темата за индустриалното сътрудничество и обяви, че страната ни ще предложи да бъде издигнат център за обучение на пилоти в Долна Митрополия, което да бъде свързано и с предстоящото възстановяване на военновъздушното училище там. „Нещата се движат в правилна посока. Ще ми се темповете да бъдат по-ускорени, но както се казва – според възможностите. Спрямо предишни години, все пак се прави нещо значимо“, каза още Каракачанов и изрази надежда делегацията ни да се върне с добри новини от САЩ.", "date": "2019.05.04", "title": "Пращаме делегация в САЩ да преговаря за новите изтребители за ВВС"}
{"url": "https://www.monitor.bg:443/bg/a/view/predsedateljat-na-ns-bylgarija-stana-lider-na-balkanite-164271", "text": "За тези две години наистина България стана лидер на Балканите, заяви в Златоград председателят на НС Цвета Караянчева, предаде БТА. На фона на лидиращата позиция на България на Балканите и успешното ни европредседателство през 2018 г., според Цвета Караянчева звучат неубедително опитите за очерняне и омаскаряване по време на предизборната кампания. Загледани в собствените си разправии, в тези избори може би ще изпуснем възможността да заявим по-категорично позицията си, смята председателят на парламента. Според нея българските евродепутати трябва да бъдат заедно в ЕП, да пазят националните интереси. Караянчева изрази надежда, че в оставащите седмици от предизборната кампания ще се смекчи тонът и ще се говори в конкретика, без да се използват лъжи, заплахи и всякакви способи на очерняне и омаскаряване. Черният пиар не носи дивиденти и това е доказано в годините, допълни тя. По нейна оценка кампанията досега не върви в посока на политики и на плюсове, които България може да получи от европейското семейство и евроинтеграцията. Вървят лъжи, личностни нападки, а когато започнем да говорим небивалици, сами хвърляме кал върху себе си, смята парламентарният председател. Според нея дори опозицията трябва да подчертава нашето успешно европредседателство, за което \"всички ни поздравяват\".", "date": "2019.05.04", "title": "Председателят на НС: България стана лидер на Балканите "}
{"url": "https://www.monitor.bg:443/bg/a/view/prezidentyt-udostoi-trima-voennoslujeshti-s-visshe-oficersko-zvanie-164270", "text": "Президентът Румен Радев удостои военнослужещи с висши офицерски звания в навечерието на Деня на храбростта и празника на Българската армия, съобщи БНТ. Досегашният командир на Военноморските сили контраадмирал Митко Петев получи звание вицеадмирал и беше назначен за представител на началника на отбраната във военните комитети на НАТО и Евросъюза. Началникът на ВМА Венцислав Мутафчийски получи звание генерал-майор. Деян Дешков беше повишен в бригаден генерал и назначен за командир на 61-ва стрямска механизирана бригада в Карлово. „Да ви пожелая много сили, вяра и енергия във вашата високоотговорна дейност. Не забравяйте, че към вас има високи изисквания и големи обществени очаквания за съхраняване и издигане на авторитета на българската армия и развитие на съвременни отбранителни способности. Служете на България отговорно и всеотдайно с чест и достойнство”, каза на офицерите Румен Радев.", "date": "2019.05.04", "title": "Президентът удостои трима военнослужещи с висше офицерско звание"}
{"url": "https://www.monitor.bg:443/bg/a/view/chuma-predizvika-karantina-v-zapadna-mongolija-164272", "text": "В западната част на Монголия е обявена карантина заради чума. В провинция Баян-Улгий двама местни жители са починали от чума, след като са яли месо от диво животно. Обявена карантина до 6 май, която забранява на намиращите се в областта хора, включително чуждестранни туристи да напускат региона. Според информацията няма други заразени. Такива инциденти се случват на всеки няколко години, тъй като районът е ендемичен за тази болест. Сред задържаните заради карантината туристи има граждани на Русия, САЩ, Япония, Германия и други.", "date": "2019.05.04", "title": "Чума предизвика карантина в Западна Монголия"}
{"url": "https://www.monitor.bg:443/bg/a/view/po-maslo-i-noti-s-eva-parmakova-164252", "text": "Две години след финала на X Factor Ева Пармакова е певицата, която кара тийнейджърите да танцуват, а родителите им да си тананикат зарибяващите й рефрени край печката. Дебютът й „Ти губиш“ с Павел и Венци Венц се превърна в един от хитовете на лято 2018 и все още кара момиченца на възраст от 6 до 12 да взривяват социалния мир вкъщи с фразата „Не ми налагай правила, защото вече почва да ми писва!“. Актуалният й сингъл Tell Me Right пък може да хвърли и най-вдървения костюмар на дансинга. Колаборацията на Ева с един от най-успешните ни диджеи – Фабрицио Паризи, и с китариста на Белослава - Антони Рикев-WahTony, звучи като целувка между две маргарити по изгрев в Ибиза и за поредна седмица е в челната тройка на най-въртяните песни в БГ ефира. Пармакова е само на 17 и освен в забъркването на хитови формули с продуцентите й от „Вирджиния рекърдс“ я бива и в кулинарията. За човек, който точно след година ще полива абитуриентския си бал, Ева владее доста магически трикове в кухнята и нито един от тях не включва размразяване на пица с поглед. Специално за „Монитор“ тя приготви две от любимите си ястия и ни допусна в дома си, за да й се пречкаме, докато се вихри с миксера. Любимото ми ястие е Butter Chicken, или казано на чист български – маслено пиле. Обожавам вкуса му още от детството си, което в голямата си част прекарах в Южна Африка. Това е едно от първите неща, които започнах да си правя сама, и майка ми бе доста горда с мен, защото си е цяла манджа и не отбих номера с едни яйца на очи за семейната ни вечеря. Тази рецепта се приготвя доста лесно, въпреки че пилето трябва да се маринова предварително. За нея ви трябват едно кисело мляко, щипка пресен джинджифил, сок от половин лимон, четвърт лъжичка канела, половин чаена лъжичка куркума и чаена лъжица гарам масала. Нужно ви е към 800 г пиле, или четири пържоли от бут без кожа, които се нарязват на дребно. За соса ще ви трябват пасирани домати от консерва, 150 мл сметана, щипка кардамон, 3 супени лъжици разтопено масло и 1 чаена лъжица гарам масала. Солта е на вкус, чесънът и чилито също. Разбъркайте с месото и оставете да се маринова за няколко часа. Пече се и се сервира с ориз и е разкошно. Десертът, с който ще ви почерпя, се приготвя сто пъти по-лесно, но не е по-малко вкусен. Тези сладоледчета си ги правим ежедневно, защото отнемат много малко време и в тях може да сложиш каквото си поискаш - плодове, шоколад, дори ядки. Пасирам 500 г ягоди, с 400 г сметана и изсипвам сместа в готовите формички. След като стегне в камерата, поднасям с резен портокал и стръкче мента за свежест. БЛИЦ Честно казано, не. Слушам доста музика, но не припявам, фокусът ми е върху приготвянето на храната. Не съм толкова напред с материала, за да ми е толкова леко на душата и да подхвана някое парче на Адел, докато режа лук (смее се). Понякога обаче си представям, че някой ме снима и аз му обяснявам всяко свое действие. Като в кулинарно предаване. Когато слушам Tell Me Right, си представям лято, плаж, слънце, море, и затова си представям песента като сладолед в цветовете на дъгата и задължително на клечка. По това, че когато се правят с любов, резултатът винаги е перфектен. Ако си вложил душата си в тях, на финала имаш нещо истинско, вкусно или приятно за слушане.  Зависи каква ми е музата и в какво настроение съм. Понякога идеите за канта (б.а., вокалната линия в една песен) ми идват с едно щракване на пръсти и с приятеля ми веднага започваме да записваме бийтове и рими. Към момента като че ли ми е по-лесно да сготвя, отколкото да забъркам хит (б.а., смее се).", "date": "2019.05.04", "title": "По масло и ноти с Ева Пармакова"}
{"url": "https://www.monitor.bg:443/bg/a/view/borisov-proveri-remontite-na-avtomagistrala-trakija-164273", "text": "Премиерът Бойко Борисов провери ремонтите по виадуктите на автомагистрала \"Тракия\". Дойдох, за да видя как работят хората. На 70 метра височина сме, без почивка се работи. Исках да уверим хората, че за първи юли ремонтите ще приключат\", заяви премиерът. Служителите разказаха на министър-председателя за извършените ремонтни дейности, а той им пожела успех и ги предупреди да се пазят. Премиерът пътува към Раковски, за да провери как се е подготвил градът за посрещането на папа Франциск.  \"Хората не знаят какъв огромен труд полагат тези юнаци тук\", коментира още премиерът.", "date": "2019.05.04", "title": "Борисов провери ремонтите на автомагистрала \"Тракия\""}
{"url": "https://www.monitor.bg:443/bg/a/view/pchelari-iskat-otravjaneto-na-pcheli-da-se-kriminalizira-164274", "text": "Нужно е криминализиране отравянето на пчелите и спешна промяна на нормативната уредба в защита живота на пчелните семейства. Това заяви на протестен митинг в Плевен Михаил Михайлов - председател на Обединения български пчеларски съюз, съобщи БТА. В Плевенския регион са пострадали над 100 000 пчелни семейства, посочи председателят на Областния съюз доц.Юлиян Станчев на протеста, който премина под мотото \"Да спасим пчелите и пчеларите\". Той бе организиран по повод многобройните отравяния на пчели в Плевенско и страната. Местните пчелари бяха подкрепени от съседни региони и от Южна България. На митинга бе приета протестна декларация, която ще бъде изпратена до Министерството на земеделието, храните и горите /МЗХГ/, заедно с подписка в подкрепа на исканията в документа. Силвия Василева - директор на дирекция \"Животновъдство\" в МЗХГ, заяви пред протестиращите, че ситуацията е изключително неприятна, има злоупотреби при пръсканията, не се спазва законодателството. Тя посочи, че по разпореждане на министъра на земеделието е свикан спешно Съветът по пчеларството, който е конструиран преди два месеца, за да предприеме актуализиране на Наредба номер 13, която регулира отношенията в тази сфера.", "date": "2019.05.04", "title": "Пчелари искат отравянето на пчели да се криминализира"}
{"url": "https://www.monitor.bg:443/bg/a/view/rychenica-i-sirtaki-na-ploshtad-makedonija-v-blagoevgrad-164269", "text": "   С нестандартно шествие днес преди обед в Благоевград започна българо-гръцкия фестивал „Балкански игри“. Децата от Център за личностно и творческо развитие в Благоевград преминаха през централна градска част с платформа в битов стил. Шествието стартира от сградата на Съдебна палата в 10.30 часа и стигна до площад „Македония“, където се провежда фестивалът, популяризиращ българската и гръцката култура. Многобройните зрители ръкопляскат на балканските танци хоро, ръченица и сиртаки.   Утре, през втория ден на „Балкански игри“, отново ще тръгне шествие с платформа, по същия маршрут. Този път в него ще вземат участие и кукери от  Благоевград.    „Балкански игри“ цели да популяризира уникалното културно-историческо наследство от  автентичния фолклор на двете от страни чрез танци, песни, интерпретации на обичаи, приготвяне на традиционни ястия, фолклорни игри, дефилета на народни носии и музикални инструменти. Във фестивала участие взимат както професионални, така и непрофесионални групи и кръжоци, сдружения, които работят и представят културното, историческо и  археологическо богатство и ценности в България и Гърция.    Паралелно с „Балкански игри“, на площад „Македония“ се провежда и „Занаят фест“. Той ще продължи  до 6 май. Представят се занаяти като звънчарство, тъкачество, грънчарство, дърворезба, ножарство, пчеларство, накити, изработка на български народни инструменти, демонстрация на точене на кори.  и др.", "date": "2019.05.04", "title": "Ръченица и сиртаки на площад „Македония“ в Благоевград (СНИМКИ)"}
{"url": "https://www.monitor.bg:443/bg/a/view/s-moja-strana-moja-bylgarija-izpratiha-chiko-164262", "text": "Под звуците на песни на Емил Димитров  спортната общественост изпрати в последния му път легендата на българския футбол Динко Дерменджиев-Чико. Поклонението пред тленните му останки започна в 10,30 часа в Спортната зала \"Колодрума\" в Пловдив. Стотици пловдивчани се стекоха към спортната зала, като всеки разказваше спомени за великия футболист. На поклонението бяха и областният управител Здравко Димитров, бившият кмет Славчо Атанасов, много бивши и настоящи спортисти, граждани. До ковчега с тленните останки имаше и видео екран, на който се прожектираха емблематични моменти от живота и достиженията на Чико. Всеки можеше да запише своите съболезнования в книгата, след като ги изкаже лично на семейството му. Венци поднесоха всички футболни клубове. Чико издъхна в пловдивска болница след прекаран инсулт в началото на март.", "date": "2019.05.04", "title": "С \"Моя страна, моя България\" изпратиха Чико"}
{"url": "https://www.monitor.bg:443/bg/a/view/papa-pavel-vi-i-tato-chupjat-ledovete-mejdu-vatikana-i-bylgarija-164244", "text": "Може на някого и да не му се вярва, но основната заслуга за добрите отношения между Ватикана и България още по времето на соца е на Тодор Живков. Както, разбира се, и на папа Павел VI, пред когото някогашният ни държавен глава свежда примирено глава и признава убийството през 1952 г. от нашенската червена власт на католическия епископ на Никополската епархия Евгений Босилков. Изглежда, светият отец е повярвал на покаянието на Живков и му се доверява, защото след неговото официално посещение в Рим през юни 1975 г. на музеите, галериите и библиотеките си за български учени, изследователи и духовници. А пък лично главата на Светата Римокатолическа църква започва да приема всяка година на 24 май наша делегация от свещенослужители и светски лица, водена обикновено от високопоставен държавен чиновник. Така католическата държава изразява почитта и уважението си към българската азбука, към славянските първоучители св. св. Кирил и Методий, чието дело остава във вековете благодарение на нас, българите. Пратениците ни пък в Светия престол засвидетелстват почитта ни към католическата църква, която е духовна, морална и културна опора на близо два милиарда християни – наши братя. Наистина институционалната заслуга за сближаването ни с Ватикана е на Живков, но „главният виновник“ за „пробива“ в отношенията ни с папската държавица по времето на комунизма – нещо едва ли не немислимо в контролирания от Съветския съюз Източен блок - е на неговата дъщеря Людмила. Тя е двигателят, интелектуалецът и дипломатът, който работи неуморно за заличаването на мрачните спомени от 1949 г., когато България къса едностранно дипломатическите отношения със Светия престол и той е обявен едва ли не за враг №1 на страната ни. Този груб и самонадеян акт може да е станал под диктовката на Сталин, както твърдят някои историци, може да са го комбинирали самонадеяни проруски настроени нашенски натегачи, но резултатът е жесток. Едва ли не нарочно превръщаме един доскорошен приятел във враг. И за беда то наистина се стоварва по един или друг начин върху страната ни, която става обект на яростна и недружелюбна религиозна пропаганда от страна на Ватикана, придружена с изолацията ни от куп католически държави. Та младата и амбициозна Людмила Живкова, която в средата на шейсетте години на миналия век прави прощъпалника си на така наречения културен фронт, изглежда, нарочва спечелването отново на стария приятел за своя професионална, патриотична и чисто човешка мисия. Като за постигането на целта си - най-ерудираните ни учени, куп обещаващи млади творци, нашето разузнаване, със сигурност, разбира се, и баща си – държавен глава. Разговорите за подобряването на отношенията ни с Ватикана започват някъде в края на 1967 г. и се водят на средно дипломатическо равнище. Независимо от това напредъкът е бърз и за да честват в Рим Деня на славянските първоучители, както и за среща с папа Павел VI, на 24 май следващата година в италианската столица пристига първата наша официална делегация, водена от Знеполския епископ Йосиф. Посещението е успешно, началото на сътрудничеството е поставено, но за зла беда малко след това войските на Варшавския договор нахлуват в Чехословакия и отношенията между Изтока и Запада се нажежават неимоверно. Така големите ни планове за помиряване и възраждане на връзките с Ватикана пропадат, но, слава богу, имаме си добро разузнаване, което не спи и което през 1971 г. получава чрез агент стенограмата на разговор между югославския държавен глава Йосип Броз Тито с папа Павел VI. Внимателният анализ в София на предпазливите думи на светия отец за негова готовност да развива връзките си с балканските комунистически държави показва, че той няма нищо против да бъде възстановен и диалогът със София. Съответно нашият политически, държавен и дипломатически елит е активиран от вече изкачилата се доста нависоко в държавната йерархия Людмила Живкова – тя вече е първи заместник-председател на Комитета за приятелство и културни връзки с чужбина. И дружните усилия в благородната и със сигурност богоугодна посока скоро дават резултати, които не са минавали през главата и на най-отявлените оптимисти. Стига се до триумфалното Ех, някой може да се изсмее над високопарния епитет, но наистина е така – без да имаме дипломатически отношения с Ватикана, Живков е приет от Швейцарската гвардия с почести като държавен глава. Той разговаря на четири очи с папа Павел VI, покайва се за греховете на комунистическата власт към католиците у нас, обещава те да имат пълна религиозна свобода, със сигурност посипва главата си с пепел, но успява да спечели доверието на светия отец. Може би и защото плътно до него е новоизлюпеният шеф на културното ведомство в България – дъщеря му Людмила, която вече е добре приета както във Ватикана, така и в интелектуалните и най-вече в творческите среди на доста страни в Западна Европа. На срещата в Апостолическия дворец са постигнати важни договорености, като може би най-значимата от тях е всяка година на 24 май наши държавни делегации да посещават Рим, да се покланят пред гроба на свети Кирил Философ в базиликата „Сан Клементе“ и да засвидетелстват уважението си към светия отец на дадена им лично от него аудиенция. Както стана дума в началото, двете страни се споразумяват също така наши учени историци, изкуствоведи и теолози да работят в събираната векове във Ватикана книжовна съкровищница, да търсят в нея изгубените следи на нашата история, да правят достояние на обикновения българин събраната зад стените на Светия престол богата артколекция. Грандиозно, народополезно признание от една от най-мощните планетарни институции! Но има и един изумителен резултат от това посещение, за който малцина си дават сметка – Живков успява да постави за вечни времена автографа си не къде да е, а срещу гроба на свети Константин Кирил Философ в базиликата „Сан Клементе“. И то не какъв да е автограф, а мозайка на цялата стена със Светите братя в цял ръст, плюс елегантен бронзов лавров венец встрани с надпис на български и италиански: „На създателите на българската и славянската писменост от Тодор Живков - председател на Държавния съвет на НР България“. Е, няма друг държавен глава на страна от някогашния Източен блок, който да е получавал разрешение в годините на най-силния разцвет на социализма и на атеизма да си вдигне приживе паметник на едно от най-посещаваните от милиони туристи места във Вечния град! Хора които освен да се преклонят пред благословеното първоучителско дело на Кирил и Методий идват в „Сан Клементе“ и защото в трите исторически пласта на базиликата на практика е синтезирана историята на света. На срещуположната стена, над гроба, пък е красивата, направо ренесансова мозайка на свети Кирил, която е дарена през 1929 г. на „Сан Клементе“ от Българската православна църква. Според разказите на може би най-култовия художник на Рим през шейсетте и седемдесетте години на миналия век – севлиевеца Илия Пейков, след това гробът се превръща в магнит за всички наши сънародници, живеещи или гостуващи в италианската столица. А на празника на Светите братя край него започват да се събират учещите във Вечния град български студенти, които след поклонението си организират щури купони по поляните на намиращия се над „Сан Клементе“ просторен парк. За съжаление през последните две десетилетия дарената от нашата църква изящна мозайка бе заобиколена от грозновати мраморни плочи на признание към Светите братя Кирил и Методий, поставени от името на други славянски държави. Няма лошо, сигурно е богоугодно, ама въпросните плочи са си чиста проба невзрачни лепенки и даже нескопосани кръпки върху античния каменен зид, който няма никаква нужда от недодялана мраморна обич! Иначе покланя се пред гроба на свети Константин Кирил Философ и се среща с Павел VI през 1977 г., или малко по-малко от две години след проправилото й пътека посещение на Тодор Живков. Инициативата се утвърждава през годините, стига до наши дни и се проектира в бъдещето, като не е прекъсната дори през ония мрачни години на жестока антибългарска кампания след стрелбата на турчина Али Агджа срещу папа Йоан Павел II. Тази върла, гадна и абсолютно незаслужена атака срещу страната ни е измислена от заговорници и наши недоброжелатели, може би недоволни и от развиваните добри отношения със Светия престол. Атака, раните от която още не са зараснали напълно и за която още не сме получили извинение от онези, които знаят прекрасно какво огромно зло са ни сторили. Слава богу, колкото и да сме бедни и обругавани, ние не сме злопаметен народ и се радваме безкрайно, когато добрите ни помисли срещат разбиране и се посрещат приятелски от интелигентни и разбрани хора.", "date": "2019.05.04", "title": "Папа Павел VI и Тато чупят ледовете между Ватикана и България"}
{"url": "https://www.monitor.bg:443/bg/a/view/diplomaticheskite-vryzki-sa-vyzstanoveni-oficialno-prez-1990-g-164251", "text": "Официално дипломатическите връзки между България и Ватикана са възстановени една година след 10 ноември 1989 г. Това става на 6 декември 1990-та – 43 години след прекъсването им през 1947 г., когато „народната власт“ изгонва от България тогавашния апостолически делегат в нашата страна дон Франческо Галони и последвалите процеси срещу католиците в периода 1950-1952 г. Резултатът от тях са 6 смъртни присъди. Сред тях са епископ Евгений Босилков и свещениците Камен Вичев, Павел Джиджов и Йосафат Шишков. Смъртните присъди са изпълнени в 23,30 часа на 11 ноември 1952 г. в Софийския затвор. Все още не е ясно къде са погребани телата им. На 27 март 1994 г. и разстреляните заедно с него трима духовници. Други 50 свещеници, монахини и миряни също са осъдени по времето на католическите процеси. Присъдите им варират от 3 до 20 години лишаване от свобода. Двама са осъдени на 20 години затвор, шестима на 15 години, двама - на 14 години. 11 души получават по 12 години, деветима по 10 години, четирима съответно по 8, 6, 5 и 3 години, и двама по година и половина. За шест месеца след възстановяване на дипломатическите отношения с Ватикана през 1990 г. шарже д'афер в България е архимандрит проф. Георги Елдъров, преподавател в Папския университет и един от работилите по документите на Втория Ватикански събор. по време на посещението на Тодор Живков във Ватикана. Първият нунций на Светия Престол в София е архиепископ Марио Рици (1991-1996 г.), а след него този пост заемат архиепископите Бласко Коласо, Антонио Менини, Джузепе Леанца, Януариус Болонек и Анселмо Гуидо Пекорари. От българска страна първият посланик във Ватикана е Кирил Маричков, а след него са проф. Кирил Топалов, Светлозар Раев и Владимир Градев. От края на месец май поста ще заеме Богдан Паташев, който до момента бе главен секретар на Малтийския орден в България.", "date": "2019.05.04", "title": "Възстановяваме дипломатическите връзки с Ватикана официално през 1990 г. "}
{"url": "https://www.monitor.bg:443/bg/a/view/jordanka-hristova-izliza-za-posleden-bis-v-london-164245", "text": "„Моят път – 55 години на сцена“ - с този надслов ще се проведе прощалното световно турне на голямата българска певица Йорданка Христова. Музикалната обиколка ще стартира с концерт в Лондон още следващия петък (10 май). След това изпълнителката на „Тежък характер“ ще отпусне вокална мощ и на други локации в Европа, САЩ, Австралия и т.н. Любимата естрадна певица на поколения българи ще си вземе „сбогом“ с феновете си, изнасяйки огнен концерт с най-големите си български хитове, както и латино ритми! Христова обяви, че ще се сбогува с голямата сцена миналата есен, като изнесе и голям прощален концерт в зала 1 на НДК. Имам предложения за няколко европейски столици и есента на 2019-а ще имам доста изяви в Америка и Канада. Мога да ида и в Далечния изток. Една-две години ще се прощавам с публиката, като междувременно тук ще участвам в разни партита и други покани“, обясни тогава пред „Монитор“ певицата.", "date": "2019.05.04", "title": "Йорданка Христова излиза за последен бис в Лондон"}
{"url": "https://www.monitor.bg:443/bg/a/view/avstrijskijat-kancler-kurc-e-za-promjana-na-lisabonskija-dogovor-i-nakazanija-za-neposlushnite-v-es-164261", "text": "Австрийският канцлер Себастиан Курц предлага промяна на Лисабонския договор, предаде ДПА. \"Имаме дългова криза, криза на еврото, криза с мигрантите, криза с климата и хаос около Брекзит. Нуждаем се от нов договор за Европейския съюз. Старият вече не отговаря на сегашната действителност\", заяви Курц пред австрийския всекидневник \"Клайне цайтунг\" и други медии три седмици преди изборите за Европейски парламент. Лисабонският договор не трябва да бъде фундаментално изменян в частта за съществуващите институции на ЕС, но броят на еврокомисарите следва да бъде намален, изтъкна Курц. Освен това Европейският парламент трябва да се базира само в Брюксел, а не в Брюксел и в Страсбург, както е сега. \"Европейският парламент трябва да спре да бъде пътуващ цирк. Нужен ни е нов договор с по-ясни санкции срещу държавите членки, които акумулират дългове, с наказания за страните, които позволяват на незаконните мигранти да преминават вместо да ги регистрират, и със сурови последици за нарушаването на върховенството на закона и либералната демокрация\", категоричен бе австрийският канцлер. Австрийската народна партия на Курц е член на Европейската народна партия, която през март временно замрази членството на управляващата партия в Унгария Фидес заради антиевропейските й позиции. Австрийският лидер отбеляза, че не разглежда крайнодесните популисти като съюзници на ниво Европейски съюз, въпреки че собственото му коалиционно правителство включва крайнодясната Австрийска партия на свободата. \"Целта ни е да направим ЕС по-добър, а не да го унищожим или да се занимаваме с фантазии\", изтъкна Курц. Курц отправя предложението си месец, след като френският президент Еманюел Макрон оповести детайлния си план за реформа на ЕС, отбелязва ДПА. Макрон предложи създаването на европейска агенция за защита на демокрациите, която да помогне на държавите членки на ЕС да защитават изборите си от кибератаки и манипулации. Френският президент призова също така за реформа на Шенгенското пространство и за създаването на обща гранична служба и служба за предоставянето на убежище. Според Макрон евентуален нов договор за ЕС трябва да определя задълженията на ЕС в сферата на отбраната, било то в сътрудничество с НАТО или с други съюзници на блока. Тези задължения следва да включват отделяне на повече средства за отбрана, клауза за взаимна отбрана и европейски съвет за сигурност, който да включва ЕС. Въпреки че Курц е против предоставянето на ЕС на компетентност в сферата на отбраната, той заяви, че страните членки на блока биха могли да си сътрудничат по-тясно в тази област. Австрийският канцлер е обаче против плановете на Макрон за създаване на нови агенции на ЕС. \"Всеки път, когато има проблем, възниква предложение за създаването на нова институция\", каза Курц.", "date": "2019.05.04", "title": "Австрийският канцлер Курц е за промяна на Лисабонския договор и наказания за непослушните в ЕС"}
{"url": "https://www.monitor.bg:443/bg/a/view/borisov-svidetel-na-sporazumenie-mejdu-sds-i-dvijenie-gergiovden-164265", "text": "Председателят на Председателския предизборен щаб на партиите, подкрепили листата на ГЕРБ и СДС, Бойко Борисов присъства тази сутрин на подписването на политическо споразумение между СДС и „Движение Гергьовден“, което се проведе в Централата на ГЕРБ в София. Това съобщиха от пресцентъра на партията. „Всеки един човек в ГЕРБ ясно осъзнава, че единството прави силата. Ако десните партии не се бяха обединили за европейските избори – рискувахме много гласове да се разпилеят, да отидат в нищото, дори и при БСП. Не сме единствените десни и е напълно нормално да обединим сили с други формации с оглед на общата ни цел - ЕНП да има най-сериозно представителство в следващия ЕП“, посочи председателят на ГЕРБ Бойко Борисов след подписването. Той бе категоричен, че БСП и „Да, България“ работят заедно. „Някога някой да е чул БСП или „Да, България“ да кажат лоша дума един за друг. Ако се направи анализ на потеклото на „Да, България“, ще се даде отговор на въпроса на какво се дължи тази близост с БСП“, коментира председателят на Председателския предизборен щаб на ГЕРБ и партиите, подкрепили евролистата. „Да подкрепим единствената дясна листа е естествен избор за нас. Тъмночервени облаци са надвиснали над страната и затова е изключително важно да спрем БСП да не влезе във властта“, заяви на свой ред председателят на „Движение Гергьовден“ Драгомир Стефанов. По думите на председателя на СДС Румен Христов, когато наближат избори е нормално партии със сходни виждания да потърсят обединение. Той отново изтъкна важността на това БСП/БКП да не бъдат допускани във властта и изрази увереност, че ГЕРБ и СДС ще излъчат най-много евродепутати. „ЕНП е силата на ЕП. Всяка дясна формация в България трябва да осъзнае значимостта на това колко мандата ще получи ЕНП в следващия ЕП, а доколкото знам „Да, България“ ще изпратят своя представил другаде, ако той влезе. Без подкрепата и доверието на ЕС сме заникъде. Преди няколко години бяхме в такава ситуация, спряха ни еврофондовете“, каза почетният председател на „Движение Гергьовден“ Любен Дилов – син.", "date": "2019.05.04", "title": "Борисов свидетел на споразумение между СДС и „Движение Гергьовден“"}
{"url": "https://www.monitor.bg:443/bg/a/view/naj-dobroto-ustrojstvo-za-virtualna-realnost-164263", "text": "След като миналия месец компанията Valve загатна за ново устройство за виртуална реалност, сега разкри всички детайли на нареченото Index VR устройство, и вече приема предварителни поръчки. Устройството от висок клас е с цена от $ 999 с всички допълнения, но притежаващите вече аксесоари за HTC Vive, няма да се налага да платят толкова много. Спецификациите правят Index VR една от най-мощните VR устройства, които се предлагат. За всяко око има LCD RGB екран с разделителна способност 1.440 x 1.600 пиксела, супер бърза честота на опресняване от 120 Hz, както и възможност за „експериментална” от 144 Hz, а зрителното поле е 20 градуса по-широко от конкуренти устройства, казват от Valve. Високата резолюция и честота на опресняване трябва да намалят замъгляването и призраците, които често се получават при движенията на главата във виртуална реалност (VR). Пълния комплект Valve Index VR се доставя със специални контролери, оборудвани с 87 сензора за проследяване на положението на ръцете и пръстите. Това би трябвало да подобри усещането за потапяне и отзивчивостта във виртуалното пространство. Всичко това прави Index VR едно от по-скъпите устройства за виртуална реалност на пазара, като Oculus Quest е на цена от $ 399 и не се нуждае от компютър. По скоро, Valve Index VR е за потребителите, които искат най-мощната и модерна VR технология на пазара за момента, и нямат нищо против да платят за това. За предлаганите конфигурации, цени и предварителни поръчки може да се посети страницата на   в Steam Store, като доставките започват от 28 юни.", "date": "2019.05.04", "title": "Най-доброто устройство за виртуална реалност"}
{"url": "https://www.monitor.bg:443/bg/a/view/chukchite-koito-ne-chetat-no-pishat-sreshtu-peevski-i-mediite-mu-164267", "text": "Сещате ли се за оня стар виц - донесъл чукчата свой роман в една редакция. Редакторът го прочел и му казва: - Разберете, слабо е. Трябва да четете класика. Чели ли сте Достоевски, Толстой, Тургенев? - Не! Чукча писател, не читател. Долу-горе така е и ситуацията с Института за развитие на публичната среда. НПО-то, което доскоро официално се оглавяваше от Антоанета Цонева (днес дясна ръка на Христо Иванов в неуспелия политически проект „Да, България“) явно много е искало да напише, че има някакъв проблем с изданията от „Телеграф медиа“, издавани от опозиционния депутат и кандидат за евровота Делян Пеевски и го е написало. В статия, претендираща едва ли не за научен труд, надълго и нашироко се обяснява какви са законовите задължения на медиите по време на избори и предизборна кампания – къде си публикуват тарифите, какви условия трябва да изпълняват и т.н. И изведнъж – хоп, „Телеграф медиа“ не била спазила закона и не си била публикувала тарифите в сайта, т.е. е нарушила закона. Има дори снимка – от какъв сайт никой не знае. Защото, ако чукчата беше освен писател и малко читател, щеше да установи, че на интернет страницата www.telegraphmedia.bg отдавна са публикувани медийните тарифи за Евроизбори 2019. Ама защо да се чете, като можеш да си измисляш? Сходна беше ситуацията и с „БОЕЦ“ – видинското НПО, свързано с укриващия се зад граница Цветан Василев, доказа, че също е от редиците на чукчите, които не четат, а само пишат сигнали. Видели, невидели Изборния кодекс и започнаха да се жалят в ЦИК, че Пеевски не отговарял на законовите изисквания да бъде избран за евродепутат. Защо? Защото го търсили, пък не го открили – значи не бил в България. А какви са изискванията на закона за уседналост на евродепутатите, никой не прочел. Важното е да се шуми около народния представите и да се хвърлят грозни обвинения, без доказателства в публичното пространство. Двата примера са доста показателни по няколко причини. Първо, явно подсъдимите олигарси у нас са активизирали пионките си да чернят Пеевски, от страх да не отиде в Брюксел и от евротрибуната да извади наяве аферите им. Второ – очевидно наемниците са толкова решени да изпълнят поръчката, че не се впечатляват от липса на факти и доказателства. И трето – през годините както Пеевски, така и изданията от „Телграф медия“ са доказали, че законът за нас е свещен и ние винаги го спазваме, колкото и другите да не са свикнали на подобно поведение.  ", "date": "2019.05.04", "title": "Чукчите, които не четат, но пишат… срещу Пеевски и медиите му"}
{"url": "https://www.monitor.bg:443/bg/a/view/premieryt-shte-podari-ikona-omofor-i-bylgarsko-kiselo-mljako-na-papa-francisk-164268", "text": "Министър-председателят Бойко Борисов ще подари златовезана икона, омофор и българско кисело мляко на Негово Светейшество папа Франциск. Премиерът ще връчи даровете си на Светия отец при посрещането му на летище София на 5 май. Златовезаната икона е на светите братя Кирил и Методий, чието велико дело главата на Римокаторическата църква отбеляза и в специалното си видео обръщение към българския народ в навечерието на посещението му у нас. Лентата, символизираща епископската власт – омофорът, който премиерът Борисов ще дари на папа Франциск, впечатлява с украсата си. В краищата му са извезани златни кръстове, а в горната му част – образите на Свети Петър и Свети Павел. Премиерът е подготвил подарък и за държавния секретар на Светия престол – кардинал Пиетро Паролин, който също ще получи златовезана икона на Свети Петър и Свети Павел. И двете икони се отличават с прецизна и фина изработка, както и с вложените златни конци. Те са дело на българско ателие за богослужебни одежди. Министър-председателят Бойко Борисов ще подари на Светия отец и традиционно българско кисело мляко. Продуктът, който целият свят свързва с нашата страна, е добре познат на папа Франциск още от детството му в Аржентина.", "date": "2019.05.04", "title": "Премиерът ще подари икона, омофор и българско кисело мляко на папа Франциск"}
{"url": "https://www.monitor.bg:443/bg/a/view/porshetata-po-shosetata-se-udvoiha-164240", "text": "Поршетата по родните улици с български регистрационни номера са се удвоили през последните пет години, сочи официалната статистика на МВР. В средата на 2014 г. броят на луксозните возила на немската марка е бил 1958, сега почти пет години по-късно баровските коли с изправен кон на капака стигнаха 3616. Само от началото на годината са били регистрирани 175 коли, като 22 от тях са нови. Куриозно звучи, но за да плащат нисък данък, собствениците на 6 от тях са ги регистрирали като лекотоварни. От началото на годината са Вероятно става дума за луксозна лимузина с повече от 8 места за сядане. 195 бентлита се подвизават в родината ни, като през тази година са внесени 12, две от тях чисто нови. Любимата марка супер спортни автомобили на българите с възможности остава \"Ферари\". За пет години фераритата от 72 вече са 85 с български номера, 21 от тях са до 5 години. През първите пет месеца на годината у нас са регистрирани 5 броя спортни коли от марката, всичките употребявани. Продажбите на луксозни автомобили в България продължават да са около 10% от всички на нови коли и през 2018 г., като сред тях има екзотични и скъпи модели на \"Бугати\", \"Макларън\", \"Ламборгини\", \"Астън Мартин\", \"Ролс-Ройс\" и други. Официалните данни в сайта на МВР показват, че в България като “Ламборгини”, защото не са надвишавали бройката от 40 автомобила. Сега вече са 60 по родните улици, а най-много бройки от мощните коли е имало през 2016 г. - 74. В регистрите от началото на годината са влезли пет ламборгинита. Иначе български номера в КАТ са сложени на един \"Ролс-Ройс\", като от марката в страната вече има 54 коли. Колите с тризъбеца на Maserati също не са много - общо 217, като 32 от тях са на възраст до 5 години. За половин десетилетие хората с възможности, които харесват марката, почти са се удвоили. По-достъпните, но луксозни машини от марката “Ягуар” вече са 2465 в България, като 231 от тях са на възраст от 0 до 5 години. Луксозните всъдеходи на “Ланд Роувър” са предпочетени от 15 897 българи, като през първите 6 месеца на годината са купени чисто нови 163 бройки и 432 употребявани. Огромните американски джипове с марка “Хамър” за пет години са се увеличили с 31 до 220, като нито един от тях не е до възраст 5 години. През 2018-а а друго от началото на тази година няма. Към момента единственият актуален модел на марката е \"Широн\", с цена около 5 млн. лв. От данните на Пътна полиция не става известно колко автомобила от марката има към момента в страната. От други популярни премиум брандове няма регистрации от началото на годината, но през изминалата година в България, като общият им брой е 26. Новите макларъни също са два, но няма данни колко са като цяло за страната. Мощна инвазия на мотоциклети от култовата американска марка “Харли-Дейвидсън” може да се види у нас - от 357 мотоциклета през 2014 до 681, като 150 са на възраст до 5 г. Любопитното е, че нито една от изброените суперлукс марки няма официално представителство в България и те стигат до пазара през автокъщи или се купуват от чужбина. Също така статистика от края на миналата година на Столична община показва, че болшинството от скъпите коли не са регистрирани в столицата.", "date": "2019.05.04", "title": "Поршетата по шосетата се удвоиха за пет години (ТЕМАТА)"}
{"url": "https://www.monitor.bg:443/bg/a/view/borisov-izkarvam-mandata-posle-davam-pyt-na-mladite-hora-164259", "text": "Всички членове на ГЕРБ, които са извършили нарушения с купуването на апартаменти и строителството на къщи за гости, ще си понесат отговорността.  Това коментира премиерът Бойко Борисов в ефира на „Панорама“ по БНТ по повод продължаващия скандал с имотите на властта. Борисов няма да хвърли оставка при провал на ГЕРБ на евровота, готов е да изкара мандата, след което да се върне в партията и даде път на младите. \"Всеки, попаднал в такава ситуация, всеки не мислил с главата си, всеки поддал се на манталитета си или решил, че всичко му е позволено, ще си понесе най-тежкото наказание и отговорност. Най-голямата ми грешка беше, че не ходих на гости на министрите ми, на кметовете ми, да видя къде живеят и в какви къщи, както и че не се поинтересувах към данъчните им декларации\", коментира още премиерът скандалите през последните седмици. Той добави, че \"подаването на оставка е половината от работата. Ще бъде направено всичко, за да се възцари справедливостта и да се върнат парите\". Премиерът изрази съжаление, че скандалите нанасят тежки щети на ГЕРБ, въпреки големите постижения по време на участието й във властта. Борисов благодари на медиите, че с разследванията си са извадили наяве нарушенията. Борисов отново отхвърли твърденията, че следващата му цел е президентският пост. Бойко Борисов увери, че след като приключи мандата си като премиер, ще се оттегли в партията. Той подчерта, че денят на прошката за заместника му Цветан Цветанов ще е на 26 май - денят на европейските избори. Той оприличи скандала с апартамента на Цветанов на пускане на катран в кацата с мед и увери, че си е направил изводите. Министър-председателят коментира и очаквания избор на \"Фолксваген\" за инвестиция в нов завод в Югоизточна Европа, където България, Сърбия и Турция са възможни дестинации. Борисов съобщи, че до две седмици бордът на директорите на германският автомобилостроител ще пристигне у нас за оглед на възможния терен, където ще бъде евентуално построен заводът му. Борисов съобщи, че на 7 май българската делегация по преговорите за купуване на нов самолет за бойната авиация ще замине за преговори в САЩ. Ако се постигне договореност за цената и за искането за 10% реинвестиции в България, искане за промяна в бюджета за депозиране на първа вноска за покупката, ще бъде внесено в Народното събрание. Предстои на 20 май в Кирково да бъде направена и първа копка на газовия интерконектор с Гърция. До 2-3 години Северна България ще бъде напълно променена, увери още премиерът. Тогава ще бъде завършена магистрала \"Хемус\". До края на годината тя ще стигне до Плевен и Ловеч. Министър-председателят заяви, че миграционната опасност стои пред България \"с пълна сила\", но че в момента миграционен натиск у нас няма. Борисов коментира предстоящото посещение на папа Франциск като \"политически знак към това, което направихме\".", "date": "2019.05.04", "title": "Борисов: Изкарвам мандата, после давам път на младите"}
{"url": "https://www.monitor.bg:443/bg/a/view/vasilena-vinchenco-pod-rusite-kosi-um-brysnach-164210", "text": "Макар отдавна да е приела отсъствието на логика в каквото и да било по света и у нас, красивата Василена Винченцо твърди, че номинацията й за „Аскеер“ силно я е изненадала. Трите с Радина Кърджилова и Илиана Коджабашева тази година са конкурентки в категорията за водеща женска роля в списъка, излъчен от организаторите от театър „Българска армия“. „Новината много ме зарадва, защото колеги от театъра те оценяват, единственото по-хубаво от това е да те оцени публиката“, смята тя. Още повече я трогва похвалата на легендарния Руси Чанев, неин колега от трупата на Народния: момичето много го уважава и обича като актьор, а след представление умира да си говори с него. След появата й в спектакли като „Полет над кукувиче гнездо“, „Хъшове“, „Самотни персонажи“, „Военновременни видения“, „Три високи жени“ и сега „Кокошка“ зрителите със сигурност са забелязали младата Винченцо. Това Просто таткото на актрисата е кръстен на композитора Винченцо Белини – обяснима ексцентричност при майка балерина и вуйчо оперен певец. Ала откакто излиза пред публика, тоест почти от дете, Василена се представя като Гецкова. Как се превръща във Винченцо? Точно е станала на 18, когато тате й дава пари да си плати семестъра в НАТФИЗ. „А семестърът в НАТФИЗ не е най-евтиното нещо, което може да се случи на един студент, при това по държавна поръчка. Тогава беше 600 лева, а мисля, че вече стига до 800, не го намирам за нормално...“, вмята актрисата. С получената сума, вместо да си подсигури обучението, тийнейджърката вдига купон с приятели и, срам не срам, пак опира до родителя си. Той въздъхва: „Е, всички понякога вършим глупости, ето ти и друг път така не прави“. Но има втори дубъл – Васка, както я нарича тайфата, още веднъж организира същото изпълнение. Естествено, няма очи пак да се обърне към главата на семейството, колкото и прекрасно да се разбират всички вкъщи. Точно тогава й звъни позната с покана за кастинг за ново тв предаване – „Надхитри блондинките“. Какви са тия тъпотии, аз уча при проф. Маргарита Младенова и проф. Иван Добчев, играя в „Сфумато“, не се занимавам с такива неща, фръцва се нашата блондинка, но в мига, в който затваря телефона, се сеща, че й трябват едни 600 лева, за да не я изгонят от Академията. Отива и снима, но за да не свързват образа с бъдещата актриса Гецкова, се записва като Василена Винченцо. Шоуто впрочем се оказва забавно, макар и не в посоката, в която тя иска да се развива, а името се запомня и така си остава. „С Виолета Гиндева, Бог да я прости, се засичахме от време на време в Народния театър, когато тя имаше представления, а аз играех на другата сцена. Щом ме видя за първи път в голямата женска гримьорна, ме извика настрана и ми каза: „Моето момиче, много ще патиш. Да си красива артистка в театъра не е много лесно...“. Аз, естествено, разбирам какво тя имаше предвид, но не живея с фиксация към външността си. Ако човек има и друго съдържание, държи на друго и други подбуди го движат напред, то няма как да остане скрито“, категорична е Василена, която от десетина години се изявява в първата ни трупа. Благодатната визия би й отворила вратите към леките тв формати и евтината популярност, но тя – включва се в експериментални проекти, участва в студентски филми, не стъпва на равно и сигурно. Като възпитаничка на балетното училище не би и могла да бъде конформист, подчертава тя, визирайки къртовския труд в специалността класически танц, който до 17-годишна я държи плътно в залата. „А по-късно професорите ни в НАТФИЗ успяха да създадат у нас преценка за важното и маловажното, не просто критерий, а тенденция да не се пускаме по наклонената плоскост. Отвориха у нас онова сетиво за правилното, вярното, безсмъртното изкуството, каквото то би трябвало да бъде“, доверява актрисата. Нейната учителка по балет също й е завещала пътеводна мисъл: изкуството си отмъщава, ако не си честен с него, ако имаш нещо по-важно от него, ако допускаш компромиси, ако те води суетата, а не потребността да го правиш, защото не можеш иначе... Василена Винченцо се страхува от подобен развой на нещата и спазва правилото да с заема с онова, което истински я вълнува и просто не може да го подмине. Така е и с магистърската й теза по руска литература, култура и художествен превод върху творчеството на Михаил Булгаков, която скоро ще защити в Софийския университет – защото от няколко години не е в състояние да се откъсне от „Майстора и Маргарита“. Героинята на Василена в „Кокошка“ – спектакъла на режисьорката Ана Батева по творби на Чехов и Николай Коляда, не е такава, макар че също е актриса, един вид Нина Заречная от „Чайка“, запратена в ХХІ век. Тя е посредствена, но твърде комерсиална особа, готова е да спи с режисьор, за да получи роля... Накратко: би могла и без изкуство, докато за Винченцо творчеството е другото име на Бог. С разрешението на автора Коляда, за уточнение нашата актриса прибавя от себе си реплика, която не е по автор: „Спокойно мога да не се занимавам с театър, ако той е такъв, какъвто те ми го предлагат“... Постановката на Ана Батева е създадена само за 3 седмици – нула време по стандартните репетиционни критерии. Васи си дава сметка, че може би е изнервила останалите от екипа, тъй като репетира по свой начин. Нужен й е период на вътрешно натрупване, в който те буквално не могат да разберат какво става с нея, но на финалната права избухва и нищо не би могло да я събори. Партньорът й на сцената – универсалният боец Васил Дуев, актьор, режисьор и драматург, обаче е неин състудент и скъп приятел, така че я познава достатъчно добре, за да е спокоен. На третото представление от съществуването си Там, пред 400 наши сънародници, зажаднели за български театър, от 50 минути спектакълът пораства до час и половина – благодарение на реакциите на публиката. Постановката вече има 2 награди от международен фестивал в Косово – за режисура и най-добро представление, режисурата на македонката Батева е оценена с отличие и в родината й. А „кокошката“ Василена Винченцо се шегува, че отдавна е международна актриса – има приз за водеща женска роля в „Анданте“ (заглавие от афиша на НАТФИЗ) от фест в Турция още преди 7 години. Скоро предстои да я гледаме пък в нов сериал по бТВ – комедиен, но смислен. Хиперактивен Стрелец, русокоската изобщо не може да си почива – ако го направи и за ден, започва да й се струва, че си губи времето и изпуска юздите на живота си. Когато не разучава нови роли (за последните 11 месеца е имала 6 премиери), помага в кафенето на баща си – Клуба на фоторепортерите в подлеза на президентството. Може да предположим, че наблюдаването на различни типажи край масите е от полза за актьорската работа, но тя опровергава това клише: „Човек крие у себе си такива светове, че ако позволи там вратата да се открехне, могат да излязат наяве неподозирани и много по-верни за персонажа неща, отколкото да ги привнася отвън“, убедена е г-ца Василена Винченцо-Гецкова.  ", "date": "2019.05.04", "title": "Василена Винченцо: под русите коси – ум бръснач"}
{"url": "https://www.monitor.bg:443/bg/a/view/tyrnovski-kominochistach-stana-tv-zvezda-v-kitaj-164246", "text": "Великотърновски коминочистач стана телевизионна звезда в Китай. Преди дни в най-многолюдната държава в света по телевизия CGTN беше излъчен петминутен филм за Делян Ангелов, в който се разказва за неговото занимание – да чисти комини. Телевизията има над 70 млн. зрители не само в Поднебесната империя, но и в цял свят, а новината за представянето на нашенеца предизвика истински фурор в социалните мрежи. Впрочем това е поредната стъпка на Делян към превземане на Азия, след като преди време филм за него беше излъчен и в Япония. Делян Ангелов е единственият лицензиран коминочистач в България със законна тапия от занаятчийската камара. А в добавка притежава и диплома за юрист. При това съвсем редовна, а не купена от интернет. като започнал доста случайно. Един ден в сайт за обяви прочел, че жена търси човек, който да изчисти комина на къщата й. Без да се замисли, Делян грабнал инструментите на дядо си и свършил работата качествено. Това му харесало и той започнал да се интересува повече за професията, а след това започва и редовно да я практикува. При това чистенето той извършва не по традиционния и вече остарял метод с четките и топузите от покрива, при който се трошат керемидите, а по съвременен метод – със специална сонда, която отдолу от помещението всмуква саждите и другите отложили се в комина отпадъци. По време на работата си Делян е откривал какво ли не в хорските комини. Хитът е един истински железен винкел, който извадил от пернишки комин. Дипломираният юрист споделя, че българите се сещат А на всичко отгоре не ползват и правилно отоплителните си уреди. По време на чистенето няколко пъти на Ангелов му се е случвало дори да е свидетел на междусъседски спорове дали нечий комин е запушен нарочно от комшиите или не. Впрочем освен с чистене на комини, младият мъж се занимава с още цял куп полезни дейности, като косене на трева, отпушване на канали, озеленяване, ел. и ВиК услуги и др. Твърди, че е без значение какво върши, защото когато работи, се чувства щастлив. Може да бъде открит и чрез последната му комуникативна новост сайта kominochistacha.bg. За разлика от много други млади българи Делян Ангелов изобщо не е помислял да търси препитание в чужбина. „Много е лесно да отидеш някъде наготово, където всичко е вече подредено. Но важното е да успееш да подредиш и ти така в дома си, в страната си. Смятам, че човек първо трябва да подреди живота си тук, в България, и чак след това, ако още има желание, да отиде навън”, категоричен е Делян.", "date": "2019.05.04", "title": "Търновски коминочистач стана тв звезда в Китай"}
{"url": "https://www.monitor.bg:443/bg/a/view/marija-grozdeva-kvotata-za-tokio-e-i-zavryshtane-i-novo-nachalo-164232", "text": "В Русе откриват стрелбище за шампиони на нейно име, разкри пред \"Монитор\" извоювалата квота за рекордна седма олимпиада стрелкиня. - Нямах никакво напрежение. Бях много концентрирана и ми беше приятно в общи линии. - Ами и двете. Завръщане може да се каже, защото при един такъв хубав резултат се вдигат гардът, самочувствието, увереността. А пък ново начало – да, може да се каже, че почва началото на още по-сериозна подготовка, защото все пак е олимпиада. А крайният отговор ще дойде сигурно на самата олимпиада. Ако е положителен, защо да не помечтаем за Париж 2014-а или Лос Анджелис 2018-а? При нас възрастта не е от голямо значение. - Приемам го като комплимент. Всъщност така наричат само на такива от миналото ли? Защото и на световни купи, като се видим с някой познат и той и ме представя на друг, който не ме познава, го прави по същия начин - с \"легенда\". Аз не го приемам като нещо лошо. За мен легенда не значи, че нещо е приключило отдавна и е в миналото. И със сигурност значи, че хората те помнят. Ето, да се похваля - на 8 май в Русе откриват стрелбище за шампиони на мое име. Не е ли в стила \"Живи легенди\", а? Това за мен е голяма радост. Голяма чест ми оказват. - Търпението и концентрацията. И по-точно търпението да запазиш тази концентрация, да не излезеш от нея. Да останеш вглъбен и да правиш правилните неща. На мен вече ми се получава естествено. Нищо специално не правя. Едно време си спомням, когато тичах много дълго или пък плувах в басейн километър - километър и половина, това еднообразие в един момент ми писваше. Но знаеш, че трябва да тичаш, да плуваш... Омръзнало не омръзнало - въртиш обиколки. То е същото и в стрелбата. Изстрел след изстрел, едно 60 изстрела, друго 60. Сякаш в еднообразието се тренира търпението. - Точно тази битка ме извади тогава малко извън релси, както се казва. И доста дълго време, както всички видяха, някак си не можех да се оправя за състезание да бъда това, което бях. Много пъти съм го казвала - в нашия спорт ние работим единствено с главата. Много е важно в главата какво ти се случва. Ако в нея ти е спокойно, успявах да направиш всичко, да изкараш максимален резултат от това, за което си се подготвил. А пък има малко напрежение и нерви, както и и хора около теб, които да те дразнят – тогава много трудно се получава. И това беше една от причините доста дълго време да ми се случи едно, друго, трето... В смисъл аз на тренировки съм добре, но като отида на състезание не мога да изкарам резултата, за който съм готова. Затова пропуснах и игрите в Рио де Жанейро. Човекът, който стоеше зад това, успя да го постигне. Мина вече доста време и той продължава да пуска статии срещу мен. Може би аз някак си ги надживях тези неща и не обръщам внимание, защото това си е негов проблем. - Той за мен не съществува. Дори от време на време ми става жал за него. Но вече нямам притеснения за себе си. Живея спокойно, направила съм каквото трябва, на никого не съм сторила лошо. Ние нямахме друг избор тогава. Не можехме да върнем старата федерация с всичките тези дългове, и аз да я поема. Единственият начин беше той да си понесе отговорността по връщане на дълговете, а ние да направим нова федерация, за да можем да продължим състезанията. Подкрепиха ни, приеха ни в Международната федерация, в европейската, получихме подкрепа от Български олимпийски комитет. - Не, не. Според закона, който беше тогава, успя да ги вземе като негова собственост. След този случай промениха закона, тоест такива консумативи да останат в наследство. Те не се водят на определен човек. Ние купихме наново всичко. Министърът на спорта две години отпускаше към бюджета малко повече пари, които са специално за тези електронни мишени, така че успяхме да си стъпим на краката. Но започнахме от нулата – без нито един патрон, без никакви оръжия, без никаква техника. Беше тегаво, но се справихме. - Честно казано моята роля в този спорт като водеща фигура е най-вече това, че съм лице, че лесно ме приемат, където трябва да се отида, вратите се отварят лесно. С други думи ролята ми е почетна, защото съм все още действащ спортист. Никога не съм се занимала с бумащината да го наречем. Това не ми е присъщо, моята задача е съвсем друга. Не се бъркам в работата на никой, имаме си перфектен екип, добри специалисти., управителен съвет, треньорски съвет. Всичко това е действащо, работещо. - Много искам и знам как да се направи, но въпросът е дали ще се получи. Младите хора са прекрасни, но те имат повече други интереси. Не са времената, каквито бяха при нас. Наистина като си спортист да гледаш само в тази насока и нищо друго да не те интересува. Докато сега не е така. Някак си това ги променя и като характери. Не казвам, че не са дисциплинирани, но не виждам това огромно желание да постигнат някакви резултати. За мен това е голяма пречка. Приемам ги, естествено, непрекъснато съм с деца и младежи около себе си. - Всичко друго пак е свързано със стрелбата. Правя физическа подготовка почти всеки ден. Ходя на фитнес. Не малко работа си имам вкъщи. Перални, чистене, готвене. - Валери, разбира се. Той е решил, че е главната фигура в кухнята и аз гледам да не му се бъркам. - Специално предложения – не. Можеше това да се случи по мое желание. Ако бях решила навремето да остана в Щатите или някое друго място... След което се изтърпява едно двегодишно наказание, трябва да получиш от тях паспорт и поданство и почваш да се състезаваш за тях. Но реално не ми е идвала такава идея никога. - Ами същото като при шестата, при петата. Моята колежка Нино Салуквадзе на девета се класира. Тя от Сеул 1988-а започна, няма прекъсване и сега взе квота с едно пето място - за 9-а олимпиада. Чувството за олимпиада обаче винаги е по-специално и по-различно от това за световно, за световна купа, за европейско. Защото там е по-тържествено, всички сме заедно, съвсем по-различно състезание е. На олимпиадите сме по-малко жени 54-55 ако не се лъжа според квотите. Не е като на световна купа по 120. Някакви си много по-спокойно е, като изключим медийното присъствие. Но репортерите не ни притесняват точно когато стреляме. За всеки спортист е празник. И ако спортистът добре се е подготвил не виждам защо трябва да се притеснява чак толкова много. Напротив, трябва да се радва, че е там и да се постарае да покаже най-доброто. - Нищо не е невъзможно. Мен това ме крепи още да стрелям. Сега не е като преди 20 години – от всяко състезание медал, но усещам че го мога. И въпросът е да уцеля един приличен резултат, който да ме доведе до финал. Вече на финала въртележката е толкова голяма, че няма нищо невъзможно. Знаейки го, аз продължавам и ето, слава Богу, на този етап успях. Знам, че сега всичко зависи от мен и трябва да се постарая и с режим, и с добра подготовка, с всичко, което трябва да направя, да да дам максимално от себе си. - Деца имаме много – и в ЦСКА, и в „Левски“, и в провинцията. Имаме 28 клуба. Интересуват се, тренират, в спортни училища. Правим добра селекция според резултати и нормативи, които сме поставили. При нас всичко е черно на бяло, няма съдии, няма симпатии. Уцелиш резултат – заминаваш на това състезание, не уцелиш - стоиш си вкъщи и се подготвяш докато постигнеш норматива, който не е малък, не е слаб норматив, ами е достатъчен. Ако същия резултат го поставим на европейско за юноши и девойки в съответните дисциплини, ще може да влезе на финал. До последно правим контроли, правят се състезания. А не разполагаме с толкова средства, за да пращаме повече хора. Наистина пращаме само тези, които са заслужили и са с добри резултати. - Шансове имат и Самуил Донков, и Антон Ризов, и Антоанета Бонева. Те подходиха с малко по-ниски резултати, защото в Европа обикновено през зимата нямаме малокалибрени състезания и се готвим на въздушни оръжия предимно. Защото имаме турнири и европейско на пневматика. А в много развити страни имат закрити малокалибрени стрелбища, което е много важно. Така цяла зима не спират да се готвят. А ние от октомври до март можем само да стреляме \"суха\" стрелба и въздушно, но няма как да го правим с патрони, защото е много студено навън. Има в ЦСКА едно закрито стрелбище и там отивам от време на време да стрелям, но то е със същия студ. Затова за многото кратко време няма как да направим силни резултати. Но съм сигурна, че ако не на Световната купа в Мюнхен, то на Европейските игри, на купата в Рио, на европейското първенство, те ще са вече в силата си и ще правят добри класирания. Между другото колкото повече състезания минават, те толкова повече квоти се вземат. Така че става и по-лесно. Ние например на този финал бяхме четири на четири. Четири имаха квоти, четири нямаха. Но като отпадна осмата, тя имаше квота. Седмата - имаше. Шестата нямаше квота. И останахме двете с германките на финала, които даже преди той да свърши, казаха – поздравления - Гроздева и Вероника Майор взимат квоти за олимпиадата. Дай Боже да успеят, защото знам колко се трудят и колко се стараят наистина. Малко хора сигурно го разбират, но за нас, спортистите, това ни е животът. - Веднага се сещам за два. Единият е на олимпиадата в Атланта при престрелка за второ и трето място. Прекрасно ми застоя, само че леко по-ниско се бях прицелила и стрелях 9,9. А рускинята, която беше срещу мен - 10,1. Това са две десети разлика. И тогава аз станах бронзова медалистка, а тя - сребърна. И с този сребърен медал всъщност тя ме води в класацията не по брой олимпийски медали, а именно заради този сребърен, защото тя също има два златни, сребърен и два бронза. А пък аз два златни, нито един сребърен и три бронза. Вторият беше на олимпиадата в Атина. В общи линии доста слабо протича финала за мен – деветки, деветки, не мога да уцеля десетка. Първо се ядосвах, после взе да ми става скучно, нямах търпение да свършва този финал. Иначе влизам с много добър резултат, но тези деветки... и почвам да изпадам шеста, седма, осма. Последно стреляне, поглеждам към Валери и той видимо ядосан ми маха с ръка. И аз си казвам – той си мисли, че много ми е лесно, сега ще му покажа аз. Вдигам, стрелям, и съм сигурна, че е десетка, а то даже централна десетка – 10,9. В това време пък другите се издънват. И аз имам шанс за трето и четвърто място през престрелка. Бях срещу китайка за трето и четвърто и някак си бях спокойна и даже леко нахъсана, че няма да се предам. И стрелях много хубава десетка и я бих с лекота. Взех бронзовия медал. Та този изстрел 10,9 го помня. Това беше на Голяма Богородица. Голям празник и моя имен ден. Имаше знак божи. - Ами сега в Пекин докато си пишехме датите на раждане и една словачка каза, че и тя е родена на тази дата и този месец. Но нея не съм я виждала никога на финал. Така че може и да не е случайно. Но например и Румен Петков е роден на тази дата, а не е олимпиец. - Имаме сега в Мюнхен световна купа, след това европейски игри, вторите европейски игри в Минск от 20 юни. Там ще си изкарам рождения ден. Средата на август имаме световна купа в Рио де Жанейро, за която още се колебая дали да отида, тъй като квота имам, а е далеч. Не за друго, ами няма смисъл да се харчат пари за далечна купа, при положение, че квотата съм я спечелила. И след това около 15 септември имаме европейско на малокалибрено оръжие, което е на две години. Там също ще се дават квоти. И последното, на което ще се раздават квоти е догодина обикновено края на февруари началото на март европейско на въздушна. И после пак едни четири световни купи догодина и олимпиадата. Пътят до Токио е начертан. Родена е на 23 юни 1972 г. в София. На тази дата е и Международният ден на олимпизма. Състезател по спортна стрелба от 11-годишна. Олимпийски шампион на 25 м малокалибрен пистолет от Сидни 2000 и Атина 2004 г. Има и 3 бронзови олимпийски медала на пневматичен пистолет - от Барселона 1992, Атланта 1996 и Атина 2014 г. Носител на 9 европейски титли и 6 сребърни и 2 бронзови отличия. Победител в 18 кръга от Световната купа, последната й победа е в Пекин на 28 април 2019 г. Притежателка на олимпийски и европейски рекорд на малокалибрен пистолет. Най-добър спортист на Балканите 2004 г. Спортист №1 на България за 2004 г. и класиране в топ 10 за 1997, 1998, 1999, 2000, 2003 г. С последната си победа в Пекин, освен златния медал, спечели и квота за участие в 7-ата олимпиада. Досега е стреляла на 6 - Барселона 1992, Атланта 1996, Сидни 2000, Атина 2004, Пекин 2008, Лондон 2012 г. Пропусна само Рио де Жанейро 2016-а. Председател на Българския стрелкови съюз - организацията, която ръководи спортната стрелба у нас. Омъжена за Валери Григоров от 1998 г., неин личен треньор и ключов фактор за нейните успехи. Имат (общо) 3 деца - Христо, Валери и Магдалена. Обявена за \"Майка на годината\" през 2014 г.", "date": "2019.05.04", "title": "Мария Гроздева: Квотата за Токио е и завръщане, и ново начало"}
{"url": "https://www.monitor.bg:443/bg/a/view/sedmichen-horoskop-za-4-10-maj-164258", "text": "Ограничете контактите. Всичко предприето в събота ще тръгне накриво и ще изкриви отношенията. Някой друг ще спечели много на гърба на всички останали. В неделният ден поспете, не планирайте тежка и натоварена програма. Ориентирайте се към прочистване на тялото и душата от натрупаната шлака. Ще почувствате съвсем ясно кое е полезно и кое е вредно за вас. В понеделник не може да останеш пасивен, но и прекалена активност не се препоръчва. Гергьовден е, ден на храброста. Бъдете готови да посрещнете всички изпитания на живота и да се включите в инициативите на близки и приятели. Не се и опитвайте да се криете от личните си отговорности. За 7-и не се препоръчва работа в екип и поемане на колективни поръчки. Отговорности и печалби ще се разпределят наравностойно. Ще спечели този, който не си е мръднал пръста, но е на висока позиция или координира нещата. И както е казал на времето Константин Иречек в такъв ден „ Можещите, водени от незнаещите, вършим невъзможното за благото на неблагодарните”. Вечерта припламват искри в отношенията. Не подхранвайте скандала. Навлизате в труден период. 8-и започва с разточителност, която не ви е присъща. Но в този ден не се пълнее, хапнете наволя. На 9-и се обадете на близки в чужбина, а на 10-и очаквайте компроматна атака, която ще ви скара с партньорите у дома и на работното място.  Предстои новолуние във вашия знак в първите часове на неделния ден. Енергията ви е на кота нула. За събота не се препоръчват прекалени натоварвания, активна и рискова програма. Странични сили и фактори ще се намесват в добре подредената ви вселена и нещата ще се объркат. Гонете от съзнанието си натрапчивите мисли и мелодии и проведете общо прочистване на организма. На 6-и планетата на бизнес инициативите Меркурий навлиза във вашия знак и бърза на среща с Уран, който се явява негова горна октава. И ако Меркурий се свързва с човешкия ум, то Уран транслира насоките идващи от космическия разум. Съвпадът на тези две планети ще помогне лесно да уловим тенденциите за бъдещото развитие на всяка нова инициатива. През целия месец май ще ви идват чудесни хрумвания и идеи, които може да ви помогнат да успеете и да забогатеете. Ще усещате в каква работа или дейност „има  хляб”, къде нещата ще се провалят или ще успеят в бъдеще. На 7-и ограничете контактите и не споделяйте плановете си. Вечерта е рискова, приберете се навреме. На 8-и подпишете нов договор и направете някои поръчки. Организирайте обилни обеди и вечери, няма да напълнеете. 9-и дава ход на договори с чужбина. Подайте документи за работа. На 10-и чакайте конфликти, особено в следобедните часове.  Новолунието в знака на Телеца ще преразпредели квоти и печалби, ще отнеме от един и ще даде на друг. С голяма вероятност някъде ще се концентрира много капитал и ресурси за сметка на хора, които ще останат излъгани и ощетени. В съботния ден ограничете максимално контактите, не предприемайте стъпки в нова посока и бъдете отговорни за бъдещето на тези, които зависят от вас. Прекратете фалшиви връзки и присъствия. Ако в главата ви се върти натрапчивя мелодия, това е знак за психично въздействие. На 5-и не вървете против интуитивните си възприятия. Яжте само това, което ви се дояде. На 6-и Луната навлиза в Близнаци. Очертават се пътувания и гостуване. Вътрешната ви енергия се активизира и търси поле за изява. Преди да започнете каквато и да е работа, прегледайте състоянието на машини и оборудване. За 7-и не планирайте колективни срещи и публични изяви. Не е ден за запознанства. Ще е трудно да ограничете контактите, но е препоръчително да стоите настрана от публични и сценични изяви. Луна и Марс от вашия знак са в опозиция на Юпитер и в пречупващ аспект с Нептун. Бъдете сигурни, че ще плащате за чуждите удоволствия. Не се изхвърляйте с подаръци и покупки. На 8-и рискът ви диша във врата. 9-и носи благоприятни новини и покани от чужбина. 10-и е провокативен ден, внимавайте какво си пожелавате.  На 4-и дори и печалбите ни ще се обърнат в загуби или ще ги оценим като такива в бъдеще. Тъмните сили се активизират. Не влагайте големи суми в рискови начинания. На 5-и ще се събудите с вярното усещане как да постъпите в една трудна ситуация и на каква храна да наблегнете в бъдеще, особено ако се налага да спазвате диета. Правете това, което ви идва от вътре. На Гергьовден се препоръчва умереност. Не бива да сте пасивни, но и прекаленото натоварване ще ви се отрази зле. За 7-и не планирайте съвместни инициативи, не провеждайте събрания и се пазете от случайни контакти. Бъдете сигурни, че ще плащате за чуждите удоволствия, а за вашите никой няма да се погрижи. Желанието да изпъкнете в средата си ще ви направи редкопръсти. Вечерта може да се очакват изблици на агресия, тенденция към скарване и раздели. На 8-и Луната навлиза във вашия знак, където се чувства на трона си. Едно пътуване ще ви се отрази добре и ще помогне да решите важен семеен въпрос. Може да подпишете нужните договори и да направите необходимите заявки. Планирайте хубаво похапване, не е ден за диети. На 9-и ще трябва да вземете болезнено решение по отношение на връзките си с чужбина или с чуждестранна фирма. За петък се очертават конфликти. Внимавайте какво си пожелавате и не давайте повод за компроматна атака.  Предстои тежко за Лъва новолуние в знака на Телеца. Не предприемайте важни стъпки в съботния ден, ако не искате да влезете в опасни връзки и да се обвържете неравностойно. Не се съгласявайте на неизгодни оферти. Утрото на 5-и ни събежда с верен усет за полезното и вредното, но вие едва ли ще се съобразите с усещанията си. В този ден тече програма за преразпределение на ресурси и квоти. Ще се наложи да се откажете от едно, за да имате друго. С навлизането на Меркурий в Телец на 6 май се усложняват още повече нещата в бизнес план. До 21 май е добре да не сключвате съмнителни или потенциално неизгодни за вас споразумения. В момента трудно улавяте тенденциите и сякаш не виждате резервните варианти, но с навлизането на Меркурий в Близнаци на 21 май ще се очертае и печеливш за вас вариант. Най-неблагоприятният ден за партньорско обвързване е 7-и. Не влизайте в нова група и в нова среда. За 8-и се очертават срещи, на които може да доминирате и определяте правилата. Проблемът е, че в много посоки сте сложили розовите очила или такива с неточен диоптър. Не пропускайте в този ден хубавото похапване. На 9-и чакайте предложение от чужбина и сами направете такова. На 10-и следобед вече играете своята игра. Луната навлиза в Лъв. Поне едно ваше желание ще се изпълни.  На 4-и на всички нива действат тъмни сили. Някой може и да ви направи услуга, но в бъдеще ще иска да се реванширате. В този ден няма безплатен обяд, независимо, че ще бъдете поканени на такъв и на пръв поглед всичко ще изглежда чудесно. Дано усетите фалша и лицемерието в околните и сами не подхождате фалшиво. 5-и е силен ден по отношение на диетология и дегустаторство. С някакво шесто чувсто ще усетите кое е полезно или вредно за вас, къде са важните за бъдещето ви хора и дейности и от къде бързо трябва да бягате. Срещите ви на 6-и може да ви уредят с нови договори и работа в бъдеще. Не стойте пасивни, водете преговори, опитайте да привлечете погледите. 7-и е критичен ден за връзките. Може да попаднете в рискова среда и да се обвържете неравностойно. Не насрочвайте срещи и запознанства и не сключвайте нови договори. Вечерта не оставайте с преспиване на чуждо място. Отложеното за следващите дни ще тръгне в изгодна за вас посока. На 8-и организирайте съвместни инициативи и сключете нови договри. В този ден не се пълнее, позволете си известно разточителство в храната. На 9-и може да получите и оферти от чужбина или да купите еднопосочен билет. На 10-и не участвайте в спорове, за които не сте подготвени. В този ден казаната дума ще бъде хвърлен камък в градината на личиня ви интерес.  На 4-и лесно се прилепва към неподходяща среда. Бъдете верни на себе си и точно в този ден не си позволявайте нестандартни връзки и подход, който не отговаря на поведението и положението ви. Гонете от съзнанието си натрапчивите мисли. Спазвайте диета не само в храненето, но и във връзките. В неделя се доверете на усещанията си и не правете нищо по принуда. Ще почувствате остро кои са вашите хора и кои са чуждите, от които не бива да си позволявате да зависите. На 6-и се активизира прогностичният ви усет, а това ще помогне в следващите дни да вземете правилното решение. 7-и изисква самостоятелна работа, на свой терен и по възможност със свои средства. Всичко, което предприемете сами ще тръгне успешно, а това, което започнете в екип с голяма вероятност ще се провали или ще се намеси в плановете ви за бъдещето. 8-и е ден за преставителни срещи, за хубаво похапване, за преговори и споразумения с качествени партньори. Очертават се публични изяви, на които ще блеснете. Не са изключени провокации, ако сте нагазили в чужда територия на интереси и влияние. 9-и идва с неприятни новини, които ще изискват промени и трансформации на дейности и усилия. Предстои преобразяване. До два дни влизате в нова роля или попадате в нова среда. 10-и е ден на петела. Внимавайте в приказките и признанията.   Предстои новолуние в знака на опозицията ви Телеца. Родените в първата декада ще изживеят стресови моменти в съботния ден. Не поемайте излишни рискове, не влизайте в странични връзки и не си позволявайте волности в любовта и секса. Всяка кръчка извън семейната пътека може да ви вкара в копроматна игра, която ще ви се отрази зле в материален план. На 5-и се доверете на интуицията, а не на разумните на пръв поглед доводи. Правете това, което ви идва от вътре. На 6-и не бива да сте пасивни, но с нищо сериозно и важно за бъдещето не се занимавайте. Не обещавайте съдействие на някого в материален и бизнес план. Прекарайте 7-и в уединение и не взимайте прибързани решения. Не влизайте в нови делови отношения и не разваляйте старите. Десет пъти помислете преди да направите някакъв важен за бъдещето ви ход. Особено опасно е да се предоверите и да позволите да ви въздейства мнението на екипа и колектива, в който участвате и работите. Не споделяйте с приятели личния си живот и избор. Отложеното за 8-и ще даде възможност да разширите дейноста си. На 9-и осъществете връзки с партньори и клиенти от чужбина, уредете пътуване, обмен на информации и кадри. 10-и сбъдва благите пожелания. До обед сте в силна позиция, но след това може да влезете в разправии с шефове и партньори.  Съботният ден е с тежка енергетика. Тъмните сили се активизират. Не поемайте излишни рискове и не се товарете със задължения, особено към хора, които никога не са доволни от това, което вършите. В неделя не може да излъжеш организма си и сетивата. Ако нещо не ви се яде, но го яжте. Ако подсъзнателно не искате да се видите с някого откажете срещи и гостувания. В следващите дни може да влезете в преразход на сили, енергия и пари поради поетите в момента ненужни и вредни ангажименти. На 6-и го давайте по-лежерно, не се нагърбвайте с излишна работа особено на чуждо. Не планирайте за 7-и големи покупки и вложения. Може да купите нещо непотребно, само защото е изгодно. В този ден ще се проличат редкопръстите хора. Децата ще изхарчат всичко, което им дадете. Родените в третата декада ще изживеят тежка и конфликтна вечер. Утрото на 8-и ще е напрегното но с напредването на деня ви предстоят приятни и успешни делови и приятелски разговори. Може да сключите изгоден договор и да се почерпите. В този ден не се пълнее, така че не се ограничававайте и си прекарайте приятно. На 9-и предстои преобразяване, маските падат. Очаквайте покани от чужбина. На 10-и някой ще се разприказва и ще ви снесе наготово информацията, която отдавна се стремите да получите. Ден на вербалната магия. Ще доминирате в отношенията.    4-и е ден за приключване, а не за започване на каквото и да било. Родените в първата декада ще получат подкрепа и съдействие за прекратяване на неравностойни връзки. Нещо нестандартно ще се случи и може да ви помогне да излезете от омагьосания кръг, в който от доста време се въртите. На 5-и се доверете на вътрешното си усещане. Правете само това, което ви идва от вътре, а не това, което някой или нещо ви налага. Не яжте където падне, откажете дадена храна ако не я искате дори и с риск да обидите домакините и готвачите. С някакво шесто чувство ще доловите към каква храна да се придържате и в бъдеще. От 6-и се отварят нови възможности в бизнеса и личната ви инциатива. В този ден може да получите няколко предложения, затова не реагирайте прибързано на първото. Вечерта обмислете и във вторник може да се срещнете на четири очи и да преговаряте. На 7-и е противопоказна екипната работа. Не позволявайте много хора да узнаят за намеренията ви. Ден на фатално привличане. Не си определяйте първа среща. Отложеното за 8-и ще ви донесе късмет и неочаквани придобивки. Уредете си срещи, подпишете нови договори, създайте нови връзки и се рекламирайте. Яжте на корем, няма да напълнеете. На 9-и откривате истинския смъсъл на една връзка. До обед на 10-и вие командвате парада, но после друг ще ви изкомандва.  В този уикенд за вас сиренцето е в капана. Всякакви екстри може да получите, но на висока цена. Съветът за събота е да не пазарувате като за световно, да не искате максималното от връзките си, да не вярвате на непознати и да не отсъствате от дома. Днес и най-добрите финансисти може да се излъжат и да направят прибързан ход. Не играйте на борсата, не взимайте и не давайте заеми. В неделя ще се събудите с вярното усещане за полезното и вредното. Едно неприятно или приятно чувство ще ви помогне да разграничите неприятелите от приятелите. Доверете се на интуицията и се обадете на тези, които пълнят душата ви с радост. Чакат ви три дни на растеж придобивки и благоприятно стечение на обстоятелствата на работното ви място. Намерете фината граница в отношенията. Преди да сте отсели нужните от ненужните връзки не предприемайте нищо важно в живота си. 7-и ще ви донесе точно такова отсяване. Противопоказно е да се работи в комбина с някого. На 8-и късметът е с вас, привличате клиенти, уреждате изгодни сделки и покупки. На 9-и не се оплаквайте от живота, а спокойно си вършете работата и си поемете задълженията. Ще разберете нещо, което в миналото не сте долавяли. Ден на телепатичните контакти. Ще ви се обаждат тези, за които мислите. В петък важното свършете до обед. На 4-и имате опасност от зарибяване. Някой може да ви обещае големи печалби стига да заложите на неговата карта. Не участвайте в залагания, не взимайте и не давайте заеми и не поемайте никакви рискове. В неделя интуицията ви работи на пълен капацитет. Ще усетите кое е ползно или вредно за вас. Ако към определена храна получите приятно усещане наблегнете на нея до другото новолуние. Приключете с обещаната работа и нищо ново не започвайте. Следващите два дни ще включат четири планети в кармичен кръст спрямо вашето слънце. Не противоречете на родителите си, постарайте се да разберете мотивацията на децата. Родените в първата декада ще имат стресови моменти на 6-и, а останалите на 7-и . Не се включвайте в колективни инициатниви във вторник, когато до вечерта може да се изпокарате и с най-добрите си приятели поради чуждите хора, които допускате или каните в средата си. Не е ден за първа среща и първа целувка. На 8-и изживявате трудна сутрин, но след това чакайте подаръци от съдбата, покани за работа и престижно делово участие. Имате шанс да спечелите повече от друг път със сключените нови договори. 9-и дава старт на дейности извън странта. Преговаряйте с чеждестранни фирми. Каквото си пожелаете на 10-и ще се сбъдне, ще ви донесе късмет и радост. Пазете ценни вещи и документация.", "date": "2019.05.04", "title": "Седмичен хороскоп за 4-10 май"}
{"url": "https://www.monitor.bg:443/bg/a/view/boing-737-sys-136-pytnici-na-borda-padna-v-reka-v-shtata-florida-164260", "text": "Самолет Боинг 737 със 136 пътници на борда падна в река Сейнт Джеймс в щата Флорида, предаде Ройтерс. Двадесет и един души са били приети в болница с различни травми, след приводняването. В самолета е имало общо 143 души пътници и екипаж, пътуващи от военната база Гуантанамо в Куба. Машината трябвало да кацне във военновъздушната база в Джаксънвил. Според някои източници машината не успяла да спре в края на пистата и се озовала в реката, след което започнала да потъва. Според други източници самолетът пропуснал пистата и се озовал в реката. На място пристигнали спасителни екипи. Телевизионни кадри показват самолета наполовина потънал в плитките води на реката. Щетите по него не са значителни. Според телевизия Си Би Ес самолетът е на компания Маями еър. Пътниците в него са били военни от базата в Гуантанамо и техните семейства. Пострадалите, откарани в болница, не са със животозастрашаващи травми. По случая е започнало разследване.", "date": "2019.05.04", "title": "Боинг 737 със 136 пътници на борда падна в река в щата Флорида"}
