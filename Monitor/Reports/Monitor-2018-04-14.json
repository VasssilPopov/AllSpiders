{"url": "http://www.monitor.bg/a/view/53551-%D0%9D%D0%BE%D0%B2-%D1%83%D0%B6%D0%B0%D1%81-%D0%B1%D1%83%D1%81-%D1%81%D0%B5-%D0%BF%D1%80%D0%B5%D0%BE%D0%B1%D1%8A%D1%80%D0%BD%D0%B0-%D0%BD%D0%B0-%D0%A2%D1%80%D0%B0%D0%BA%D0%B8%D1%8F-%D1%83%D0%B1%D0%B8-%D0%B4%D0%B2%D0%B0%D0%BC%D0%B0/", "text": "8 пострали са откарани в ямболската болница\n                    \n\nДвама души загинаха, след като бус се преобърна на автомагистрала „Тракия” в днешния следобед.Пострадали са осем човека. Те са транспортирани в болницата в Ямбол, съобщи Нова телевизия. Инцидентът е станал на 296-тия километър от аутобана.По непотвърдена информация, в буса са пътували работници, които са се прибирали от Бургас към село Хаджидимитрово до Ямбол, информира bTV. Петима пътници от преобърнатия се бус са в много тежко състояние в УМБАЛ \"Св.Пантелеймон\" в Ямбол. Двама от тях са в кома, съобщи за „24 часа“ директорът на болницата д-р Панайот Диманов. Пострадалите са с комбинирани органни травми, в момента все още се намират в Спешното отделение, за тях се грижат реаниматори, хирурзи и невролози. Предстои да бъдат хоспитализирани, уточни д-р Диманов.  \nТой допълни, че ямболската болница очаква още ранени. Други двама пътника с черепно-мозъчни травми вече са транспортирани в болницата в Сливен.\nВсе още няма данни за самоличността на загиналите и ранените.\nПо първоначални данни микробусът, превозващ работници, се е преобърнал самостоятелно в крайпътно дере. Все още не е ясно колко души са пътували в него.\nЗапознати припомнят, че в същия район преди близо 6 месеца се е преобърнал автобус с пътници на фирма \"Юнион Ивкони\", но тогава инцидентът се размина без жертви и тежко ранени.\"Временно движението в участъка от км 296 до км 298 в посока София на АМ \"Тракия\" в района на село Воденичане се осъществява само в изпреварващата лента\", съобщават от Агенция \"Пътна инфраструктура\". И предупреждават водачите да шофират внимателно, преминавайки през отсечката. \n\n\n\n\n \n\n\n \n                    ", "date": "2018.04.14", "title": "Нов ужас – бус се преобърна на „Тракия“ днес, уби двама (обновена)"}
{"url": "http://www.monitor.bg/a/view/10218-%D0%97%D0%B0%D1%85%D0%B0%D1%80%D0%B8%D0%B5%D0%B2%D0%B0-%D0%98%D0%B7%D0%BF%D0%BE%D0%BB%D0%B7%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%BE-%D0%BE%D1%80%D1%8A%D0%B6%D0%B8%D0%B5-%D0%B5-%D0%BF%D1%80%D0%B5%D1%81%D1%82%D1%8A%D0%BF%D0%BB%D0%B5%D0%BD%D0%B8%D0%B5/", "text": "\n                    \n\nИзползването на химическо оръжие е престъпление. Това заяви българският външен министър Екатерина Захариева след заседанието по сигурността при премиера Бойко Борисов.Тя бе категорична, че България е имала информация от няколко дни, че ще се проведе удар в Сирия.„Разглеждаме ракетните удари в Сирия като еднократната военна операция и като възможност за предотвратяване на нови подобни химически атаки. Считаме, че това е еднократен ограничен удар срещу бази за производството на химическо оръжие. Смятаме, че тази еднократна акция трябва да предотврати използването на химическото оръжие срещу мирни граждани“, каза Захариева.Тя призова за деескалация на напрежението и изрази подкрепа за работата на ОЗХО. Захариева съобщи, че българската страна е била информирана за ракетните удари. Външният ни министър не очаква ответен военен удар от страна на Русия.\n\n\n\n\n \n\n\n \n                    ", "date": "2018.04.14", "title": "София: Ударът срещу Сирия трябва да остане еднократна военна акция"}
{"url": "http://www.monitor.bg/a/view/88736-%D0%9F%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8%D1%82%D0%B5-%D0%BE%D1%82-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B2%D0%B5%D1%87%D0%B5-%D1%81%D0%B0-%D0%B2-%D1%81%D1%82%D0%B0%D0%B1%D0%B8%D0%BB%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5/", "text": "\n                    \n\nПострадалите от жестоката катастрофа на 13 април, в петък, вече са в стабилизирани, но състоянието им остава тежко. Това съобщиха от лечебните заведения, където те са настанени.Нощта е преминала спокойно за тримата пациенти, които постъпиха в \"Пирогов\". Всички те са без непосредствена опасност за живота към момента. 13-годишното момче, което е настанено в Детска реанимация е в стабилно състояние, съобщи изпълнителният директор на спешната болница проф. Асен Балтов. То е на спонтанно дишане, в съзнание. Днес ще му бъдат направени контролни изследвания.Другата пострадала жена остава в хирургията на \"Пирогов”. Майката на момчето също е добре. Тя е настанена в травматологията на \"Пирогов\" и е в стабилно състояние.Относително спокойно е преминала нощта за пациентите, настанени в Университетската болница \"Св.Анна\" (бивша Окръжна).Вливат им се обезболяващи, те са контактни, заяви дежурният лекар в КАИЛ д-р Генджелиев. Все още обаче състоянието им е критично, не скри той.Още в петък на шестима от тях бяха направени операции (три жени и трима мъже). През нощта, около  22.00  часа е приключила операцията  и на най-тежко пострадалата пациентка. По-рано през деня лекарите от Клиниката по лицево-челюстна хирургия оперираха жената с тежка рана на скалпа. Мъжете, които са били оперирани, са били със счупвания на горните крайници.  При единия от тях фрактурата е била открита, но хирурзите са успели да спасят ръката.Двамата мъже, пострадали в катастрофата на автомагистрала \"Тракия\" вчера, които бяха докарани в „Аджибадем Сити Клиник Болница Токуда” са в стабилно състояние. И двамата  са с фрактури на глезените. Те са били оперирани в следобедните часове в петък и днес започват обичайната възстановителна програма след такива травми. Пациентите са още с мекотъканни охлузвания и натъртвания, които не влияят на общото им състояние.През Спешно приемно отделение на  „Аджибадем Сити Клиник Болница Токуда\" преминаха и две жени, пострадали в инцидента. Те са дошли със собствен транспорт, били са с леки травми и след обстоен преглед са били освободени за домашно лечение.  \n\n\n\n\n \n\n\n \n                    ", "date": "2018.04.14", "title": "Пострадалите край Вакарел вече са в стабилно състояние "}
{"url": "http://www.monitor.bg/a/view/6282-%D0%9D%D0%B0%D0%B3%D1%80%D0%B0%D0%B4%D0%B8%D1%85%D0%B0-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BD%D0%B8-%D0%BB%D0%B5%D0%BA%D0%B0%D1%80%D0%B8-%D0%BE%D1%82-%D0%BC%D0%B8%D1%81%D0%B8%D1%8F%D1%82%D0%B0-%D0%B2-%D0%9C%D0%B0%D0%BB%D0%B8/", "text": "\n                    \nВоенните лекари и медицински специалисти от мисията в Мали бяха наградени от името на министъра на отбраната и от командващия Съвместното командване на силите. Това съобщиха от Военно-медицинска академия.\n\nЗавърналият се екип е 16-ят, който бе там на ротационен принцип. Там нашите медици работят към Мисията на Европейския съюз за обучение на силите за сигурност на Мали. Задачата им е да се грижат за здравето на личния състав на щаба на операцията, базиран в столицата Бамако.\n\nБългарските лекари под пагон участват в различни хуманитарни и мироопазващи мисии зад граница повече от век, като винаги са получавали отлична оценка за представянето си. Завърналият се екип също се прибира с отлична оценка от командния състав по отношение на изпълнените задачи, уточниха от ВМА. Освен в горещите точки на света, нашите военни лекари са в постоянна готовност да помагат на населението и в мирно време – при природни бедствия, производствени аварии и терористични актове, казаха още от лечебното заведение.\n\n\n \n                    ", "date": "2018.04.14", "title": "Наградиха военните ни лекари от мисията в Мали"}
{"url": "http://www.monitor.bg/a/view/9373-46%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%AE%D0%BC%D0%B5%D1%80-%D0%BE%D1%82-%D1%80%D1%83%D0%B5%D0%BD%D1%81%D0%BA%D0%BE%D1%82%D0%BE-%D1%81-%D0%92%D0%B8%D1%88%D0%BD%D0%B0-%D0%B5-%D1%81%D1%80%D0%B5%D0%B4-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BD%D0%B0-%D0%BC%D0%B0%D0%B3%D0%B8%D1%81%D1%82%D1%80%D0%B0%D0%BB%D0%B0-%D0%A2%D1%80%D0%B0%D0%BA%D0%B8%D1%8F/", "text": "\n                    \n\n46-годишният Юмер Юмер от руенското село Вишна е сред шестте жертви в жестоката катастрофа на автомагистрала „Тракия“. Официално потвърждение все още няма, но роднините му са сигурни в това.\n\nМъжът се е качил в автобуса-ковчег от Айтос в петък сутринта. Пътувал към летището в София с билет за Франция в джоба. От десетина години Юмер работел там като строител. Дошъл си за последно в средата на януари и след три месеца почивка, отново поел на гурбет.\n\n„Всички сме в шок, цялото село Вишна е потънало в скръб. Беше много добър и възпитан човек, не можем да повярваме, че вече го няма“, заяви кметът на Вишна Мехмед Исмаил.\n\nЮмер оставя съпруга вдовица и две деца сираци. Гурбетчията работел във Франция заедно с брат си и двете им сестри. Наскоро влез при себе си и дъщеря си, която неотдавна се задомила. Съпругата му останала във Вишна, за да се грижи за сина им, който е ученик в десети клас. „Юмер печелеше добри пари в чужбина и издържаше семейството си. Чакаха малкия да завърши средното образование и планираха всички да се съберат във Франция\", разказаха техни близки.\n\nСъпругата на Юмер работела доскоро в цех за производство на кабели в съседното село Люляково, но напуснала. Съкрушената вдовица е отпътувала за столицата, за да разпознае тялото на мъжа си. „Готвим се за погребение, но не знаем още кога ще е. Ако няма проблем с разпознаването и освободят тялото до 14 часа днес, погребението ще е утре. Но ако съпругата не успее да го разпознае, предвид травмите, може да се наложи ДНК експертиза, което ще отнеме време\", коментира кметът \n\n\n \n\n\n \n                    ", "date": "2018.04.14", "title": "46-годишният Юмер от руенското с. Вишна е сред жертвите на магистрала „Тракия“"}
{"url": "http://www.monitor.bg/a/view/14331-%D0%9C%D0%B8%D0%BB%D0%B0-%D0%BF%D1%8A%D1%82%D1%83%D0%B2%D0%B0%D0%BB%D0%B0-%D0%B7%D0%B0-%D0%B4%D0%B8%D0%BF%D0%BB%D0%BE%D0%BC%D0%BD%D0%B8%D1%8F-%D1%81%D0%BF%D0%B5%D0%BA%D1%82%D0%B0%D0%BA%D1%8A%D0%BB-%D0%BD%D0%B0-%D0%B1%D0%B0%D1%82%D0%BA%D0%BE-%D1%81%D0%B8-%D0%B2-%D0%9D%D0%90%D0%A2%D0%98%D0%97/", "text": "\n                    \n\n16-годишната Мила Ножделова от старозагорската гимназия „Ромен Ролан“ е пътувала за София, за да присъства на дипломния спектакъл на по-големия си брат Георги, който е студент  от класа на проф. Румен Рачев в НАТФИЗ, съобщиха близки на потъналото в скръб семейство на Петър и Станка Ножделови.Момичето било изключително щастливо, че ще може да поздрави батко си с дипломирането му, ден по-рано за София тръгнала майката.„Не мога да повярвам, че я няма. Те беше толкова емоционална, приятна, весела, готова да се притече на помощ на всеки, който се нуждае…“, сподели през сълзи красната на загиналата при автобусната катастрофа край Вакарел на АМ \"Тракия\" десетокласничка Биляна Димитрова.След броени дни, на 3 май Мила имала рожден ден, предварително обявила ,че ще го отпразнува със съучениците си. В бележника си имала само шестици, учела английски и френски.„Преди седмица с класа бяхме на екскурзия в Словакия и Унгария, през цялото време Мила беше като „гербова марка“ до мен, толкова се вълнуваше…“, сподели още класната й ръководителка. До последно родителите се надявали, че тя е сред оцелелите, обиколили всички болници с ранени, докато научат тъжната новина късно вечерта в петък.Поклонението е насрочено за 14 ,00 часа в залата при старозагорския гробищен парк.Сред загиналите е и 49-годишната Антоанета Орлова, съпругата на треньора по волейбол в детско–юношеската школа при волейболния клуб „Берое“ – Стара Загора Владимир Орлов. Родената в Смолян жена пътувала за среща с приятели в София, коментираха нейни познати.Съболезнователен адрес  до близките на загиналите и ранените изпрати старозагорският митрополит Киприан. В него владиката е написал: “Докато стоим в дните на Светлата седмица и съпреживяваме Пасхалната радост, ние бяхме застигнати от новината за смразяваща кръвта пътнотранспортна злополука.С дълбока тъга ние посрещнахме страшната вест за трагичния инцидент, който в тринадесетия ден на месец април край Вакарел на автомагистрала „Тракия“, отне живота на шестима и причини страдания на мнозина. Ние, бидийки съпричастни със страданието на нашите братя, дълбоко скърбим, заедно с цялото българско общество, но същевременно, чувствайки Възкресението на нашия Спасител и Господ Иисус Христос като залог за общото възкресение и вечния живот, изпълваме сърцата си с упование и вяра, защото знаем за починалите, знаем, че тяхното битие не приключва, знаем, че душите им ще бъдат настанени на място добро…“.Съболезнования поднесоха кметът на Сливен Стефан Радев и общинското ръководство. От общината изразиха готовност да окажат помощ на семейството на загиналата 31-годишна начална учителка от ОУ „Елисавета Багряна“ Станислава Петкова, която остави сираче момиченцето си, ученичка в четвърти клас. Отворен бе и горещ телефон за информация.\n\n\n\n\n \n\n\n \n                    ", "date": "2018.04.14", "title": "Мила пътувала за дипломния спектакъл на батко си в НАТФИЗ     "}
{"url": "http://www.monitor.bg/a/view/68506-%D0%A1%D1%82%D0%BE%D0%BF%D0%B0%D0%BD%D0%BA%D0%B0%D1%82%D0%B0-%D0%BD%D0%B0-%D0%B8%D0%B7%D0%B3%D0%BE%D1%80%D1%8F%D0%BB-%D0%BD%D0%B0-%D0%A6%D0%B2%D0%B5%D1%82%D0%BD%D0%B8%D1%86%D0%B0-%D0%B4%D0%BE%D0%BC-%D1%81%D0%BF%D0%B8-%D0%B2-%D0%BA%D0%B0%D1%80%D1%83%D1%86%D0%B0/", "text": "\n                    \nСтопанката на изгорелия дом в мездренското село Елисейна Росица Стоянова от две седмици спи в каруца. Синът й Тихомир, който е абитуриент пък е приютен от съседи. До момента по сметката на пострадалото семейство, което на Цветница остана без къща, са събрани 1787,55 лв.\n\nСоциалният работник Кънчо Цаков е провел много разговори с дарители от различни краища на България, които са съобщили, че ще изпратят дарения в Общинския център за социални услуги и дейности в началото на следващата седмица.\n\nМечтата на семейството е да събере 4000 лв., с които да си купи къща в близост до останките на стария му дом.\n\nЖелаещите да дарят финансови средства на семейството от село Елисейна, могат да го направят по сметката на Община Мездра:\n\nБанка „ДСК“ - клон Мездра\nIBAN: BG95STSA93008425414500\nBIC STSABGSF\nКод за вид плащане- 445100\n\nНеобходимо е в основанието за плащане да бъде оказано, че е дарение за Росица Борисова Стоянова.\n\nДруги видове дарения, ще се приемат в Общинския център за социални услуги и дейности на ул. \"Ив. Вазов\" № 2 от социалния работник Кънчо Даниелов Цаков. Телефонът за контакт с Цаков е 0883 323 683.\n\n\n \n                    ", "date": "2018.04.14", "title": "Стопанката на изгорял на Цветница дом спи в каруца"}
{"url": "http://www.monitor.bg/a/view/87980-%D0%94%D0%BD%D0%B5%D1%81-%D0%B5-%D0%B4%D0%B5%D0%BD-%D0%BD%D0%B0-%D1%82%D1%80%D0%B0%D1%83%D1%80-%D0%B2-%D0%BF%D0%B0%D0%BC%D0%B5%D1%82-%D0%BD%D0%B0-%D0%B6%D0%B5%D1%80%D1%82%D0%B2%D0%B8%D1%82%D0%B5-%D0%BE%D1%82-%D0%90%D0%9C-%D0%A2%D1%80%D0%B0%D0%BA%D0%B8%D1%8F/", "text": "\n                    \nС решение на Министерския съвет 14 април, събота, е обявен за ден на национален траур за жертвите от тежката катастрофа на автомагистрала „Тракия“.\n\n\n\nПравителството изказва своите съболезнования на близките на загиналите.\n\nВ тяхна памет националните флагове на всички държавни институции ще бъдат свалени наполовина.\n\n\n \n                    ", "date": "2018.04.14", "title": "Днес е ден на траур в памет на жертвите от АМ „Тракия“"}
{"url": "http://www.monitor.bg/a/view/66465-%D0%90%D0%BB%D0%B5%D0%BA%D1%81%D0%B8-%D0%A1%D1%82%D1%80%D0%B0%D1%82%D0%B8%D0%B5%D0%B2-%D0%9B%D0%B5%D0%BA-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D0%BD%D0%B5-%D0%BC%D0%BE%D0%B6%D0%B5-%D0%B4%D0%B0-%D0%B8%D0%B7%D1%85%D0%B2%D1%8A%D1%80%D0%BB%D0%B8-%D0%B0%D0%B2%D1%82%D0%BE%D0%B1%D1%83%D1%81%D0%B0-%D0%BE%D1%82-%D0%BF%D1%8A%D1%82%D1%8F/", "text": "\n                    \nКой е виновен и доколко за тежкото пътно произшествие на магистрала \"Тракия\" на 13 април - петък, при което загинаха шестима души, към момента никой не може да каже. Това коментира бившият началник на Пътна полиция Алекси Стратиев.\n\nПо думите му категорична версия за инцидента няма. Първопричината явно е този допир на лекия автомобил до автобуса, потвърди той пред Канал 3. Според първоначалната версия автомобил \"Рено\" с плевенска регистрация опитал да изпревари автобуса, но се ударил в него и го отклонил към канавката.\n\n„По отношение на техническото състояние на автобуса няма какво да се каже - той е чисто нов. Пътят също е прекрасен с една доста сериозна забележка, защото там няма мантинела\", заяви той.\n\n\n\nМантинелата има точно тази задача - автобусът да не излезе от пътното платно. \"Мястото е равнинно, няма сериозна денивелация, но този факт показва, че би трябвало да има мантинела\", поясни Стратиев.\n\n\"Това, което се е случило, е необяснимо - равен път, няма дупки, нов автобус, шофьори с достатъчно голям опит. Мантинелата е изключително важен фактор. Ако тя съществуваше, нямаше да се случи това\", потвърди и председателят на Българския автомобилен съюз Борис Гаврилов.\n\nВодачът е бил длъжен да накара пътниците да си сложат колани, коментира още Алекси Стратиев.\n\nТой припомни, че шофьорът подлежи на административна санкция, ако пътуващите в автобуса не използват коланите. Отделно разпоредбите определят да бъдат глобени и пътниците.\n\nАлекси Стратиев сподели и категоричното си мнение, че лек автомобил не може да изхвърли автобуса.\n\n\n\n\"Автобусът е над 20 тона, лекият автомобил е 1 тон\", отбеляза той.\n\n\"Допускам, че след досега, водачът на автобуса е опитал да избегне този удар и е завъртял волана надясно, твърде много надясно, за да може след това да направи един обратен остър завой, който вече вдига автобуса на две колела и да влезе в канавката. Допускам, че времето на водача не е било достатъчно, за да вземе правилно решение\", анализира инцидента бившият полицейски шеф.\n\n\n\n\n \n                    ", "date": "2018.04.14", "title": "Алекси Стратиев: Лек автомобил не може да изхвърли автобуса от пътя"}
{"url": "http://www.monitor.bg/a/view/25672-%D0%9A%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%83%D1%81%D0%BF%D0%BE%D0%BA%D0%BE%D0%B8-%D0%9D%D1%8F%D0%BC%D0%B0-%D0%B7%D0%B0%D0%BF%D0%BB%D0%B0%D1%85%D0%B0-%D0%B7%D0%B0-%D0%BD%D0%B0%D1%86%D0%B8%D0%BE%D0%BD%D0%B0%D0%BB%D0%BD%D0%B0%D1%82%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82/", "text": "\n                    \nТревожни са факторите \"Ислямска държава\", химическите оръжия. Ударът в Сирия беше превантивен или предупредителен, това означава, че няма да има продължителни действия, каза министърът на отбраната Красимир Каракачанов в пряко включване по Би Ти Ви.\n\nОбраната руска позиция значи, че оттам вероятно са били предупредени и има комуникация между страните. Непосредствена заплаха за нашата национална сигурност няма. Никой не ни е питал за мнение, за да одобряваме или да отхвърляме ударите. Българската позиция е да призоваваме за диалог, допълни още Каракачанов.\n\nКъм този момент не се очаква и няма прогнози за мигрантска вълна към България, не се налага въоръжените ни сили да бъдат привеждани в специална степен на готовност, каза Красимир Каракачанов по Нова тв.\n\nПо думите му при въздушните атаки са изстреляни 120 ракети, а процентът на свалените е малък, което показва, че срещу обстрела са участвали само сирийските противовъздушни сили, а не руски.\n\n\n\n \n\n\n \n                    ", "date": "2018.04.14", "title": "Каракачанов успокои: Няма заплаха за националната сигурност"}
{"url": "http://www.monitor.bg/a/view/61331-%D0%90%D0%9F%D0%98-%D0%A8%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0%D1%82-%D0%BF%D1%80%D0%B8-27%D0%BC%D0%B8-%D0%BA%D0%BC-%D0%BD%D0%B0-%D0%90%D0%9C-%D0%A2%D1%80%D0%B0%D0%BA%D0%B8%D1%8F/", "text": "\n                    \nШофьорите да се движат с повишено внимание, спазвайки пътната сигнализация, при 27-ми километър на АМ \"Тракия\" в двете посоки, препоръчват от Агенцията \"Пътна инфраструктура\".\n\nТова се налага заради възстановяването на ограничителните системи (мантинели) в средната разделителна ивица.\n\nВчера там стана тежка катастрофа с автобус, при която загинаха шестима и бяха ранени над 20 души, заради което днес е обявен национален траур.\n\n\n \n                    ", "date": "2018.04.14", "title": "АПИ: Шофьорите да внимават при 27-ми км на АМ „Тракия“"}
{"url": "http://www.monitor.bg/a/view/64374-%D0%A1%D0%90%D0%A9-%D0%92%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F-%D0%B8-%D0%A4%D1%80%D0%B0%D0%BD%D1%86%D0%B8%D1%8F-%D1%81%D0%BC%D0%B0%D0%B7%D0%B0%D1%85%D0%B0-%D1%85%D0%B8%D0%BC%D0%B8%D1%8F%D1%82%D0%B0-%D0%BD%D0%B0-%D0%90%D1%81%D0%B0%D0%B4-%D1%81-%D1%82%D1%80%D0%B8-%D1%83%D0%B4%D0%B0%D1%80%D0%B0/", "text": "\n                    \n\nСАЩ, Великобритания и Франция нанесоха удари по три цели, свързани със сирийската програма за създаване на химическо оръжие.Едната цел в района на Дамаск е включвала научно изследователски институт, участващ в разработването на химически оръжия. В Хомс е бомбардирано хранилище. Третата цел са били хранилище на химикали и команден пункт.Ударите бяха нанесени между 3.42 и 5.10 часа българско време, като атака беше обявена от президента на САЩ Доналд Тръмп в изявление до нацията. В него той обяви, че координираните усилия на САЩ, Великобритания и Франция срещу сирийския режим са в отговор на химическата атака в град Дума. \"Заповядах на въоръжените сили на САЩ да ударят обекти, свързани с химическите оръжия на сирийския диктатор Башар ал-Асад\", обяви държавният глава на САЩ.Тръмп възложи отговорността за използването на химическо оръжие в Сирия върху Русия. В обръщението си Тръмп заяви, че химическата атака и отговорът на нея е пряко следствие на неспособността на Русия да гарантира унищожаването на сирийското химическо оръжие. С обещанието за такива гаранция излезе руският президент Владимир Путин през 2013 г. „Коя държава иска да е свързана с масов убиец на невинни мъже, жени и деца?”, попита Тръмп, обръщайки се към Русия и Иран.В отговор на изказването на Тръмп руският посланик във Вашингтон веднага заяви, че обидите към президента на Русия са недопустими и неприемливи и цялата отговорност лежи на Вашингтон, Лондон и Париж, а САЩ, които притежават най-големия арсенал от химически оръжия в света нямат моралното право за това.Френският президент Еманюел Макрон пък обяви в изявление, че \"червената линия\", посочена от страната му през май 2017 г. е била пресечена и затова Франция се включва в координираната атака.В своето изявление британският премиер Тереза Мей пък подчерта, че атаката е била умерена, а целта не е да бъде свален Асад.Междувременно според очевидци, цитирани от Ройтерс, в Дамаск са се чули серии от силни експлозии, а в източната част на града се виждал интензивен дим.В операцията са използвани 103 крилати ракети (71 от тях са били прехванати от сирийската ПВО, заявиха от руския генерален щаб), които САЩ използваха миналия април за обстрела на сирийската военно база, те бяха истреляни от два  кораба на ВМФ на САЩ в Червено море, както и управляеми авиационни бомби GBU-38 и ракети „въздух-земя” от самолети на САЩ и Великобритания (американски В-1B, F-15, F-16, 4 британски изтребителя \"Торнадо\", колко са били френските самолети РАФАЛ не стана ясно).Според разположената в Лондон обсерватория за правата на човека в Сирия местните власти в Дамаск още преди няколко дни са извели всички хора от обстреляните обекти.Според министъра на отбраната на САЩ Джеймс Матис ударът е бил два пъти по-мощен от миналата година, когато в отговор на химическа атака САЩ обстреляха военно летище на сирийската армия.САЩ не са си направили труда да предупредят Русия за началото на атаките по Сирия, но за сметка на това са избрали целите така, че да не ударят руски военни, заяви представител на Пентагона.Нови удари не се планират в близко време.Според министерството на отбраната на Русия ударите в Сирия са били както по военни, така и по граждански обекти, като не е задействана нито една от наличните в страната руски системи за ПВО.Няма данни за загинали и ранени от сирийска страна. Според местната агенция САНА има трима ранени цивилни.Ударите по Асад са в отговор на предполагаема химическа атака, която е извършена в град Дума на 7 април (загинаха най-малко 70 души), като се смята, че за това са виновни сирийските войски и отровните бойни вещества са използвани срещу цивилни.Русия твърди, че съобщенията за химическа атака са провокация с непосредственото участие на Великобритания, като руското министерство на отбрана твърди, че видеото, на което са снимани пострадалите от отровните вещества е постановка. В Москва нееднократно са подчертавали, че доказателства за използването на химическо оръжие в Дума няма.За сметка на това пък Франция например заяви, че разполага с доказателства за такава атака. \n\n\n\n\n \n\n\n \n                    ", "date": "2018.04.14", "title": "САЩ, Великобритания и Франция смазаха химията на Асад (ОБНОВЕНА)"}
{"url": "http://www.monitor.bg/a/view/13246-%D0%91%D0%B5%D0%BB%D0%BC%D0%BE%D0%BD%D0%B4%D0%BE-%D1%87%D0%B0%D1%80%D0%BE%D0%B2%D0%BD%D0%B8%D1%8F%D1%82-%D0%BD%D0%B5%D0%B3%D0%BE%D0%B4%D0%BD%D0%B8%D0%BA-%D0%BD%D0%B0-%D1%84%D1%80%D0%B5%D0%BD%D1%81%D0%BA%D0%BE%D1%82%D0%BE-%D0%BA%D0%B8%D0%BD%D0%BE/", "text": "Големият актьор навърши 85 години без жена до себе си\n                    \n\nЖан-Пол Белмондо, коронният актьор на Франсоа Трюфо и Жан-Люк Годар, на 9 април навърши 85. „Симпатичният негодник“ на френското кино, лицето на „новата вълна“ и комерсиален екшън-герой по-късно, вечният съперник на Ален Делон и любовник на някои от най-красивите жени в седмото изкуство, е носител на Златна палма за цялостна кариера от фестивала в Кан през 2011 г. и бе почетен със Златен лъв във Венеция през 2016-а.Дошъл на бял свят в парижкото предградие Ньой сюр Сен, Жан-Пол е син на скулптора Пол Белмондо, роден в Алжир от майка сицилианка, и художничката Сара Рейно-Ришар. Семейството му е заможно, принадлежи към интелектуалната буржоазия, но той винаги си е играл на бунтар, антиконформист и анархист – било защото персонажите му в киното са го изисквали, било защото му е идвало отвътре. Бебел, както галено го наричат сънародниците му, наистина с усилие е спазвал правилата. Недолюбва училището, после намира начин да влезе в Академията въпреки провала си на приемните изпити, а там в приятелската му групичка се оказват други бъдещи филмови звезди като Ани Жирардо и Жан Рошфор. Младият Белмондо често е несдържан в думите и жестовете си – помни се още как ена финалния конкурс, който трябвало да му отвори вратите на Комеди Франсез, в знак на протест, че е класиран втори...С първите си филми Жан-Пол се налага в образа на лошото момче от американски тип – такъв, какъвто е Джеймс Дийн в САЩ. Помагат му и ролите, които изпълнява – трудни, грубовати характери, които никога не се примиряват с даденостите. Може би му помага и фактът, че преди да избере актьорската кариера в продължение на няколко години е бил боксьор. Но етикета на готиния „лош“ си го печели най-вече с навика да нарушава правилата, който може да бъде изразен с рекламния слоган на неговите любими цигари „Голоаз“ - Liberté toujours („Свобода завинаги“).На снимачната площадка това непокорство се „превежда“ в непоносимост към прекалено строгите режисьорски указания и появата на Жан-Люк Годар и неговото експериментално кино през 1960-а е не само началото на поврат в кариерата на Белмондо, но и глътка въздух, почти спасение. В документалния филм „Белмондо – великолепният“, излязъл навръх рождения му ден, той си спомня за работата в станалата емблематична за него лента „До последен дъх“, където си партнира с Джийн Сибърг: „Всяка сутрин закусвахме заедно с Жан-Люк, който ни четеше шегите, които искаше да произнесем като реплики. Беше много естествено, дори в креватните сцени не се чувствахме неудобно: ако искахме да се прегърнем с Джийн, можехме да го направим; ако искахме да се мушнем под чаршафите – също“.С режисьора Жан-Пиер Мелвил отношенията са от съвсем друг тип, но и той е визионер, така че и на него Бебел дължи много: Мелвил му дава първата роля, която не му е привична. С филма „Леон Морен, свещеник“ актьорът доказва, че може да бъде различен от лекомисления гамен или всепобеждаващия екшън герой. С Мелвил Белмондо заснема общо 3 филма, като по време на последния - „По-големият брат Фершо“С режисьора Анри Верньой актьорът ще постигне комерсиален успех с образи, взети назаем от бистрото или боксовия ринг, ще стане и световна знаменитост със заглавия като „Страх над града“, „Авантюристите“ и др. В Италия Белмондо е приеман като мегазвезда, там играе с Джина Лолобриджида, Клаудия Кардинале и София Лорен – ослепителни красавици, чиято близост доста притеснява първата му съпруга Елоди Константен.за която Жан-Пол се жени през 1953 г. и от която има 3 деца (Патрисия, която загива при пожар на 36 години през 1994-а, Флоранс и Пол-Александър). Чаровният французин превзема и кориците на американските списания, които го обявяват за секссимвол.Идва ред и на комедиите, с които Белмондо рискува да се превърне в карикатура на самия себе си, само и само да даде на публиката онова простичко забавление, което тя иска от него. Тогава още веднъж го спасява Жан-Люк Годар с „Лудия Пиеро“. Междувременно бракът на актьора с Елоди е приключил и от 1966 до 1972 г. той има връзка с Урсула Андрес, провъгласена в Кан за най-красивата жена на света.70-те години минават под знака на дуела между Жан-Пол Белмондо и Ален Делон, който също е на върха на славата. Става ясно, че Франция и киното имат нужда и от двамата, още повече че те са напълно различни: съсредоточеният, мрачен и дистанциран Делон и екстровертният, безгрижен и весел Бебел. Те приемат да се снимат заедно: „Борсалино“ очарова публиката, но двамата асове успяват жестоко да се скарат и да стигнат дори до съд заради реда на имената им върху афишите. По-късно се сдобряват, защото „това е важно за професията“, ще каже леденият Делон. В интервю за „Кориере дела Сера“ през 2016-а Белмондо обяснява: „Истината е, че винаги сме били големи приятели. Пресата „монтира“ онази история. А ние сме си приятели, в добро и в зло“.В полицейските ленти от 70-те и 80-те Белмондо, както в ранната си младост, не приема дубльори и каскадьори, запазвайки за себе си и най-опасните сцени, като настоява камерата да прави обратното на това, което прави с дубльорите – да се приближава максимално, за да докаже, че самият той е поел максималния риск. В личния си живот от 1972 до 1980 г. французинът е в романтична връзка с италианската актриса Лаура Антонели, но така и никога не се жени за нея. Прави го за втори път едва през 2002 г., когато се венчава за Нати Тардивел – жената, с която от десетина години съжителства. През 2003 г. им се ражда дъщеря Стела, но през 2008 г. и този брак приключва. Предполага се, че сега е ерген.В онзи период, избирайки да се върне в театъра, Белмондо получава ново признание. Казват, че неговите Шекспирови герои са изтръгвалиА той заявява, че на сцената открива емоции, които киното не може да му даде: „Мислех си за майка ми, която седеше в залата. От трийсет години беше очаквала този момент“. През 1989 г. актьорът получава и награда „Сезар“ за най-добър актьор в киното за „Един живот не стига“ на Клод Льолуш.Сутринта на 8 август 2001 г. Белмондо получава мозъчен кръвоизлив, който го откъсва от сцената и екрана до 2008-а, когато се завръща с френския римейк на „Умберто Д.“, един от легендарните филми на Виторио де Сика. Правейки днес равносметка на дългата си и забележителна кариера, големият актьор казва: „Персонажът от „До последен дъх“ ми създаде ореол на герой. Но аз никога не съм се чувствал такъв. Обаче не съжалявам за нищо: имах добра професионална съдба, забавлявах се като луд и винаги съм се опитвал да не забравям откъде съм тръгнал. Някои мои филми имаха успех, други – не, но това е животът...“.\n\n\n\n\n \n\n\n \n                    ", "date": "2018.04.14", "title": "Белмондо – чаровният негодник на френското кино"}
{"url": "http://www.monitor.bg/a/view/67670-%D0%97%D0%B2%D0%B5%D0%B7%D0%B4%D0%B8-%D0%BF%D0%BE%D0%B4-%D0%B7%D0%BD%D0%B0%D0%BA%D0%B0-%D0%BD%D0%B0-%D0%B4%D0%B5%D0%BF%D1%80%D0%B5%D1%81%D0%B8%D1%8F%D1%82%D0%B0/", "text": "Слава, критика и зависимости се крият зад тъгата и страха на родни и чужди знаменитости\n                    \n\nПарите и славата не са ваксина срещу болестите. Доказателство за това са звездите, които изпадат в депресивни състояния, борят паникатаки и други психични разстройства. Докато някои известни личности не издържат на натоварената работа и безсънните нощи на сцена, то последната тенденция е да страдат от обвиненията за сексуален тормоз, какъвто е случаят с Джефри Ръш. Знаменитият актьор, например, не се храни и не напуска дома си след скандала на негов гръб. Ето кои други звезди са изпадали в подобно положение – да живеят в постоянен страх и без капка желание сутрин да станат от леглото:\n\n \n\n \n\n\n\n \n\nДа изгуби апетита си от страх – пред това предизвикателство се изправи Джефри Ръш, след като името му влезе в дългия списък със „сексуални хищници“ в киноиндустрията. Адвокатът на легендарния актьор - Никълъс Пулън, представи писмено показание пред съда в Сидни преди дни, че той е спрял приема на всякаква храна. Той дори не е е прекрачвал прага на дома си от три месеца и всяка сутрин се събужда с „ужасяващо чувство на страх“ заради обвиненията срещу него в неприлично поведение спрямо много по-млада колежка. Ръш, който е сред малцината в света с „Тройна корона“ (б. а. - носител на награди „Оскар“, „Тони“ и „Еми“ ), се бори с депресия и приема медикаменти, издават негови близки. Твърденията за непристойното поведение на 66-годишния актьор спрямо неговата колежка Ерин Джийн Норвил се появиха в австралийския вестник The Daily Telegraph. Публикации на изданието посочват, че Ръш е упражнявал сексуален тормоз върху своята партньорка в постановката „Крал Лир“ на Театралната компания в Сидни през 2015 година. По думи на Норвил, която тогава влиза в ролята на Кордилия, тя е била опипвана неприлично от Ръш повече от пет пъти през финалната седмица на съвместното им представление. Екранният Алберт Айнщайн от поредицата на National Geographic „Геният“ заведе дело за клевета срещу редакторите на The Daily Telegraph. Те от своя страна пък заявиха, че поведението му е толкова скандално, че Театралната компания решила повече да не работи с него.\n\n \n\n\n\n\n\nМакар да се нарежда до обвинените за сексуално посегателство знаменитости, актьорът Джеймс Франко от години страда от депресивни състояния. Вината за това звездата от филма „Оз: Великият и могъщият“ отдава на комбинацията между избора му на кариера и че е „лесно пристрастяваща се личност“. „Когато бях тийнейджър преминавах през определени зависимости и започнах да играя на сцената на 17-годишна възраст. Наистина се хвърлих в дъблокото и това стана целия ми свят. Стигнах до момента, в който спрях да се социализирам“, изповяда се преди време в интервю пред сп. Out той. И до днес 39-годишният актьор често се сблъсква със самотата и се изолира. Въпреки борбата с депресията, той дава заявка, че ще продължи да играе и да продуцира. „Трябва да кажа, че от всички неща, които съм правил, а съм правил много, самият процес на продуциране е най-забавното занимание, защото си заобиколен от всякакви креативни хора. Но няма да спра и да играя“, сподели още Франко, който преди дни получи етикет „Отрепка“ върху своята звезда на холивудската Алея на славата.\n\n \n\n\n\n\n\n\n\nС парче пица в едната ръка и сладолед в другата бори депресията си поп сензацията Риана, която качи близо 20 килограма през изминалата година. Според различни източници, изпълнителката на Need you е започнала да закръгля фигурата си след раздялата с рапъра Дрейк. „Оттогава тя страда в известна степен от депресия, плюс това има голям апетит към тестените изделия, особено през нощта”, издадоха близки до звездата пред stocknewsusa.com още миналото лято. Певицата, която фенове нагалено наричат Рири, е спряла и фитнес тренировките, като отстоявала мнението си, че няколко часа, прекарани в залата по танци, са достатъчно физическо натоварване. Въпреки промяната във визията на любимката им, почитателите продължават да заливат Риана с комплименти относно външия й вид. „Моля се това да не е фотошоп, защото обичам пълничката Рири”, пише доволен фен в Туитър.\n\n \n\n \n\n\n\n\n\nДепресивните състояния на актьора Ерик Дейн, добил популярност в престилката на д-р Марк Слоан в „Анатомията на Грей“, скоро ще го вкарат в графата на „разведените“. Съпругата му и колежка Ребека Гайхарт подаде документи за прекратяване на 14-годишния им брак преди месец. Като причина за решението си тя посочва „непреодолими различия“ и претендира за родителските права над децата им. Звездната двойка, която си каза заветното „да“ през 2004 г., възпитава две дъщерички - Били и Джорджия. Близки до Дейн издават, че разводът най-вероятно е породен от тежката му депресия и от факта, че Ребека няма сили да се справи с това. През изминалата година той лекува психиката си в специализиран център в рамките на няколко месеца, а през 2011-а се бореше и с пристрастяването си към болкоуспокояващи хапчета. „Взех си малко почивка. Депресията, която ме повали, ме накара да се чувствам странно. Много е сериозно, но е и много истинско. Много е страшно да се събудиш и да не искаш да ставаш от леглото“, изповяда се в Today show тогава той.\n\n \n\n\n\n\n\n\n\nДепресия може да се породи и от най-дребните подробности, ако ти е слаб ангелът. Такъв е случаят с холивудската актриса Блейк Лайвли. Тя изпада в отчаяние, когато чете негативни коментари за себе си в социалните мрежи. Затова и избягва да преглежда новини в интернет, в които присъства. „Веднъж написах името си в търсачка и всичко завърши в пълна депресия. Затова мисля, че е добро правило никога да не го правиш. Никак не е приятно“, изповяда се 30-годишната красавица пред сп. Variety. Звездата от хитовия сериал „Клюкарката“ все по-рядко сяда пред компютъра, тъй като се е отдала на грижата за децата си. Двамата с актьора Райън Рейнолдс имат 2 дъщерички. В края на 2014 г. на бял свят се появи Джеймс, а малката Инес е на 18 месеца.\n\n \n\n \n\n\n\n\n\nСлухове, че Емилия е бременна за втори път, тръгнаха много преди тя да гушне малката Мира. Оказа се обаче, че добре оформеното коремче, което разбуни духовете на светските хроникьори, е било резултат от прием на антидепресанти за борба с паникатаки. Първите признаци на заболяването изпълнителката на „По-силна ставам” усетила през 2015 г., когато едва изкарала докрай свой концерт и помолила човек от охраната на заведението да я изведе по спешност заради липса на въздух. „Винаги съм се смятала за мъжко момиче и все си мислех, че на мен такива неща не могат да ми се случат. Правиха ми различни изследвания и резултатите показваха, че съм здрава. Да, но аз не се чувствах добре. Отложих няколко участия. Не е тайна и че качих няколко килограма, но ще кажа на всички душмани, че ще ги сваля бързичко. Сега вече съм добре. Още месец обаче ще трябва да пия антидепресантите, които лекарите ми предписаха”, сподели за сп. Love Style тогава Емилия. Най-тежките й кризи продължавали по 7-8 часа, в които едва успявала да си поеме дъх и имала свирепо сърцебиене.\n\nДнес чаровната блондинка е на седмото небе от щастие покрай новия си любим - бизнесменът Жорж Башур. Тя и ливанецът, чиито интереси в България са свързани предимно със строителството и недвижимите имоти, кроят планове за сватба.\n\n \n\n\n\n\n\n\n\nТочно година след смъртта на домашния си любимец, фолкдивата Райна още не е преодоляла болката от загубата на четириногия си приятел. Певицата дори отбеляза годишнината от смъртта на пинчера Дракон, който издъхнал в ръцете й, със сърцераздирателен пост в профила си във Фейсбук. „Никога не ми позволяваше да плача, идваше да ближеш сълзите ми, после правеше луди неща за да ме разсмееш, и така винаги успяваше, а сега, сега къде си?! Смяташ ли, че съществува сила, която може да ме спре да плача от загубата ти?! Днес изминава точно 1 година, а преживявам същият ужас, в ума си те губя отново. Казваха, че ще олекне с времето', не познаха, всъщност никога няма да бъдат прави. Не съществува сила, която да спре безутешният ми плач, гняв, болка“, гласи част от изповедта й. Мъката дори я провокира да си построи нов дом, тъй като в апартамента й издъхнал Дракон. Тя решила да заличи тежките спомени с ремонт, който обаче се проточил половин година и така дошла идеята за къща. Райна скоро ще се сдобие с екодом, с проекта за който се е нагърбила швейцарска архитектка, с която певицата се запознава по време на екскурзия в Куба.\n\n \n\n \n\n\n\n\n\nСкандалното участие на попфолк певицата Дебора в „Биг Брадър: Most Wanted”, което й донесе прозвището Мис Махмурлук, постигна обратен ефект. Вместо да добие популярност и да раздвижи кариерата си, Мис Северозападна България влезе в болница, за да лекува паник атаките си. Това призна самата звезда пред феновете си в социалните мрежи. След като изрече ругатни спрямо Големия брат и напусна принудително Къщата, тя обвини шоуто, че е експлоатирало здравословния й проблем. „Много скоро и „Биг Брадър“, и всички ще разберете коя съм! Аз не се продавам за пари, както повечето за хонорара! Имам достойнство, въпреки че ме изкарахте алкохоличка! Аз имам паник атаки, и в Брадъра се засилиха, и те знаеха, написах го в анкетата! Това предаване се подигра с мен, моето достойнство и чест! Аз не заслужавах това! Но, нищо де, всеки си плаща за стореното! Дано Биг Брадър спечели от това, да вкара някой при психолози и невролози!“, гласи част от коментара на Дебора във Фейсбук. Изпълнителката на „Луд си по мен“ е категорична, че не е алкохоличка, както бе представено по време на участието й.\n\nПрипомняме, че трима мъже пребиха Дебора, ден след като бе изгонена от риалити формата. Нападението се случи пред дома на певицата, като виновниците са надраскали и автомобила й. Тя сподели, че се притеснява да пусне жалба в полицията, тъй като е получила заплаха, че ще бъде залята с киселина, ако го направи.\n\n \n\n\n \n\n\n \n                    ", "date": "2018.04.14", "title": "Звезди под знака на депресията"}
{"url": "http://www.monitor.bg/a/view/19626-%D0%A4%D0%B5%D1%82%D0%B5%D0%BB-%D0%B1%D0%B5%D0%B7-%D0%BA%D0%BE%D0%BD%D0%BA%D1%83%D1%80%D0%B5%D0%BD%D1%86%D0%B8%D1%8F-%D0%B2-%D0%BA%D0%B2%D0%B0%D0%BB%D0%B8%D1%84%D0%B8%D0%BA%D0%B0%D1%86%D0%B8%D1%8F%D1%82%D0%B0-%D0%B7%D0%B0-%D0%93%D1%80%D0%B0%D0%BD-%D0%BF%D1%80%D0%B8-%D0%BD%D0%B0-%D0%9A%D0%B8%D1%82%D0%B0%D0%B9/", "text": "\n                    \nПилотът на „Ферари“ Себастиан Фетел спечели полпозишън за Гран при на Китай, трети старт от Формула 1 за сезона. Второ най-добро време записа неговият съотборник Кими Райконен, а Валтери Ботас и Люис Хамилтън от тима на „Мерцедес“ се наредиха съответно на трета и четвърта позиция.\n\nЧетирикратният световен шампион Фетел направи най-бързата си обиколка за 1:31,095 мин., което е нов рекорд на пистата в Шанхай. Немецът подобри постижението на Хамилтън от 1:31,678. Британецът има най-много победи в надпреварата в Китай - пет (2008, 2011, 2014, 2015 и 2017), а Фетел е триумфирал само веднъж (2009).\n\nСъстезанието в неделя ще започне в 9:00 ч. българско време\n\n\n \n                    ", "date": "2018.04.14", "title": "Фетел без конкуренция в квалификацията за Гран при на Китай"}
{"url": "http://www.monitor.bg/a/view/55559-%D0%93%D1%80%D0%B8%D1%88%D0%BE-%D0%B8-%D0%BE%D1%89%D0%B5-%D0%B7%D0%B2%D0%B5%D0%B7%D0%B4%D0%B8-%D0%B2-%D0%B1%D0%BB%D0%B0%D0%B3%D0%BE%D1%82%D0%B2%D0%BE%D1%80%D0%B8%D1%82%D0%B5%D0%BB%D0%BD%D0%BE-%D1%88%D0%BE%D1%83-%D0%BD%D0%B0-%D0%BA%D0%BE%D1%80%D1%82%D0%B0/", "text": "\n                    \nГригор Димитров и още много други тенис звезди се включиха в благотворителен мач на корт \"Рение III\", организиран от фондацията на принц Албер Втори в Монако.. Шоуто се проведе преди турнира от сериите \"Мастърс\" в Монте Карло, който започва следващата седмица.\n\nБългаринът получи специална покана и за радост на местните фенове на тениса се появи на корта в компанията на други големи имена като Новак Джокович, Александър Зверев, Марин Чилич, Давид Гофен, Доминик Тийм и Лука Пуй.\n\nОсемте тенисисти направиха забавен двубой по четворки. В него резултатът бе без никакво значение, а всички се забавляваха много. Все пак победата бе за отбора на Димитров, Гофен, Джокович и Чилич.\n\nМастърсът в Монте Карло започва в понеделник, а Григор Димитров е поставен под №4 и като такъв почива в първи кръг. Той ще се включи и в надпреварата на двойки, където негов партньор ще бъде Давид Гофен.\n\n\n \n                    ", "date": "2018.04.14", "title": "Гришо и още звезди в благотворително шоу на корта"}
{"url": "http://www.monitor.bg/a/view/13975-%D0%91%D0%B5%D1%80%D0%BE%D0%B5-%D0%B2%D0%B7%D0%B5-%D0%B1%D0%B8%D1%82%D0%BA%D0%B0%D1%82%D0%B0-%D0%B7%D0%B0-%D0%A2%D1%80%D0%B0%D0%BA%D0%B8%D1%8F-%D0%B2-%D0%BC%D0%B0%D1%87-%D1%81-5-%D0%B3%D0%BE%D0%BB%D0%B0/", "text": "\n                    \n„Берое“ надделя над „Ботев“ (Пловдив) с 3:2 в атрактивен и динамичен двубой, който бе първи в програмата на първата шестица на XXIX кръг на Първа професионална лига.\n\n„Беройци“ на три пъти излизаха напред в резултата, който бе открит от Педро Еуженио три минути преди края на първото полувреме. След почивката в рамките на 13 минути двата отбори си размениха общо 3 попадения – Стивън Петков изравни в 52-рата, Мартин Камбуров даде нова преднина на „зелените“ в 59-ата минута, а автоголът на Иван Бандаловски в 65-ата върна интригата в двубоя. В 89-ата минута Борислав Цонев успя да изненада гостите и даде за трети път преднина на старозагорци, с което донесе и победата за тях.\n\n„Берое“ остава трети в класирането с актив от 54 точки, докато „Ботев“ (Пловдив) е пети с 45.\n\n\n \n                    ", "date": "2018.04.14", "title": "„Берое“ взе битката за Тракия в мач с 5 гола"}
{"url": "http://www.monitor.bg/a/view/38507-%D0%97%D0%B2%D0%B5%D0%B7%D0%B4%D0%BE%D0%B1%D1%80%D0%BE%D0%B5%D1%86%D1%8A%D1%82-%D0%A2%D0%BE%D0%BD%D1%87%D0%BE-%D0%A0%D1%83%D1%81%D0%B5%D0%B2/", "text": "Открива за голямата сцена Нели Рангелова и „Ритон“\n                    Има шепа хора, които идват с мисия да оставят следа. Има шепа хора целунати от Господ с талант, който да раздават. В тази шепа удобно седеше големият български композитор Тончо Русев. След себе си остави много – не само песни и красива българска музика, остави много хора, които през повече от 40-годишната му кариера, хващаше за ръка и извеждаше най-отпред. Показваше ги. Излъскваше и шлифоваше таланта им, както бижутер – диамант. Твореше и броеше звезди.\n\nИ всички тези големи изпълнители продължават да говорят за Тончо в сегашно време, въпреки че на 10 април той пое по пътя на незабравата. Всички го описват с еднакви думи – човек с уникално чувство за хумор; творец, който винаги е писал музика адресирано, с отношение към певеца; наблюдателен, прецизен, перфекционист; ценител на големите поети. „Никога не правеше ей така песен“, категоричен е Васил Найденов, който и до днес пее по участията си в България и чужбина големите песни на Тончо като „Телефонна любов“, „Дали е така“, „Чудо“, „Музиката му, въпреки модите, въпреки че почти не се пуска българска продукция в ефир, е жива. Малко хора знаят, че той е великолепен музикант и тромпетист. За съжаление композиторите и аранжорите остават в сянка. Да, важно е къде ще отиде песента и какво ще излезе на финала, но е много важно и какъв е материалът, а при Тончо беше бая сложен. На пръв поглед е много елементарна песничка. Но най-простите неща са най-сложни“, разказва за дългогодишния си приятел Кеца.\n\nИ докато за най-големите естрадни звезди – Васил Найденов и Лили Иванова, Тончо Русев е бил спътник и партньор в музикалните начинания, за друга част от златното поколение той е откривател. Едно от имена, което вече дълги години стои здраво на естрадната сцена, Нели Рангелова си спомни с умиление за Маестрото. „Като човек е много мил, много внимателен. Той беше първият, който ми предложи да работи с мен след Златния Орфей. Дори думите му бяха:\n\n \n\n\n\n \n\nНо аз тогава бях пленена от младите автори като Стефан Димитров, Александър Бръзицов, Кристиян Бояджиев и реших, че трябва да следвам пътя си с хора, които имат друго музикално мислене. Понякога съм казвала, че ако го бях послушала може би щях да имам много запеваеми хитове, но аз предпочетох по-сложните, по-трудните песни“, разказва певицата. За нея големият композитор пише само две песни „Златен мой“ и „Сбогом, лято“ и твърди, че Рангелова е единствената, на която не знае как да угоди. Всъщност той я открива през 1976 г. на един фестивал за художествена самодейност в Монтана. Като жури ѝ присъжда златен медал и запомня младото момиче. Години по-късно, сам той ѝ припомня тази първа среща и между тях се заражда истинско приятелство.\n\nБезспорно едно от най-дълголетните музикални партньорства на Тончо Русев е с Катя и Здравко от\n\n \n\n„\n\n \n\nОще като студенти двамата се колебаят дали дуетът им ще е успешен и намират връзки да се консултират с вече известният композитор. Не само ги чува и харесва, а ги взима под крилото си и продуцира първия им албум. „Изключително наблюдателен и сетивен. Спомням си първата ни среща - аз свирех на пианото, Здравко прав до мен, а той седнал в ъгъла и ме наблюдава. Изслуша ни и ми казва: „Ти знаеш ли, в маниера, в лицето, в начина, по който си мърдаш устата, много приличаш на Йорданка Христова“. Години по-късно разбрах, че с Данчето сме трети братовчедки“, разказва за първия си досег до Маестрото Катя от „Ритон“. След като започват да работят заедно Тончо ги запознава с Иван Кутиков, който да им бъде персонален аранжор и да се занимава с пианото. Така елегантно и неусетно композиторът създава един от най-здравите творчески екипи на 80-те. „През първите три години и преди да излезе дебютната ни плоча той непрекъснато се интересуваше от нас. Първите му думи бяха: „Вие трябва да направите материална база. Искам да сте лъскави. Хората трябва като ви видят на сцената да блестите и да осъществявате техните мечти, защото\n\n \n\n\n\n \n\nНикога няма да забравя този съвет“, разказва разпалено Здравко. След като получават първите си насоки от него заминават за Полша да поработят и да се позамогнат. А още с прибирането си идва покана от „Балкантон“, издействана не без огромната помощ на Русев. „Той ни извика и каза: „Написал съм ви две песни“. Беше написал дори двугласите ни, до такава степен ни познаваше. Той е един учебник. Силно критичен. В момента в който каже: „Ей, страхотно сте я направили тази песен!“, в следващия казва: „Обаче...“. Никога не те оставя да се успокоиш. Дори леко да се обидиш като осмислиш разбираш, че това е човек, който държи нивото на амбицията ти винаги на макс“, не може да спре емоцията си силната половинка на „Ритон“, а Катя допълва, че с лекота може да разказва за Тончо до сутринта.\n\nПървият им албум вече е в продукция и прохождащият дует записва ли записва. Идва ред да направят и втората песен, която Тончо им дава, но вместо нея получават нов урок, за който ще са благодарни цял живот. „Втората песен беше „Някога, но не сега“ по стиховете на Найден Вълчев. „Има недолюбени толкова момичета,/ има долу в бъчвите толкова горчив пелин“. Страхотен текст, но ние бяхме на по 20 години и като чухме бъчви и пелин казахме на Иван Кутиков: „О, не, не, Иване. Никакви бъчви. Много ни е неудобно, но се отказваме от тази песен. Помоли Тончо да ни напише друга“. Като отишъл Иван Кутикув и му казал това, Маестрото отговорил: „Кажи им, че ако не изпеят тази песен много ще сбъркат и ще съжаляват!“ Изпяхме я и само едно голямо „Благодаря“ можем да кажем, че тогава неговият авторитет ни повлия и направихме „Някога, но не сега“ своя, а тя се превърна в най-големия ни хит заедно с „Джалма“, спомни си Катя.\n\nДългото партньорство в музиката създава и много силно приятелство между тях и си ходят често на гости. Забавляват се заедно, особено в по-младите години, а Тончо и прословутото му чувство за хумор го правят душата на компанията. Но той е и истински ментор за младите, а съветите му звучат актуално и днес. „Като всички млади изпълнители се увличахме по звездите от световната сцена, харесвахме соул музиката, опитвахме се да им подражаваме. Като студенти си имахме идоли, но той ни казваше: „Това си го слушайте вкъщи, но трябва да седнете на масата на българина, не трябва да бягате от българското звучене, от това, което ще хареса родната публиката“, разказва Здравко.\n\n \n\n\n\n \n\nдопълва го половинката му. „Малко хора знаят, че той е перфектен аранжор. Много могат да композират, но малко могат да композират и аранжират едновременно. Цялата оркестрация е в главата му, как ще звучи всеки инструмент, цялата хармония. Всичко това сега го прави компютър, а той не работеше с компютър. В 90% от случаите като ни дадат песен е просто една мелодия, даже няма разписан втория глас. А Тончо ни я даваше не само на два гласа, но и в тоналност. Почти никога не сме сменяли нищо, така ни уцелваше“, спомнят си дует „Ритон“. Те са и последните изпълнители, реализирали песен на Маестрото. Парчето се казва „Безумна любов“ и е включено в юбилейния им албум за 40 години на сцена. Събитието е придружено и с голям концерт в зала 1 на НДК в края на 2017 г. По това време здравето на композитора вече не е завидно и той им се обажда с една молба – няма да може да присъства на шоуто, но ги моли да обявят, че тази последна песен посвещава на спътницата в живота му – съпругата му Елена.\n                    ", "date": "2018.04.14", "title": "Звездоброецът Тончо Русев"}
{"url": "http://www.monitor.bg/a/view/12930-%D0%A1%D0%B5%D0%B4%D0%BC%D0%B8%D1%87%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-1420-%D0%B0%D0%BF%D1%80%D0%B8%D0%BB/", "text": "\n                    \n\n\nВ събота е благоприятно да се освети новото ви заведение, магазин или офис и от началото на седмицата да се тръгне с дейноста, която отдавна подготвяте. 14-и е добър ден и за финализиране на брокерска сделка. На 15-и не поемайте излишни рискове. Новолунието отнема сили и енергия. Меркурий от вашия знак тръгва в директна посока, но още набира скорост. Планирайте важните инициативи от понеделник нататък. На 16-и ще се събудите с чудесна идея и желание, което е добре да реализирате. В този ден тялото и душата усещат точно от какво се нуждаят. Може да получите неочаквани пари или да ви върнат дълг. На 17-и вечерта е време за любовни срещи и обяснения, а през деня за артистични занимания и дизайнерски дейности. Явете се на конкурси, рекламирайте се, търсете начини за финансиране и нови пазари. Тази вечер Луна и Венера ще светят в съвпад в нощното небе. За сряда не планирайте съвместни инициативи. Съвпадът на Слънцето с Уран помага да се уловят тенденциите за бъдещото развитие. Каквото отложите за 19-и ще тръгне на ниво, ще донесе успехи и постъпления в семейния бюджет. Това е и единственият ден в този месец, в който не се пълнее. Доставете си радост за сетивата и душата. В петък търсете контакти с чужбина и направете някои резервации за бъдещата си почивка. Чака ви провокиращ и конфликтен уикенд.\n\n\n\nВ събота ще бъде чудесно, ако успеете да финализирате сделка и да придобиете имот, магазин, ателие или жилище. В този ден е добре да се заземите, да се свържете здраво с определено място и терен. Уреденото в момента ще ви помогне да печелите повече и да живеете уютно. На 15-и Меркурий тръгва директно, но изпразващото новолуние не дава възможност веднага да се стартират нови проекти. На 16-и ще се събудите с чудесна идея. Ще бъде жалко, ако веднага я забравите, но има такава вероятност. Ще се раждат деца, които никога няма да са бедни, но ще имат  настандартна ориентация и емоционална превъзбудимост. Луната навлиза във вашия знак и бърза на среща с Венера. На 17-и пасивността е нежелателна. Внедрете се в нова пазарна ниша. Вечерта е заредена с тенденция към изневери, които ще предизвикат в бъдеще раздели и разводи. На 17-18-и Луна и Венера от знака на Телеца са в точна опозиция на Юпитер от Скорпион, а този аспект провокира компроматна атака спрямо решилите да изневеряват. Скриваните чувства ще се разберат, ще си изясните кой и доколко държи на вас. На 19-и сключете нови договори и добре се почерпете. В този ден диетите са противопоказни, храната изцяло се превръща в тъкани и енергия. На 20-и в 03 ч. 04 мин. по Гринуич Слънцето навлиза в Телец. Гответе се да почерпите.\n\n\n\n14-и е ден с благодатна прочистваща и пречистваща енергетика. Приключете преговори, уредете сделка с недвижим имот. Съвместните инициативи отиват към финала си. Бизнесът се събужа, от неделя Меркурий тръгва директно. Така в понеделник се събуждаме с чудесни творчески идеи. До 16-и не предприемайте нищо съществено, гонете от живота си фалшивите връзки и не продължавайте с една лъжа. 16-и носи нови отправни точки, повдига нови въпроси и търси нови отговори. Доверете се на усещанията си, не правете нищо, срещу което тялото и душата ви се противят. 17-и изисква делова и лична активност. В този ден пасивният човек не само ще претърпи поражение, но може и да се разболее. Време е да намерите нова пазарна ниша и място където да развивате талантите си. На 18-и поне до обед не сключвайте колективни трудови договори и не се обвързвайте с никого по никакъв повод. Следобед Луната навлиза във вашия знак и разширява вариантите за работа и печаба. 19-и може да се окаже най-успешният ви ден за периода. Всичко предприето ще носи късмет, ползи и предимства. Стиснете си ръцете в името на общ съюз и нова бизнес инициатива. И не забравяйте, че в този ден  не се пълнее и диетите са противопоказни. В петък чакайте обаждане от чужбина или гостуване, което ще отвори нови хоризонти и нови надежди.\n\n\n\nРодените в първата декада може да получат примамливо бизнес предложение в съботния ден. Приемете офертата след детайлно проучване на всички фактори и хора свързани със ситуацията. Най-тежко ще ви бъде в неделя. Енергията е на кота нула, тъмнината ни обгръща. Нещо неприятно и вредно се опитва да се прилепи към вас, към живота, работата и личните ви връзки. Не се събирайте в непознати компании, внимавайте с лекарствата и алкохола. В понеделник ще се събудите с чисти мисли и ведър ум, с едно особено чувство за полезното и вредното. Доверете се на сетивата. Това е ден, в който тялото и душата ви подсказват от какво имат нужда и кое е вредно за вас. На 17-и мислете повече за работа, отколкото за любов. Вероятни са изневери, за които ще се плаща с лихвите. Венера е в точна опозиция на Юпитер, а това положение създава тенденция за компраматни атаки. На 18-и Сатурн тръгва ретроградно от знака на опозицията ви Козирога. Ще се наложи да се върнете към недовършените проекти преди да предприемете крачка в посоката, която сте избрали. Обадете се и обгрижете родителите си. 19-и дава големи шансове и надежди. Не отклонявайте предложения, сключете нов договор и си хапнете на корем. Неуреденото ще се уреди. В петък ще ви се обаждат тези, за които мислите. Ден на неочаквано прозрение за истинския смисъл на една връзка.\n\n\n\nНа 14-и може да пуснете корени на ново място с покупка на недвижим имот. Ден с оздравяваща и прочистваща енергетика. В неделя нищо важно да не се започва. Меркурй тръгва директно, но новолунието отнема от силата и енергията ни и носи опасност от обсебване. Обмиляйте и планирайте. Не позволявайте да ви въздействат странични хора и събития. На 16-и ще се събудите с чудесна идея. Пъзелът ви се подрежда, виждате какво липсва и как да го добавите или да си го доставите. Следобед Луната навлиза в знака на нехармоничния ви Телец. Предстоят два дни, в които е добре да се пазите от изневери и нови запознанства. В живота ви ще се появи трети. Сами се включвате в конфигурация, в която сте излишни или не на мястото си. На 17-и вечерта не замръквайте на чужд терен. В този ден пасивността е нежелателна, но с нищо сериозно не бива да се занимавате. На 18-и до обед проблемите ще са повече за родените след 11 август. До вечерта може да оглавите нова група или екип, които да работят в посока на личния ви интерес. 19-и е най-силният ви и пробивен ден за периода. Водете преговори, отстоявайте принципите и убежденията си. Ще привлечете качествени партньори и ще постигнете максималното на нивото, на което се намирате. Хапнете си добре, няма да напълнеете. В петък пътувайте, направете резервации.\n\n\n\nНа 14-и сте близо до покупка на недвижим имот. Може да намерите и мястото за бъдещия си магазин или офис. Вървите към изгодна сделка. В неделя запазете неутралитет, пазете се от фалшиви връзки и не предприемайте нищо съществено. Меркурий тръгва директно, но бизнесът се нуждае от време за съживяване. 16-и започва с усещане за полезното и вредното, с някакво шесто чувство за мисия, посока и цел. Родените в първата декада ще получат обаждане и предложение. На 17-и може да сключите изгоден договор, да направите и крачка към лично и семейно обвързване. Луна и Венера се целуват в нощното небе в заземяващия знак на Телеца. Може да направите бебето или да разберете, че вече е на път. Чудесен момент за нови запознаства. Изискването е да не се лъже. Планетата на правото и закона Юпитер гледа в опозиция Луна и Венера. Лесно ще ни хванат в издънка. 18-и ви връща към нещо недовършено от миналото. Свършете си сами работата. Този ден е особено неблагоприятен за работа в екип. Бъдете сигурни, че отговорностите ще са за вас, а екстрите за другите. Родените във втората декада ще имат напрегнати моменти в четвъртък. Внимавайте при преговори, не лъжете и проверете дали не ви лъжат с обещания и факти. С навлизането на Слънцето в Телец материалното ви положение ще се стабилизира, връзките също.\n\n\n\nВ събота може да вземете решение за прехвърляне на жилище или бизнес сграда и собстеност на децата. В тези дни за вас тече програма за приключване на определен етап от живота ви преди  старта на новата програма, която може да е на ново място и с нови хора. Най-трудно ще ви бъде в неделя. Може да се почувствате ощетени, необичани и притеснени поради някакви неприятни изисквания и претенции. Нищо важно не предприемайте. На 16-и проблемите ще са повече за родените след 15 октомври, особено ако не отчитат тенденциите за бъдещото развитие на дейности и отношения. В този ден изоставате от света или не показвате желание да сте в крак с изискванията в работата и личните връзки. Слънце и Уран ви гледат в точна опозиция. Този аспект ще даде предимство в действията на конкуренцията. Постарайте се да се информирате за новостите и промените във вашата област. 17-и ви дава сила, възможност да направите своя ход и да изненадате тези, които смятат, че сте се предали. В сряда до обед не работете в екип и не участвайте в колективни инициативи. До вечерта ще направите силен самостоятелен ход. На 19-и сте във вихъра на благоприятни събития, на възможности за печеливши сделки и договаряния. Не се бавете, действайте, сключете нови договори. В петък чакайте подкрепа от близки в чужбина.\n\n\n\n14-и е ден на неочаквано прозрение за пътя напред и за изискванията на момента. Всичко предприето ще носи късмет. Добре е да осветите новия си търговски обект, да приключите с приготовленията за новата си дейност и в понеделник да направите откриването. Не започвайте нищо важно в неделя, независимо, че Меркурий тръгва вече в директна посока. Денят преди точното новолуние е нещастен за всяко ново начинание. Лош ден за сключване на брак. Странични сили ще се намесват във връзката. До обед на 16-и направете силния си ход и тръгнете в посоката, която ще ви привлече. Ще се събудите с интуитивно усещане за полезното и вредното и в движение може да коригирате това, което би ви донесло проблеми и неприятности. До вечерта ще трябва да се разплатите за получени стоки и услуги, за да не загубите важен снабдител или клиент. Следващите два дни провокират към изневери. Луна и Венера ви гледат предизвикателно от знака на Телеца. Връзките ви ще са изпъстрени с меркантилни моменти и нищо няма да ви се даде даром. Не е изключено да ви спретнат и компромат, с който дълго да ви държат в подчинение. Не си позволявайте изневери на 17-18-и. 19-и ще ви даде предимства и възможност да сключите изгодна сделка. Подпишете нови договори, търсете нови партньори. 20-и е ден на телепатичните контакти. Идват предложения и новини от чужбина.\n\n\n\n14-и ви носи късмет и възможност да намерите нова база и имот, в които да се устроите за живеене или за съвместен бизнес. Направете нужните огледи и проведете консултации. Каквото се посее в земята или в нечия глава ще даде богата реколта в бъдеще. Генерирате чудесни идеи и дано има кой да ви слуша и да ги изпълнява. В неделя е време за приключване, но не и за започване. Изпълнете дадените обещания, които ще ви развържат ръцете и освободят ума за бъдещите инициативи. Ще се събудите в понеделник с чудесна идея, която е добре да разработите и внедрите в практиката. Ако нещо ви се дояде наблегнете на него, ако нещо ви е неприятно, откажете се от него или го отложете. До два дни може да дойде чаканата инвестиция. Хората на изкуството и модата ще направят силен ход. 17-18-и са благоприятни дни за модни дефилета, за срещи на красивото и актуалното с неговия спонсор и покровител. Точният съвпад на Слънце и Уран на 18-и облъчва със стимулираща енергия родените в третата декада. Ще ви хрумне прогресивна идея или някакво нововъведение, от което ще се спечили. В тези дни хората с напредничав ум са озарени от прекрасни идеи. На 19-и дайте всичко от себе си. Ще ви оглеждат и преценяват. Може да получите предложение за нова работа, но пазарлъкът ще е тежък. 20-и отваря възможност и за работа в чужбина.\n\n\n\nТова новолуние в знака на Овена ще се отрази негативно повече на родените в третата декада. Не се товарете през уикенда, щадете очите, не си поставяйте тежки и отговорни задачи. Предприетото в неделя ще тръгне накриво и ще се нуждае от корекции. В понеделник ще напипате верния път и към обед може да направите първия си ход в новите условия и изсквания на пазара. На 17-и стартирайте нова инициатива и започнете нова работа. В този ден пасивният човек ще претърпи поражение. Край с изчаквателната политика в политически и бизнес план. От 18-и Сатурн от вашия знак тръгва в ретроградна посока. Изискването е да се направи инвентаризация на изминатия път. Обърнете внимание на родителите си, изпълнете обещанията си. Не се включвайте в съвместни инициативи, където отговорностите се размиват и парите не се делят справедливо. 17-18-и са и дни за любов, за творческо и артистично вдъхновение, което ще осени влюбените. 19-и е ден за делови срещи и преговори, за избор на нови партньори, снабдители и инвеститори. Подайте документи, рекламирайте се, водете преговори без заобикалки с чисто сърце и чисти ръце. В този ден диетите са противопоказни. Колкото и да изядете няма да напълнеете. В петък се доверете на предчувствията си и ако непрекъснато мислете за някого, непремено му се обадете.\n\n\n\nВ събота огледайте имоти и терени, купете или капарирайте жилище, финализирайте отдавна подготвена сделка. В неделя се притаете, изчаквайте, не тръгвайте в нова посока независимо стимулирането от тръгващия директно Меркурий. Активизират се тъмни сили, доминира бизнесът от сивия сектор. На 16-и избягвайте конфликтите и бурните прояви на емоция. Ще се събудите с усещането за полезното и вредното. Следвайте интуицията си и няма да сбъркате. Ако се предоверите до вечерта и сметката ще платите. На 17-и е добре да се действа вече настъпателно, но не и в любовта. Ще попаднете в примката на изнудвачи. Не вярвайте на обяснения в любов и не се обяснявайте. Луна и Венера от знака на Телеца ви облъчват с желания и страсти. Ще се окажете третият в играта и ще остане излъгани в очакваня и желания. Изневерите ви на 17-18-и ще донесат неприятности. 18-и е ден на гениални прозрения. Занимавайте се с проектите, от които може да получите пари и награди. Най-успешните ви дни са 19-20-и. В четвъртък може да спечелите конкурс и да подпишете нов договор. Срещите ви ще са творчески и продуктивни, ще впечатлите някого и ще си осигурите престижна работа. В петък очаквайте изгодна поръчка и предложение от чужбина. Ще откриете истинския смисъл и перспективата на връзката си с някого.\n\n\n\nВ събота пътувайте, огледайте имоти и терени. Може да откриете отдавна търсеното място за работа и живот. В неделя бъдете отговорни в мисли и дела. Сгъстява се астралната мъгла. Всичко е измамно и фалшиво, пророчествата са неверни и дано лошото не се сбъдне. Необходима е защита от чернотата наоколо. 16-и ви събужда с особено откровение и интуитивно усещане за нещата. Само да помислите за нещо и ще усетите дали то е полезно или вредно за вас. Тествайте всичко, за което се сещате и ако получите приятно усещане тръгнете в тази посока. Яжте каквото ви се дояде. До вечерта ще имате поне една печалба. Луната преминава през градусите си на финансова екзалтация. Който е в час ще спечели повече от другите. На 17-и губят тези, които изчакват прекалено, но и без трезва мисъл и добра организация нищо не бива да се започва. На 18-и Слънцето е в точен съвпад с Уран, а този аспект ще генерира в ума на прогресивните хора идеи важни за бъдещето. Медитирайте, записвайте хрумванията си. В този ден е противопоказна екипната работа независимо, че няколко глави мислят по-добре от една. Проблемът е в предателите, които ще продадат общата ви идея. На 19-и не лъжете и не подвеждайте никого. Не спазвайте диети. Ако на 20-и пренебрегнете интуитивните си усещания ще сбъркате.\n\n \n\n\n \n                    ", "date": "2018.04.14", "title": "Седмичен хороскоп за 14-20 април"}
{"url": "http://www.monitor.bg/a/view/69727-%D0%A1%D0%B8%D1%80%D0%B8%D1%8F-%D0%BE%D1%81%D1%8A%D0%B4%D0%B8-%D0%B2%D0%B0%D1%80%D0%B2%D0%B0%D1%80%D1%81%D0%BA%D0%B0%D1%82%D0%B0-%D0%B8-%D0%B1%D1%80%D1%83%D1%82%D0%B0%D0%BB%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D0%BD%D0%B0-%D0%B7%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D1%81%D1%82%D1%80%D0%B0%D0%BD%D0%B8/", "text": "\n                    \nСирийският режим осъди \"варварската и брутална агресия\" на западните страни след ударите, нанесени малко преди зазоряване от Съединените щати, Франция и Великобритания срещу сирийски военни бази, предаде Франс прес, като се позова на сирийската агенция Сана.\n\n\n\nТези удари имат за цел да попречат на мисията на Организацията за забрана на химическите оръжия (ОЗХО), която трябваше да започне днес разследване в Дума на предполагаема химическа атака, посочва Сана. \"Агресията има за главна цел да попречи на работата на екипа, да изпревари неговите заключения и да окаже натиск над мисията, в опит да се прикрият лъжите и измислиците\" на Запада, гласи съобщението на Сана.\n\nВ предполагаемото химическо нападение в Дума - последния бастион на бунтовниците в подстъпите към столицата Дамаск, загинаха над 40 души според спасителните служби, напомня АФП. Сирийският режим и неговият съюзник Русия отрекоха всякаква отговорност и обвиниха в лъжи бунтовниците.\n\nСирийското външно министерство заяви, че нападението на западните страни срещу Сирия тази нощ няма по никакъв начин да повлияе на решителността на сирийската армия да засили борбата срещу бунтовниците и да възстанови контрола си над цялата страна, предаде Ройтерс.\n\n\"Варварската агресия няма да повлияе по никакъв начин на решителността и настоятелността на сирийския народ и на неговите героични въоръжени сили\", заяви официален източник от сирийското външно министерство пред Сана. \"Тази агресия само ще разпали напреженията в света\" и ще застраши международната сигурност, добави източникът, цитиран от Ройтерс.\n\n\n\n\n \n                    ", "date": "2018.04.14", "title": "Сирия осъди „варварската и брутална агресия“ на западните страни"}
{"url": "http://www.monitor.bg/a/view/11396-%D0%A1%D0%B2%D0%B5%D1%82%D0%BE%D0%B2%D0%BD%D0%B8-%D1%80%D0%B5%D0%B0%D0%BA%D1%86%D0%B8%D0%B8-%D0%B7%D0%B0-%D1%83%D0%B4%D0%B0%D1%80%D0%B8%D1%82%D0%B5-%D0%BF%D0%BE-%D0%A1%D0%B8%D1%80%D0%B8%D1%8F-%D0%BF%D0%BE%D0%B4%D0%BA%D1%80%D0%B5%D0%BF%D1%8F%D0%BC%D0%BE%D1%81%D1%8A%D0%B6%D0%B4%D0%B0%D0%BC/", "text": "\n                    \n\n„Приветствам новините за британските военни удари срещу химическите обекти в Сирия заедно с нашите американски и френски съюзници“, заяви  на профила си в Туитър. „Светът е обединен в погнусата си от всяка употреба на химическо оръжие, но най-вече срещу цивилни“, допълни той. пък постави под въпрос начина, по който въздушните удари в Сирия ще спрат употребата на химическо оръжие. „Първите ми мисли тази сутрин бяха с войниците, извикани за действие“, заяви Стърджън. „Използването на химическо оръжие в Сирия може да доведе до гадене, но въпросът, който министър- председателят на Великобритания не е отговорил е как това действие, предприето без одобрението на парламента, ще спре употребата му и как ще доведе до мир?“. заяви, че ракетните удари на страната му в коалиция със САЩ и Франция по Сирия са имали значително влияние върху това, което сирийското правителство и президента Башар Асад ще могат да направят в бъдеще.Военната операция на САЩ, Великобритания Франция в Сирия е легитимна, съразмерна и прецизна, заяви тази сутрин . \"Химическата ескалация в Сирия не е приемлива\", каза Льо Дриан, който направи изявление в Елисейския дворец заедно с министърката на отбраната Флоранс Парли.\"Инфраструктурите, срещу които бяха насочени ударите, са служили за разработка и производство на вещества, използвани за избиване на сирийски мъже, жени и деца в разрез с всички норми на правото и цивилизацията\", продължи френската министърка. \"Ние не се стремим към конфронтация и отхвърляме всяка логика на военна ескалация. По тази причина заедно с нашите съюзници ние се постарахме руснаците да бъдат предварително уведомени\", подчерта тя. В ударите срещу Сирия Франция участва с многоцелеви фрегати в Средиземно море и изтребители, каза Парли.Германия поддържа военната акция на САЩ, Великобритания и Франция против сирийските правителствени сили. „Военна акция беше необходима и съразмерна”, каза . „Поддържаме това, че нашите американски, британски и френски съюзници като постоянни членове на Съвета за сигурност към ООН по такъв начин поеха отговорността”, подчерта Меркел. подкрепи ударите по сирийски правителствени цели. \"Подкрепям действията на САЩ, Великобритания и Франция срещу съоръжения и обекти за химически оръжия на сирийския режим\" – написа той в „Туитър“. – \"За НАТО употребата на химически оръжия е неприемлива. На отговорните трябва да се потърси сметка.\" излезе с коментар за въздушните удари в Сирия: „Ударите от САЩ, Франция и Великобритания дават ясно да се разбере, че сирийският режим, заедно с Русия и Иран не може да продължава тази човешка трагедия или поне без да плати цената за нея“, написа Доналд Туск на профила си в социалната мрежа „Туитър“.ЕС призовава всички държави, особено Русия и Иран, да използват влиянието си за предотвратяване на нова употреба на химическо оръжие, най-вече от сирийския режим. Това се посочва в изявление на върховния представител на ЕС по външната политика и сигурността , предаде кореспондентът на БНР в Брюксел.От името на ЕС тя призовава всички страни в конфликта, особено поддръжниците на режима в Дамаск и неговите съюзници, да въведат незабавно прекратяване на огъня и да осигурят достъп на лекари и коридори за медицинска евакуация.Според председателя на ЕК , употребата на химически оръжия е неприемлива при каквито и да било обстоятелства и трябва да бъде осъдена по възможно най-категоричен начин.В изявление той подчертава, че международната общност носи отговорност за идентифицирането и търсенето на отговорност от тези, които го използват.„Не за първи път режимът на Сирия употребява химически оръжия срещу цивилни граждани, но трябва да е за последен. След 8 години война, Сирия отчаяно се нуждае от трайно примирие, което да се спазва от всички страни и да създаде пътя за постигането на политическо решение чрез мирния процес в Женева под ръководството на ООН“, казва още Юнкер.  съобщи, че Москва свиква извънредно заседание на Съвета за сигурност на ООН, за да се обсъдят \"агресивните действия на САЩ и съюзниците им\". Русия осъжда нападението срещу Сирия. САЩ още повече усложняват хуманитарната катастрофа в Сирия и по същество помагат на терористите, каза  още руският президент Владимир Путин. заяви, че САЩ и техните съюзници са нанесли удара по Сирия в момента, в който страната е получила шанс за мирно бъдеще. „Зад тези действия стоят тези, които претендират за морално лидерство на този свят, заявяват за своята изключителност“, заяви Захарова. „Трябва да бъдат наистина изключителни, за да може в момента, когато Сирия получи шанс за мирно бъдеще, й обстрелват столицата“, допълни тя. Дипломатът също така заяви, че западните медии също са отговорни за ударите. „Белият дом заяви, че увереността в химическата атака е основана на „медиите, съобщенията за симптомите, видео и фото, а също така от заслужаваща доверие информация“, отбеляза Захарова. Тя отбеляза, че след подобни заявления американските и другите медии трябва да осъзнаят своята отговорност за случилото се. заяви, че ударът на САЩ и силите на коалицията по Сирия е крещящо нарушение на международното право, безоснователна атака по суверенна държава и опит да се провали мисията на ОЗХО в сирийския град Дума. „Политическата оценка може да бъде само една – това е крещящо нарушение на международното право и това е атака по суверенна държава без основания“, заяви Косачев. „И това, с висока степен на вероятност, е опит да се създадат затруднения за мисията на ОЗХО, която трябваше днес да започне работата си в град Дума или да я провалят“, допълни той.Първият заместник-председател на комисията на Съвета на Руската федерация по международните въпроси Владимир Джабаров заяви, че страната ще поиска срочно свикване на Съвета за сигурност на ООН във връзка със ударите на западната коалиция по Сирия, предава РИА Новости.„В момента се прави оценка на случилото се. Мисля че, разбира се, Русия ще поиска свикване на Съвета за сигурност на ООН“, заяви руският сенатор. след ударите на САЩ, Франция и Великобритания по Сирия призова всички страни да проявяват сдържаност, за да се избягва ескалация на ситуацията. „Призовавам страните-членки на ООН да проявят сдържаност в тези опасно обстоятелства и да избягват каквито и да е действия, които могат да доведат до ескалация на ситуацията и да влошат страданията на сирийския народ“, пише в официално заявление, публикувано от името на Гутереш. осъди западните удари като „брутална и варварска агресия“, часове след като САЩ, Франция и Великобритания започнаха съвместна операция срещу военните обекти на режима.Според официално заявление на министерството ударите целят блокирането на разследването на ОЗХО по предполагаемото нападение с химическо оръжие в град Дума край Дамаск.„Атаката цели спирането на работата на мисията и разрушаването на резултатите“, пише в официалното заявление.Турция е удовлетворена от ракетния обстрел на САЩ, Великобритания и Франция, който е отговор на използването на химическо оръжие в сирийския град Дума. Това се казва в изявление на . \"Турция разглежда проведената тази сутрин операция от САЩ, Великобритания и Франция срещу сирийския режим като реакция в отговор на използването на химическо оръжие, в резултат на което на 7 април в Дума загинаха голям брой мирни граждани... Ние приветстваме тази операция\", се подчертава от турското министерство.Канада също подкрепи ударите: \"Канада одобрява ударите на трите западни страни\", заяви . В официалното си изявление той подчерта, че правителството на страната категорично осъжда използването на химически оръжия. \"Ще продължим да работим с нашите международни партньори и да разследваме използването на химически оръжия в Сирия. Отговорните трябва да бъдат изправени пред правосъдието\", допълва Трюдо. заяви, че правителството му „разбира“ военното действие на тримата му съюзници по НАТО в Сирия, защото „употребата на химическо оръжие е сериозно престъпление, което международната общност не може да приеме“. категорично осъди атаките в Сирия, като подчерта, че те няма да постигнат желаната цел, а  нарече престъпници Тръмп, Макрон и Мей.\n\n\n\n\n \n\n\n \n                    ", "date": "2018.04.14", "title": "Световни реакции за ударите по Сирия – „подкрепям-осъждам” (обновена)"}
{"url": "http://www.monitor.bg/a/view/14662-%D0%9F%D1%83%D1%82%D0%B8%D0%BD-%D0%A3%D0%B4%D0%B0%D1%80%D1%8A%D1%82-%D0%BF%D0%BE-%D0%A1%D0%B8%D1%80%D0%B8%D1%8F-%D0%B5-%D0%B0%D0%BA%D1%82-%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F-%D1%81%D0%B0%D0%BC%D0%BE-%D0%B7%D0%B0%D0%B4%D1%8A%D0%BB%D0%B1%D0%BE%D1%87%D0%B0%D0%B2%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0%D1%82%D0%B0-%D0%B8-%D0%BF%D0%BE%D0%BC%D0%B0%D0%B3%D0%B0-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8%D1%82%D0%B5/", "text": "\n                    \nПрезидентът на Русия Владимир Путин нарече ударите по Сирия „Акт на агресия срещу суверена държава. С действията си САЩ още повече задълбочават хуманитарната катастрофа в Сирия, носят страдания за мирното население и всъщност помагат на терористите, които от седем години терзаят сирийския народ провокират нова бежанска вълна от тази страна и от региона като цяло”.\n\nПо думите това Путин Русия ще свика извънредно заседание на Съвета за сигурност на ООН „за обсъждането на агресивните действия на САЩ и техните съюзници”.\n\n„Сегашната ексалация на ситуацията около Сирия оказва разрушително въздействие на системата за международни отношения. Историята ще сложи всичко по местата си и тя вече възложи отговорността върху Вашингтон за кървавата разправа с Югославия, Ирак и Либия”, се казва в заявлението, публикувано на сайта на Кремъл.\n\n„Русия най-сериозно осъжда нападението срещу Сирия, където руски военни помагат на законното правителство в борбата с тероризма”, се казва още в съобщението.\n\nПутин също така подчертава, че ударите са нанесени „без санкцията на Съвета за сигурност на ООН и в разрез с нормите и принципите на международното право”.\n\n„Отново, както и преди година, когато САЩ атакуваха в базата „Шайрат” в Сирия, като предлог се използва инсцениране на употребата на отровни вещества срещу мирното население – този път в предградието на Дамаск Дума. Руски военни експерти посетиха мястото на мнимия инцидент и не откриха следи от употребата на хлор или друго отровно вещество. Нито един местен жител не е потвърдил химическата атака”, посочва още Путин.\n\nВ заявлението на Кремъл също така се казва, че Организацията за забрана на химически оръжие е изпратила свои специалисти в Сирия за проучване на всички обстоятелства. „Но групата западни страни цинично пренебрегна това и предприе военна акция, без да дочака края на разследването”, гласи заявлението на Путин.\n\n\n \n                    ", "date": "2018.04.14", "title": "Путин: Ударът по Сирия е акт на агресия, само задълбочава катастрофата и помага на терористите (обновена)"}
{"url": "http://www.monitor.bg/a/view/61512-%D0%A0%D1%83%D1%81%D0%BA%D0%B8%D1%8F%D1%82-%D0%B3%D0%B5%D0%BD%D0%B5%D1%80%D0%B0%D0%BB%D0%B5%D0%BD-%D1%89%D0%B0%D0%B1-%D0%A4%D1%80%D0%B5%D0%BD%D1%81%D0%BA%D0%B0-%D0%B0%D0%B2%D0%B8%D0%B0%D1%86%D0%B8%D1%8F-%D0%BD%D0%B5-%D0%B5-%D1%83%D1%87%D0%B0%D1%81%D1%82%D0%B2%D0%B0%D0%BB%D0%B0-%D0%B2-%D1%83%D0%B4%D0%B0%D1%80%D0%B8%D1%82%D0%B5-%D0%BF%D0%BE-%D0%A1%D0%B8%D1%80%D0%B8%D1%8F/", "text": "\n                    Генералният щаб на въоръжените сили на Русия не е зафиксирал участието на френската авиация в ударите на западните съюзници по Сирия, заяви заместник началника на генералния щаб Сергей Рудской. „Руските системи за противовъздушна отбрана на базите „Хмеймим” и „Тартус” своевременно откриваха и контролираха всички изстрелвания на ракети, както от морски, така и от въздушни носители на САЩ и Великобритания. Анонсираното участие на френската авиация не е зафиксирано”, каза той.\n\nРуските военни заявиха, че в ударите са участвали В-1B, F-15, F-16 на ВВС на САЩ, Tornado – на ВВС на Великобритания, а френски „Рафали” не са били забелязани в небето.\n\nПо думите на Рудской общо са били изстреляни крилати 103 ракети, както и управляеми авиационни бомби GBU-38 и ракети „въздух-земя”. Сирийските системи за ПВО (съветско производство от преди десетилетия) са прехванали 71 крилати ракети.\n\nРудской добави, че преди това Русия по молба на западните страни се е отказала от доставките на ракетните комплекси С-300 в Сирия, но сега е готова да се завърне към този въпрос.\n                    ", "date": "2018.04.14", "title": "Руският генерален щаб: Френска авиация не е участвала в ударите по Сирия, прехванати били 71 от 103 ракети"}
{"url": "http://www.monitor.bg/a/view/7000-%D0%9F%D0%BE%D1%81%D0%BB%D0%B0%D0%BD%D0%B8%D1%86%D0%B8%D1%82%D0%B5-%D0%BE%D1%82-%D0%9D%D0%90%D0%A2%D0%9E-%D1%81%D0%B5-%D1%81%D1%8A%D0%B1%D0%B8%D1%80%D0%B0%D1%82-%D0%BD%D0%B0-%D0%B8%D0%B7%D0%B2%D1%8A%D0%BD%D1%80%D0%B5%D0%B4%D0%BD%D0%BE-%D0%B7%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%B2-%D0%91%D1%80%D1%8E%D0%BA%D1%81%D0%B5%D0%BB/", "text": "\n                    Посланиците от НАТО се събират на извънредно заседание в Брюксел днес следобед, съобщи пресслужбата на алианса.\n\nСАЩ, Великобритания и Франция ще съобщят на съюзниците си подробности за обстановката в Сирия.\n\nПредвижда се след срещата генералният секретар на НАТО Йенс Столтенберг да направи изявление.\n                    ", "date": "2018.04.14", "title": "Посланиците от НАТО се събират на извънредно заседание в Брюксел"}
{"url": "http://www.monitor.bg/a/view/86901-%D0%90%D1%81%D0%B0%D0%B4-%D0%BF%D0%BE%D1%82%D0%B2%D1%8A%D1%80%D0%B4%D0%BE-%D1%80%D0%B5%D1%88%D0%B5%D0%BD-%D0%BE%D1%82%D0%B2%D1%81%D1%8F%D0%BA%D0%BE%D0%B3%D0%B0-%D0%B4%D0%B0-%D1%81%D0%B5-%D0%B1%D0%BE%D1%80%D0%B8-%D1%81-%D1%82%D0%B5%D1%80%D0%BE%D1%80%D0%B8%D0%B7%D0%BC%D0%B0/", "text": "\n                    \nСирийският президент Башар Асад заяви, че е по-твърдо решен отвсякога да се бори с тероризма, съобщи Франс прес.\n\nПо-рано през деня Асад пристигна в своята резиденция в Дамаск, съобщиха от канцеларията на държавния глава, цитирани от ТАСС. От там публикуваха видео в Туитър, където се вижда как Асад влиза в президентския дворец в района на планината Касюн.\n\nПо-рано в столицата се състояха няколко демонстрации в подкрепа на правителството. Участниците в тях носеха сирийски, ирански и руски знамена.\n\nВ 4.00 часа тази сутрин САЩ, Великобритания и Франция започнаха да нанасят ракетни удари по Сирия, заявявайки, че това е в отговор на използването на химическо оръжие в град Дума. Ударени са 9 обекта. По данни на Пентагона операцията е продължила около 50 минути, в нея са задействани два пъти повече ракети, отколкото при удара по военното летище Шейрат миналата година.\n\n\n \n                    ", "date": "2018.04.14", "title": "Асад по-твърдо решен отвсякога да се бори с тероризма"}
{"url": "http://www.monitor.bg/a/view/76000-%D0%A4%D1%80%D0%B0%D0%BD%D1%86%D0%B8%D1%8F-%D0%BF%D1%83%D1%81%D0%BD%D0%B0-%D0%B4%D0%BE%D0%BA%D0%BB%D0%B0%D0%B4-%D0%BD%D0%B0-%D1%80%D0%B0%D0%B7%D1%83%D0%B7%D0%BD%D0%B0%D0%B2%D0%B0%D0%BD%D0%B5%D1%82%D0%BE-%D0%B7%D0%B0-%D1%85%D0%B8%D0%BC%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B0%D1%82%D0%B0%D0%BA%D0%B0-%D0%B2-%D0%94%D1%83%D0%BC%D0%B0/", "text": "\n                    \nФранция е заключила след анализ на \"надеждни разузнавателни данни\" и публични източници, че химическата атака в Дума на 7 април е извършена от сирийските правителствени сили. Това става ясно от разсекретен разузнавателен доклад, цитиран от Ройтерс, съобщи Би Ти Ви.\n\nТой може на бъде прочетен \n\n\n\n\"Въз основа на събрани от нашите служби разузнавателни данни и при липсата на химически проби, които да бъдат анализирани в наши лаборатории, Франция смята, че несъмнено в Дума е била извършена химическа атака срещу цивилни\", пише в доклада. В него се допълва, че няма друг правдоподобен сценарий, освен атаката да е дело на сирийските въоръжени сили.\n\nДокументът беше публикуван след координираните въздушни удари на Великобритания, Франция и САЩ, нанесени през изминалата нощ по сирийски правителствени цели.\n\n\"След като бяха изследвани видеозаписи и снимки с жертвите, публикувани в интернет, (разузнавателните служби) успяха да заключат с голяма доза увереност, че в огромното си мнозинство те са правени наскоро и не са изфабрикувани\", се казва в доклада.\n\nПосочва се, че не се виждат смъртни случаи вследствие на механични травми, както и че всички симптоми са характерни за химическа атака, в частност с вещества, предизвикващи задушаване, фосфорорганични вещества или циановодород.\n\n\"Надеждни разузнавателни данни сочат, че представители на сирийската армия са координирали, както изглежда, използването на химически оръжия с хлор в Дума на 7 април\", се казва в доклада. Не е предоставена повече информация за разузнавателните данни.\n\nВ документа, който съдържа обширно изложение, посветено на подкрепената от Русия офанзива на проправителствените сили през последните месеци в анклава Източна Гута, се допълва, че по оценка на френските служби не всички химически запаси и мощности на сирийското правителство са били обявени пред ООН.\n\nСирия е пропуснала да обяви много от дейностите на своя Център за научни изследвания, се посочва в доклада.\n\nДопълва се, че Сирия не е отговорила на въпроси, сред които за възможни остатъчни запаси от иприт и DF (прекурсор за газа зарин), необявени малокалибрени химически оръжия, както и за наличието на надписи VX и зарин на производствени обекти и обекти за товарни дейности.\n\n\n \n                    ", "date": "2018.04.14", "title": "Франция пусна доклад на разузнаването за химическата атака в Дума"}
{"url": "http://www.monitor.bg/a/view/75726-%D0%9C%D0%B8%D1%81%D0%B8%D1%8F%D1%82%D0%B0-%D0%B5-%D0%B8%D0%B7%D0%BF%D1%8A%D0%BB%D0%BD%D0%B5%D0%BD%D0%B0-%D0%A2%D1%80%D1%8A%D0%BC%D0%BF-%D1%81%D0%B5-%D0%BD%D0%B0%D1%81%D0%BF%D0%B0-%D0%B8-%D1%81%D0%B5-%D0%B7%D0%B0%D1%85%D0%B2%D0%B0%D0%BD%D0%B0-%D1%81-%D0%A2%D1%83%D0%B8%D1%82%D1%8A%D1%80/", "text": "\n                    \nТръмп похвали \"перфектно осъществения удар\" в Сирия и каза, че \"мисията е изпълнена\", съобщи Ройтерс, цитирайки Туитър.\n\n\"Перфектно осъществен удар снощи. Благодаря на Франция и Великобритания за мъдроста и силата на войските им. Не можеше да се постигне по-добър резултат. Мисията е изпълнена!\", написа Тръмп в туит.\n\n\"Много се гордея с великата ни армия, която след милиарди одобрени похарчени долари ще стане най-добрата, която страната ни е имала. Нищо и никой няма да се приближи\", написа още Тръмп.\n\n\n \n                    ", "date": "2018.04.14", "title": "Мисията е изпълнена! – Тръмп се наспа и се захвана с Туитър"}
{"url": "http://www.monitor.bg/a/view/17410-%D0%A1%D0%B8%D1%80%D0%B8%D1%8F-%D1%81%D1%8A%D0%BE%D0%B1%D1%89%D0%B0%D0%B2%D0%B0-%D0%B7%D0%B0-%D0%BD%D0%B0%D0%B9%D0%BC%D0%B0%D0%BB%D0%BA%D0%BE-%D1%82%D1%80%D0%B8%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D1%83%D0%B4%D0%B0%D1%80%D0%B8%D1%82%D0%B5/", "text": "\n                    \nОфициалната сирийска информационна агенция САНА съобщи за най-малко трима пострадали цивилни от ударите, нанесени през изминалата нощ по Сирия.\n\nСирийски военен заяви: \"Нашата противовъздушна отбрана реагира ефективно на агресивните ракети и свали повечето. Други ракети бяха отклонени, преди да успеят да ударят военната цел в Хомс. Трима цивилни бяха ранени, когато една от тях се взриви.  Ръководство на армията гарантира, че ще продължи да защитава Сирия и  нейния народ\".\n\nДПА цитира от своя страна военен източник, че при ударите в провинция Хомс са ранени шестима войници. Сирийският бригаден генерал Али Майхуб, цитиран от Асошиейтед прес допълни, при един от ударите по военна база в Хомс са ранени трима цивилни, макар че атаката била неуспешна, защото ракетата била \"отклонена\".\n\nПри друго нападение с \"няколко ракети\", насочени срещу изследователски център в Барзех край Дамаск, е била разрушена сграда и са нанесени материални щети, но няма човешки жертви. В сградата имало образователен център и лаборатории. Руското министерство на външните работи заяви, че няма пострадали руски граждани, предаде ТАСС.\n\n\n \n                    ", "date": "2018.04.14", "title": "Сирия съобщава за най-малко трима ранени при ударите"}
{"url": "http://www.monitor.bg/a/view/39972-%D0%9F%D0%B0%D1%82%D1%80%D0%B8%D0%B0%D1%80%D1%85%D1%8A%D1%82-%D0%93%D0%BE%D1%81%D0%BF%D0%BE%D0%B4-%D0%B4%D0%B0-%D1%83%D1%82%D0%B5%D1%88%D0%B8-%D0%B1%D0%BB%D0%B8%D0%B7%D0%BA%D0%B8%D1%82%D0%B5-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8%D1%82%D0%B5-%D0%B2-%D1%82%D1%80%D0%B0%D0%B3%D0%B5%D0%B4%D0%B8%D1%8F%D1%82%D0%B0-%D0%BD%D0%B0-%D0%A2%D1%80%D0%B0%D0%BA%D0%B8%D1%8F/", "text": "\n                    В дните на Светлата седмица, когато прославяме Възкръсналия от мъртвите Христос Господ, „който със смъртта си смъртта победи“, неочаквано пътно-транспортно произшествие помрачи душите и сърцата ни. Изпълнени със скръб, но и с упование и вяра във Възкръсналия Христос, поднасяме най-искрени съболезнования на близките на загиналите в катастрофата на автомагистрала „Тракия“ край Вакарел. Тежък момент, когато думите са безсилни да изразят изгарящата болка от загубата на хората.\n\nТова се посочва в Съболезнователен адрес от Патриарх Неофит по повод катастрофата край Вакарел.\n\nБлажени са ония, които Господ е избрал и приел, защото душите им ще бъдат настанени на място, където няма болка, ни печал, нито въздишка, а живот безкраен, там, където грее Божието лице.\n\nОтправяме молитва към небесния ни Отец, да упокои душите на новопреставилите се Божии раби в селенията на праведните, в мястото на праотца ни Авраама!\n\nГоспод да утеши близките на загиналите в злополучната трагедия, като им дарува сили да превъзмогнат скръбта от тежката загуба. Отправяме молитва към Всеподателя Бога за здравето и бързото възстановяване на пострадалите и ранените.\n\nВечна и блажена да бъде паметта на загиналите в пътно-транспортното произшествие!\n                    ", "date": "2018.04.14", "title": "Патриархът: Господ да утеши близките на загиналите в трагедията на \"Тракия\""}
{"url": "http://www.monitor.bg/a/view/6583-%D0%94%D0%B6%D0%B0%D0%BC%D0%B1%D0%B0%D0%B7%D0%BA%D0%B8-%D0%B7%D0%B0-%D1%83%D0%B4%D0%B0%D1%80%D0%B8%D1%82%D0%B5-%D0%B2-%D0%A1%D0%B8%D1%80%D0%B8%D1%8F-%D0%95%D0%B2%D1%80%D0%BE%D0%BF%D0%B0-%D1%89%D0%B5-%D0%B5-%D0%BF%D0%BE%D1%82%D1%8A%D1%80%D0%BF%D0%B5%D0%B2%D1%88%D0%B0/", "text": "\n                    „Потърпевш от ударите над Сирия е Европа, защото беше залята от бежанци. Такова ще е последствието и сега”, каза евродепутатът Ангел Джамбазки пред Нова телевизия.\n\nСпоред него „разбиването на държавите” в Близкия изток е започнало с „голяма лъжа”. „Това е лъжата за химическите оръжия в Ирак на Садам Хюсеин, заяви Джамбазки. - Милиони цивилни невинни граждани загинаха заради тази лъжа. Коалицията беше същата САЩ-Великобритания-Франция”.\n\n„Повече от 6 години западните държави, които в момента нанасят удари, поддържаха и финансираха ислямистките главорези, като ги наричаха „умерена опозиция”, допълни още евродепутатът.\n\n \n                    ", "date": "2018.04.14", "title": "Джамбазки за ударите в Сирия: Европа ще е потърпевша"}
{"url": "http://www.monitor.bg/a/view/53025-%D0%97%D0%B0%D1%81%D0%B5%D0%B4%D0%B0%D0%BD%D0%B8%D0%B5-%D0%BF%D1%80%D0%B8-%D0%BF%D1%80%D0%B5%D0%BC%D0%B8%D0%B5%D1%80%D0%B0-%D0%B7%D0%B0%D1%80%D0%B0%D0%B4%D0%B8-%D1%83%D0%B4%D0%B0%D1%80%D0%B0-%D0%BF%D0%BE-%D0%A1%D0%B8%D1%80%D0%B8%D1%8F/", "text": "\n                    Премиерът Бойко Борисов, вицепремиерите Красимир Каракачанов и Екатерина Захариева, както и ръководителите на службите за сигурност провеждат съвместно заседание при премиера. Ще бъде обсъдена ситуацията след последното развитие на конфликта в Сирия.\n\nНяма пряка опасност за България от въздушните удари в Сирия и няма пострадали българи при ударите, заяви отново вицепремиерът Каркачанов преди заседанието.\n\nПо думите му атаката е била еднократен предупредителен удар към сирийското правителство.\n\n„Не е необходимо да се повишава готовността на нашите въоръжени сили, макар че \"Гранична полиция\", „Специалните сили“ и други подразделения на армията, които охраняват българо-турската граница, ще са внимателни за приток на нелегални имигранти, макар че информацията, която получаваме и от Дамаск, и от Турция е, че няма придвижване на големи маси от Сирия към Турция или от Турция към България\", обясни Каракачанов.\n                    ", "date": "2018.04.14", "title": "Заседание при премиера заради удара по Сирия"}
{"url": "http://www.monitor.bg/a/view/3660-%D0%91%D0%BB%D1%8A%D1%81%D0%BD%D0%B0%D1%85%D0%B0-%D0%B4%D0%B2%D0%B5-%D0%BC%D0%BE%D0%BC%D0%B8%D1%87%D0%B5%D1%82%D0%B0-%D0%BD%D0%B0-%D0%BF%D1%80%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA/", "text": "\n                    \nПътен инцидент с две пешеходки е регистриран днес по обяд в Пазарджик. Това съобщи за „Фокус“  говорителят на ОДМВР Мирослав Стоянов. Той обясни, че сигналът за случая е получен в РУ - Пазарджик около 12.30 часа.\n\n„Лек автомобил „Опел“, управляван от 30-годишна жена от Пещера е блъснал две момичета на 18 години от село Сарая и на 20 години от Пазарджик. Момичетата са пресичали пътното платно на пешеходна пътека. 18-годишното момиче е транспортирано в МБАЛ - Пазарджик със съмнения за фрактура, но без опасност за живота. На мястото има дежурни екипи на сектор „Пътна полиция“ и РУ - Пазарджик. Водачът на лекия автомобил е тествана с дрегер, като пробата е отрицателна“, уточни Стоянов.\n\n\n \n                    ", "date": "2018.04.14", "title": "Блъснаха две момичета на прешеходна пътека в Пазарджик"}
{"url": "http://www.monitor.bg/a/view/13638-%D0%A2%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%BF%D1%8A%D1%82%D1%8F-%D0%A0%D1%83%D1%81%D0%B5%D0%92%D0%B5%D0%BB%D0%B8%D0%BA%D0%BE-%D0%A2%D1%8A%D1%80%D0%BD%D0%BE%D0%B2%D0%BE-%D0%BC%D1%8A%D0%B6-%D0%B7%D0%B0%D0%B3%D0%B8%D0%BD%D0%B0-%D0%B0-%D0%B4%D1%80%D1%83%D0%B3%D0%B8-%D0%B4%D0%B2%D0%B0%D0%BC%D0%B0-%D1%81%D0%B0-%D1%80%D0%B0%D0%BD%D0%B5%D0%BD%D0%B8/", "text": "\n                    \nЕдин човек е загинал при верижна катастрофа между трактор и три леки автомобила. Сигналът за инцидента е получен на тел. 112 днес в 9,55 часа, на международния път Русе - Свиленград, между полскотръмбешките села Раданово и Петко Каравелово. Според неофициална информация загиналият мъж е шофьорът на единия от леките автомобили. А освен него имало и още най-малко двама ранени - пътник и шофьор от друг от леките автомобили.\n\nЗаради катастрофата движението по международния път е временно спряно до отстраняване на ударените автомобили. Причините за поредната трагедия на пътя предстои да бъдат изяснени. Според разкази на очевидци две от колите започнали да изпреварват на прав участък бавно движещ се трактор. При изпреварването обаче, вторият от автомобилите, който се движел с по-висока скорост, закачил първия и го изместил в насрещното платно, където върху него връхлетяло идващият отсреща трети лек автомобил.\n\nТежките катастрофи на пътя Русе - Свленград, в района на Раданово и съседните села Куцина и Петко Каравелово, са доста чести. Причината за това е, че натоварения международен път, по който ежедневно се движат хиляди автомобили, сред които и огромен брой тирове, преминава през самите села. Повечето от шофьорите изобщо не се съобразяват с оганичението на скоростта и профучават по главните улици на трите села с далеч над 100 км/ч. Преди години възрастна жена от Куцина беше убита от товарен автомобил, докато отивала да пазарува в селския магазин и пресичала натоварения път.\n\nЗа няколко години два тира пък връхлетяха в къщата на възрастен мъж от същото село, като и в двата случая той едва оживя. На изхода на село Раданово пък стационарна видеокамера на КАТ регистрира нощен джигит, профучал с над 200 км/ч. Хората от трите села настояват неведнъж да бъдат предприети незабавни мерки за ограничаване на скоростта при преминаване на моторните превозни средства през населените места.\n\n\n \n                    ", "date": "2018.04.14", "title": "Един загина при верижна катастрофа с трактор и 3 коли (обновена)"}
{"url": "http://www.monitor.bg/a/view/81085-%D0%A2%D1%80%D0%B8%D0%BC%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D0%B7%D0%B0-%D0%BF%D1%80%D0%BE%D0%B4%D0%B0%D0%B6%D0%B1%D0%B0-%D0%BD%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D1%86%D0%B8%D0%B3%D0%B0%D1%80%D0%B8/", "text": "\n                    \nТрима дилъри на контрабандни тютюневи изделия са в ареста след мащабна акция на териториалната дирекция „Национална сигурност“ и областната дирекция на МВР във Враца. Намерени и иззети са над 260 000 къса папироси и солидно количество нарязан тютюн без бандерол.\n\nАкцията е стартирала по сигнал от цех за обработка на каменни изделия в мездренското село Дърманци, собственост на 46-годишен предприемач от железничарския град. В склада на фирмата му са намерени 217 000 цигари без акцизен бандерол. По случая е уведомена митницата, както и районната прокуратура в Мездра. Бизнесменът е задържан и срещу него е образувано бързо производство.\n\nВ гаража на друг участник в схемата, но във Враца, пък са открити 30 000 къса цигари. 49-годишният дилър също е вкаран в ареста. Той е осъждан рецидивист, допълват от полицията.\n\nВ хода на операцията е закопчан и 39-годишният Асен Иванов от Враца. Той е син на чейнчаджия, който е в затвора, заради търговия с контрабандни стоки. В бус “Мерцедес“ на Асен са намерени 9 найлонови плика със ситно нарязан тютюн с общо тегло 6.050 кг. При обиск в склад №12, стопанисван от него, са намерени още 2 кг тютюн и 1000 къса цигари без български акцизен бандерол.\n\nА при претърсване в избено помещение в дома му са открити и иззети още 158.750 кг тютюн в чували и малки разфасовки, празни прозрачни найлонови пликове, приготвени за пълнене, два кантара и везна. Контрабандната стока е иззета като по случая е образувано досъдебно производство. Асен е криминално проявен и вече е осъждан за същото провинение.\n\n\n \n                    ", "date": "2018.04.14", "title": "Трима в ареста за продажба на нелегални цигари"}
{"url": "http://www.monitor.bg/a/view/84854-%D0%9C%D0%BE%D1%82%D0%BE%D1%80%D0%B8%D1%81%D1%82-%D0%B2-%D0%BA%D1%80%D0%B8%D1%82%D0%B8%D1%87%D0%BD%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5-%D1%81%D0%BB%D0%B5%D0%B4-%D1%81%D0%B1%D0%BB%D1%8A%D1%81%D1%8A%D0%BA-%D0%B2-%D0%A1%D0%BE%D1%84%D0%B8%D1%8F/", "text": "\n                    \n43-годишен моторист е в критично състояние след катастрофа в София. По първоначална информация автомобил е направил непозволен обратен завой на столичния бул. \"Цветан Лазаров\", и моторът се е блъснал в него. Инцидентът е станал малко преди 14:30 часа.\n\nНа място на 5-ата минута е пристигнала линейка, която е откарала мъжа в болница \"Св. Анна\" с тежка черепно-мозъчна травма, съобщиха за „Дарик“ от Спешна помощ. Все още няма информация кой е шофирал автомобила. \n\n\n \n                    ", "date": "2018.04.14", "title": "Моторист в критично състояние след сблъсък в София"}
