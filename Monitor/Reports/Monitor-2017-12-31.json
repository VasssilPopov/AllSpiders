{"url": "http://www.monitor.bg/a/view/16448-%D0%9F%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B2-%D0%9A%D0%B0%D0%BD%D0%B1%D0%B5%D1%80%D0%B0-%D0%BF%D1%8A%D1%80%D0%B2%D0%BE-%D0%BF%D0%BE%D1%81%D1%80%D0%B5%D1%89%D0%BD%D0%B0-2018-%D0%B3-%D0%B0-%D0%B2-%D0%9B%D0%BE%D1%81-%D0%90%D0%BD%D0%B4%D0%B6%D0%B5%D0%BB%D0%B8%D1%81-%D1%81%D0%B0-%D0%BF%D0%BE%D1%81%D0%BB%D0%B5%D0%B4%D0%BD%D0%B8/", "text": "\n                    \"Честита Нова година\" от . Те са които посрещнаха 2018 година - в 15.00 ч., информират от външното ни министерство.На профила на министерството във \"Фейсбук\" e публикувано специално обръщение, което посланик Емилия Стефанова-Велева и екипът на дипломатическата ни мисия в Канбера записаха поповод настъпването на Новата 2018-та година.105 са българските дипломатически и консулски представителства в чужбина, които ще посрещнат Новата година в следващите 19 часа.Последни ще изпратят старата година служителите в Генералното консулство в , САЩ - в 10 ч българско време на 1 януари 2018 г.\n\n\n                    ", "date": "2017.12.31", "title": "Посолството ни в Канбера първо посрещна 2018 г., а в Лос Анджелис са последни"}
{"url": "http://www.monitor.bg/a/view/78751-%D0%93%D1%80%D0%B0%D0%B4%D1%81%D0%BA%D0%B8%D1%8F%D1%82-%D1%82%D1%80%D0%B0%D0%BD%D1%81%D0%BF%D0%BE%D1%80%D1%82-%D1%89%D0%B5-%D1%80%D0%B0%D0%B1%D0%BE%D1%82%D0%B8-%D0%B8-%D0%B2-%D0%BD%D0%BE%D0%B2%D0%BE%D0%B3%D0%BE%D0%B4%D0%B8%D1%88%D0%BD%D0%B0%D1%82%D0%B0-%D0%BD%D0%BE%D1%89/", "text": "\n                    Столичният градски транспорт няма да спира работа в новогодишната нощ. Основните линии ще се движат на интервал от 20-30 минути, а метрото между 20 и 40 минути.\n \nЗоните за платено паркиране също няма да са активни на 31-и декември и 1-и януари.\n \nЕто и за кои линии се осигурява нощно движение:\nТрамвайни линии № 5, 7, 8,,12, 18, 20, 22\nТролейбусни линии № 1, 2,4, 9\nАвтобусни линии № 11,76, 78, 83, 85, 94, 102, 213, 285, 309, 310, 604\n                    ", "date": "2017.12.31", "title": "Градският транспорт ще работи и в новогодишната нощ "}
{"url": "http://www.monitor.bg/a/view/86287-%D0%9E%D0%B3%D1%80%D0%B0%D0%BD%D0%B8%D1%87%D0%B0%D0%B2%D0%B0%D1%82-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD%D0%B8%D1%82%D0%B5-%D0%BD%D0%B0%D0%B4-12-%D1%82%D0%BE%D0%BD%D0%B0/", "text": "\n                    На 1 януари от 14.00 ч. до 20.00 ч. се ограничава движението на камионите над 12 тона по най- натоваренитe пътища. Това съобщиха от пресцентъра на Агенция \"Пътна инфраструктура\" (АПИ).\n\nЦелта е повишаване на безопасността при пътуване и увеличаване на пропускателната способност на инфраструктурата в края на трите почивни дни за посрещането на новата 2018 година. Шофьорите трябва да тръгват на път с автомобили подготвени за зимни условия, да карат внимателно и със съобразена скорост, да не предприемат резки маневри и да спазват въведените ограничения, пътната сигнализация и указанията на „Пътна полиция“, която следи и предприема необходимите действия за организацията на движението.\n\nОграничено ще е преминаването на камионите над 12 тона по следните участъци от републиканската мрежа:\n\n• автомагистралите;\n\n• път I-1 с. Ребърково - Ботевград, като движението се пренасочва по път II-16 Ребърково - Своге - София;\n\n• път I-1 - етапна връзка на лот 2 на АМ „Струма“ при Благоевград - ГКПП „Кулата“;\n\n• път I-4 п. в. „Коритна“ - Велико Търново - Шумен; • път I-5 Русе - Велико Търново;\n\n• път I-8 ГКПП „Калотина“ – София;\n\n• път I-9 Варна - Бургас;\n\n• път II-18 Околовръстен път на град София;\n\n• път II-99 Бургас - Царево.\n                    ", "date": "2017.12.31", "title": "Ограничават движението на камионите над 12 тона "}
{"url": "http://www.monitor.bg/a/view/83616-%D0%9C%D0%B8%D0%BD%D0%B8%D1%81%D1%82%D1%8A%D1%80-%D0%9B%D0%B8%D0%BB%D1%8F%D0%BD%D0%B0-%D0%9F%D0%B0%D0%B2%D0%BB%D0%BE%D0%B2%D0%B0-%D0%9F%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B4%D0%B0%D0%B2%D0%B0-%D1%88%D0%B0%D0%BD%D1%81-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8%D0%BC-%D0%B8%D0%BC%D0%B8%D0%B4%D0%B6%D0%B0-%D0%BD%D0%B0-%D0%91%D1%8A%D0%BB%D0%B3%D0%B0%D1%80%D0%B8%D1%8F/", "text": "Очакваме 25 хиляди гости да посетят страната ни за шест месеца\n                    Западните Балкани, Турция и не на последно място-дебатът за Полша. Той ще е много труден, защото има вероятност да доведе до разделение между новоприсъединили се и старо присъединили се страни, Изтока и Запада. Това са чувствителните теми, които ще са във фокуса на българското председателство, стана ясно от ресорния министър Лиляна Павлова в предаването „Събуди се” по Нова телевизия.\n\n„Всичко това обаче ще даде уникална възможност и шанс да променим имиджа на България. Обвинявани сме в непрозрачност, корупция и т.н. Сега е моментът да покажем, че много сме направили”, обясни Павлова. Тя уточни, че очакваме 25 хиляди гости да посетят страната ни за тези 6 месеца. Според Павлова е най-важно да няма терористични атаки и проблеми със сигурността. Тя коментира и изказването на бившия си колега Симеон Дянков, според когото българското европредседателство ще бъде успешно в зависимост от това дали влизаме ли ние в „чакалнята“ на Еврозоната.\n\n„С цялото ми уважение към г-н Дянков, той не разбира от европейски въпроси, защото никога не му е била това тематиката, и по този смисъл той няма как да разбира същността на това какво е Европейско председателство, какво представлява Съвета на Европейския съюз де факто, който ние председателстваме. И оттам за съжаление, дори и от него изказано, това е едно грешно очакване, което той влага в обществото като цяло. Защото вие виждате, че дори в парламента, в националния ни парламент дебата, и всички ние сме наясно, че да, трябва да отстояваме този въпрос. Да, излязохме с категорична, и аз лично присъствах в Европейския парламент, когато беше дебатирана темата сега, на 15 декември, за влизането на България и Румъния в „Шенген“. И тя беше сериозно поставена на дневния ред. И ние се изразихме, много е категорична българската позиция, и тя е – изпълнили сме отдавна критериите, не ни третирате равностойно с останалите държави, и ние сме категорични, че така както получихме подкрепата личната на председателя Жан-Клод Юнкер, на европейските лидери, сега искаме да извървим следващите стъпки. Така че заявката е дадена”, коментира Павлова. Според министъра по време на председателството ни страната ни трябва да покаже, че е надежден балансьор.\n                    ", "date": "2017.12.31", "title": "Министър Лиляна Павлова:  Председателството ни дава шанс да променим имиджа на България"}
{"url": "http://www.monitor.bg/a/view/25560-%D0%91%D0%BE%D1%80%D0%B8%D1%81%D0%BE%D0%B2-%D0%B8-%D0%92%D1%83%D1%87%D0%B8%D1%87-%D1%81%D0%B8-%D0%BF%D0%BE%D0%B6%D0%B5%D0%BB%D0%B0%D1%85%D0%B0-%D0%BE%D1%89%D0%B5-%D0%BF%D1%80%D0%BE%D1%81%D0%BF%D0%B5%D1%80%D0%B8%D1%82%D0%B5%D1%82-%D0%B7%D0%B0-%D0%97%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%91%D0%B0%D0%BB%D0%BA%D0%B0%D0%BD%D0%B8-%D0%BF%D1%80%D0%B5%D0%B7-2018-%D0%B3/", "text": "\n                    Премиерът Бойко Борисов и сръбският президент Александър Вучич са се поздравили за успешната и конструктивна съвместна работа през изминаващата 2017 г. В телефонен разговор двамата са били единодушни, че през последната година активният двустранен диалог е допринесъл за изключително важни стъпки за евроинтеграцията на държавите от Западните Балкани, съобщиха от правителствената пресслужба.\n\nБорисов и Вучич са си пожелали още повече успехи за просперитета на страните от региона през 2018 г. Александър Вучич пък е заявил, че лично ще участва в Срещата на върха в София, инициирана от Бойко Борисов на 17 май в София по време на българското председателство на Съвета на ЕС.\n                    ", "date": "2017.12.31", "title": " Борисов и Вучич си пожелаха още просперитет за Западните Балкани през 2018 г."}
{"url": "http://www.monitor.bg/a/view/5573-%D0%9E%D0%B1%D1%80%D1%8A%D1%89%D0%B5%D0%BD%D0%B8%D0%B5-%D0%BD%D0%B0-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%B0%D1%82%D1%80%D0%B8%D0%B0%D1%80%D1%85-%D0%9D%D0%B5%D0%BE%D1%84%D0%B8%D1%82-%D0%BF%D0%BE-%D0%BF%D0%BE%D0%B2%D0%BE%D0%B4-%D0%BD%D0%B0%D1%81%D1%82%D1%8A%D0%BF%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-2018-%D0%B3%D0%BE%D0%B4%D0%B8%D0%BD%D0%B0/", "text": "\n                    ВЪЗЛЮБЕНИ В ГОСПОДА ЧЕДА НА СВЕТАТА НИ ЦЪРКВА,\n\nПремъдрият Бог, сътворил този свят, е определил за човека да живее във времето. Времето е особен дар и затова ние трябва да го ценим\n\n(вж. Еф. 5:16), защото никой от нас не знае колко ни е отредено да живеем тук, на земята. Не е в наша власт да знаем „времената и годините”\n\n(Деян. 1:7), но наш дълг е да използваме всяка минута, за да служим Богу, да пребъдваме в Него и да следваме заповедите Му.\n\nВстъпвайки в новата година, трябва да благодарим на Господа за всичко (вж. 1 Сол. 5:18), което се е случило през изминалата година. Трябва да имаме съзнанието, че трудностите, скърбите и страданията са изпитания, през които сме преминали, „та изпитаната наша вяра да излезе по-драгоценна от нетрайното, макар и чрез огън изпитвано злато”\n\n(1 Петр. 1:7). Сложните житейски ситуации са онова изпитание, което ни показва дали постъпваме като християни, или като хора, които не искат да знаят за Бога.\n\nНие трябва да благодарим на Бога за тези духовни уроци, които ни е преподал, да Му благодарим за това, че удължава дните на нашия земен живот, че ни дава време за покаяние и изправление, за назидание в доброто, за участие в тайнствата на Църквата, дава ни възможност да разкрием Божия образ в душата си.\n\nИзмина една нелека година - на несигурност, на терористични атаки, взели десетки човешки жертви, напомнящи ни колко бързопреходен е човешкият живот. Но нашата жива вяра ни помага да посрещаме изпитанията, които Бог ни изпраща, без да униваме, а помъдрели от тях - с още по-голямо усърдие да се стремим да възрастваме духовно. Разбира се, неведоми са житейските ни пътища занапред, но ние като християни трябва да живеем така, че във всеки момент да сме готови да застанем пред Престола на Всевишния, защото не знаем „ни деня, ни часа, когато ще дойде” (Мат. 25:13) Господ Иисус Христос в Своето Второ пришествие. Затова да оставим „всяка злоба и всяко коварство, всяко лицемерие, завист и клевета” (1Петр. 2:1); да изгоним от сърцата си всичко, което осквернява нашето естество, когато ние с думи и в мислите си обиждаме своите ближни; да не допускаме да има помежду ни „раздори и разногласия” (1 Кор. 3:3); да не отвръщаме „зло за зло”, а винаги да желаем „доброто един другиму, и на всички” (1 Сол. 5:15).\n\nВсеки от нас има свой път в живота, своя сфера на дейност, на която ние отдаваме душевните и телесните си сили. И колко е важно силата на доброто, свързваща всички православни хора, да не оскъдява, братската любов да се преумножава, а съгласието в човешкото общество да крепне, както би трябвало да крепне православната вяра във всяко сърце. Имайки вяра, ние откриваме истинския смисъл на живота. Вярата ни укрепява и ни помага да понасяме всякакви лишения, неуредици и човешки страдания.\n\nНа всички чеда на родната ни Църква, живеещи в родината и извън нейните предели, благопожелаваме да се подвизават „с добрия подвиг на вярата” (1 Тим. 6:12), като положат „всяко старание”, за да привнесат „към вярата си добродетел, към добродетелта знание, към знанието въздържание, към въздържанието търпение, към търпението благочестие, към благочестието братолюбие, към братолюбието любов” (2 Петр. 1:5-7). Господ да благослови всички нас да живеем във вярата, да крепнем в надеждата и да пребъдваме в любовта!\n\nЧестита и доброплодна да е Новата 2018 година!\n\n† Н Е О Ф И Т\n\nПАТРИАРХ БЪЛГАРСКИ\n                    ", "date": "2017.12.31", "title": "Обръщение на Българския патриарх Неофит по повод настъпването на новата 2018 година"}
{"url": "http://www.monitor.bg/a/view/23023-%D0%9A%D0%B8%D0%BB%D0%BE%D0%BC%D0%B5%D1%82%D1%80%D0%B8%D1%87%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%BF%D1%80%D0%B5%D0%B4-%D0%BB%D0%B8%D1%84%D1%82%D0%B0-%D0%B2-%D0%91%D0%B0%D0%BD%D1%81%D0%BA%D0%BE/", "text": "\n                    \n\n \n\nЧасове преди посрещането на 2018 година стотици туристи се наредиха на километрични опашки пред лифта в Банско. \n\nМинистър Нено Димов и кметът на града Георги Икономов вчера обявиха, че общината започва изработването на устройствен план за ски зоната, който да поеме предстоящо инвестиционно намерение за втори кабинков лифт.\n\nДимов опроверга твърдения, че спортни съоръжения ще могат да се строят върху площ, по-голяма от текущите 2% от националния парк, заделени за туризъм. \n\n\n\n \n                    ", "date": "2017.12.31", "title": "Километрична опашка пред лифта в Банско"}
{"url": "http://www.monitor.bg/a/view/22611-%D0%A7%D0%B5%D1%81%D1%82%D0%B8%D1%82%D0%B0-%D0%B8-%D1%83%D1%81%D0%BF%D0%B5%D1%88%D0%BD%D0%B0-2018-%D0%B3%D0%BE%D0%B4%D0%B8%D0%BD%D0%B0/", "text": "\n                    Честита и благословена 2018-та година, скъпи читатели! Екипът на информационна агенция и вестник \"Монитор\" ви пожелава Новата година ви донесе всичко,което не се купува с пари - любов, мъдрост, истина и доброта! \nПожелаваме ви най-хубавото от старата година да е най-лошото в новата! През Новата 2018-та ви желаем:\n                    ", "date": "2017.12.31", "title": "Честита и успешна 2018 година!"}
{"url": "http://www.monitor.bg/a/view/52128-%D0%96%D1%8A%D0%BB%D1%82%D0%BE%D1%82%D0%BE-%D0%B7%D0%B5%D0%BC%D0%BD%D0%BE-%D0%BA%D1%83%D1%87%D0%B5-%D1%89%D0%B5-%D0%BF%D0%B0%D0%B7%D0%B8-%D0%BF%D1%80%D0%B5%D0%B7-2018/", "text": "Очакват ни просперитет, блага и творчески устрем\n                    Източният календар повелява, че 2018 ще бъде годината на Жълтото земно куче. Червеният огнен петел ще спре да кукурига през нощта на 16 февруари и ще отстъпи трона на четириногия си другар.Кучето по природа е пръв приятел на човека и ще охранява нашето благополучие до 4 февруари 2019 година. То олицетворява справедливостта и лоялността, поради което никога няма да ни предаде в годината, в която управлява.През 2018 година можем смело да се заемем с всякакви дейности, тъй като новият ни покровител се хвърля в бой, без да се замисля за последствията. Стихията на земята е свързана със закони и традиции, затова в годината на Жълтото земно куче е важно да се придържаме към своите принципи. През периода се очаква мнозина да подобрят жилищните си условия. Важното е да вярваме в чудеса, а Жълтото земно куче с радост ще ни подкрепи.То ще ни съпроводи и с финансов успех – жълтият цвят на годината ще примами парите. Разбира се, това важи за тези, които са трудолюбиви и настойчиви, мързеливите не трябва да очакват повишение и поощрение и всякакви блага. При това жълтият цвят се асоциира с енергията на слънцето, която през 2018 ще ни зарежда с позитивност, бодрост и добро настроение.През 2018 годинаДори в общуването с конкурентите ние трябва да загърбим лицемерието и да не отстъпваме от правилата – в годината на Жълтото земно куче никой няма да посмее да ни измами или да измисли някаква мошеническа схема.Творческата дейност ще е поощрена през периода на Кучето. Дори ежедневието ни да преминава в сива и скучна работа, можем да постигнем огромни резултати, ако дадем живот на фантазията си.За хората с интелектуални професии в годината на Жълтото куче ще гори зелена светлина – много проекти и открития, които светът не е предполагал, че са възможни, ще бъдат създадени.В годината на Жълтото земно куче не се очакват проблеми със здравето, тъй като закаленото животно няма да ни позволи да кихаме и кашляме. Но ще се наложи да кажем „сбогом“ на вредните си навици, тъй като Кучето не одобрява да се харчат пари за продукти като цигари и алкохол. По-добре е да се купи вкусна хапка и да се осигури нов покрив за колибата.Жълтото земно куче е авантюрист - обича да пътешества и картинката пред очите му да се сменя. През 2018 година ще имаме все повече възможности да обиколим целия свят – така ще срещнем много нови приятели и ще натрупаме впечатления за няколко години напред. През периода е много важно да общуваме, да завързваме нови приятелства. Сродната душа ще усетим мигновено, а всякакви враждебни лица ще ни заобикалят отдалече.Любовта през 2018 година ни посреща с приказни и вълшебни промени, съпроводени с интересни срещи и запознанства. Семейните двойки ще заровят томахавката и периодът ще им се стори като втори меден месец. А необвързаните ще загърбят самотата и ще срещнат партньорите на мечтите си. Точно заради това през 2018 година ще има много сватбени церемонии. А двойките, създали семейство през годината на Кучето, могат да разчитат на дълъг и задружен съюз.в управлението на Жълтото земно куче, ще се отличават с добро здраве, весел характер и висок интелект.За да ни донесе 2018 година щастие, любов и мечтаните блага, трябва да запомним няколко правила – да не хапем, да не джавкаме за дребни неща, да вярваме в доброто у хората и да не ръмжим, а да решаваме въпросите с дипломатичност и неистово търпение. Тогава и господарят на годината радостно ще върти опашка, с готовност ще легне пред нас по гръб, а животът ни няма да бъде като на улично псе.Символът на 2018 година ще еа именно Козирозите, Скорпионите и Водолея, въпреки че началото на периода ще бъде труден за тях. Лъвовете и Близнаците пък ще получат знаци, които ще ги накарат да се раздвижат. Овен ще намери семейното щастие, но Дева и Рак, напротив, рискуват да загубят своите близки.Стрелците ги очаква радостен живот и благополучие във финансов план в идната 2018 година. Те няма да се ядосват както заради работа, така и заради любовния си живот. Стрелците ще намерят взаимно разбирателство с дружелюбното Жълто земно куче моментално. Хороскопът за 2018 предсказва на Стрелците защита от страна на четириногото животно. Важно е да не губят оптимистичното си настроение, за да вървят по живота уверено. Голяма слава очаква Стрелците, които ще се справят бързо с конкурентите и ще поемат юздите в собствените си ръце. А на завистниците не трябва да обръщат внимание. С времето те ще разберат, че от огнена зодия само могат да взимат пример. Стрелците ги чака успех в личния бизнес и в комерсиалните дела. Семейните от знака ще се отправят на приятно пътешествие със съпруга/та и децата, впечатлението от което ще остане за дълги години. Тези, които още не са пронизани от стрелите на Купидон, ги очаква съдбоносна среща. Сватбата и планирането на дете не са много далече.Хороскопът за 2018 година обещава на Везните добро материално положение. Очаквайте не само стабилни доходи, но и удачно влагане на финансите в изгодни проекти. Още през март Жълтото земно куче ще подскаже на представителите на знака къде да заровят сандъчето със златните монети. Важно е да намерите по-голям контейнер, за да се събере прилична сума за лятната почивка и за подаръци на близките. Ще има много предложения, сделки и важни срещи. От радост, на Везните ще им се завие свят, но Кучето ще види, че те не са заслепени и не са под влияние на користни личности. През март и април 2018 година те ще се прибират у дома с огромни букети от рози, подарени им от поклонници и почитатели на техния талант. Но не трябва да се водят по чувствата си. Защото те наистина ще се изгубят в любовните срещи и ще изпуснат възможността да създадат трайни отношения. Самотните Везни ще срещнат любимия човек, ако се вгледат в своето обкръжение. Честното и вярно по природа Куче ще им подскаже в какво направление да се движат и с кого да общуват, за да се окажат във властта на истински и искрени чувства. А семейните двойки ги очакват много приятни изненади и новости. За да успеят да направят дома си комфортен, трябва да купят качествени строителни материални, да направят ремонт и да го преустроят.Телците с радостно помахване на опашката. Хороскопът за 2018 година им обещава успех, но само ако се вслушват в съветите на стопанина на този период. До 16 февруари те ще благодарят на Петела за всички добрини. Но след това на Телците им предстои да установят приятелски отношения с Жълтото куче, което се отличава с миролюбив характер. Знакът е под покровителството на планетата Венера, затова представителите няма да бъдат лишени от таланти и оригинални идеи. Пролетният хороскоп за Телец предсказва немалко шансове да преуспеят във важните дела. Те могат да се занимават с всичко, което им е по душа - рисуване, танци и дори да отворят собствена фирма за производство на модни дрехи. Финансовото благополучие на Телците е обезпечено, а също и изгодни договори и сделки. Кучето ще ги подкрепя във всички начинания, ще им помогне да се придвижат напред по кариерната стълбица и ще им подари вдъхновение за написване на шедьоври. Телците дори ще започнат да съчиняват музика.Ако в предишните години Рибите са търсели успех, то при Жълтото земно куче ще бъдат насочени към активна работа. Защото стопанинът на 2018 година обича трудолюбивите и упорити личности. Родените под водната стихия могат да постигнат много, ако спрат да плуват по течението. Хороскопът за идните месеци ги съветва още от 16 февруари да се сприятелят с Кучето, за да постигнат успех, по-бързо от конкурентите. Още повече че имат талант, а съществуват и предпоставки. Рибите ги чака перспективна работа с творчески елементи. Те ще се хвърлят с главата напред в тези сфери на дейност, които са им по душа. От тях може да се получат страхотни литературоведи, художници и актьори. Нищо чудно, нали Рибите са покровителствани от Нептун, който придава вдъхновение, ентусиазъм и помага за развитието на способностите в изкуството. Хороскопът за 2018 година за Риби препоръчва на тези, които имат семейство, да не се отдават на флиртове и да не търсят извънбрачни връзки. Най-добре е да изгладят отношенията със съпрузите си, по-често подарявайте цветя и организирайте вечеря на свещи. С роднини Рибите ще имат чудесни отношения, ако не се взимат под внимание дребните спорове на битова и жилищна основа. Според астролога и учител по кабала Гал Сасон 2018 обещава да бъде експлозивна година. Тя прилича на постоянно превъзбудено куче, което не може да стои мирно и се нуждае от дълги разходки в парка, затова спокойствието няма да е верен спътник. Последният ретрограден Меркурий ще застъпи в деня, в който Венера приключва ретроградното си движение, което означава повече от два месеца на объркване и безпорядък. Гал Сасон посвещава цяла книга по темата - „2018. Астрологична прогноза. Годината на Кучето и Господаря“. Числото на 2018 година ще е 11. В китайския зодиак това е мястото на кучето, което се нуждае от господар. Периодът минава под знака на верността, смелостта, закрилата, честността, прекарването на повече време на открито, но характеристика на този знак е и да се свиеш в комфортната си зона. Тази година е добре да обръщаме повече внимание на четириногите животни около нас и ако нямаме такова – да си вземем. Цветовете на 2018 по фън шуй са зелено, червено и лилаво. За да канализираме по-добре благоприятните енергии през тази година, трябва да внедрим тези нюанси в гардероба, дома и офиса си. Сасон не пропусна да анализира и страната ни. „Интересно е, че България е двоен Kозирог. Добрата новина за страната е, че Сатурн излиза от дома на болката и страданието. Така че всички видове страхове или трудности, които българите изпитваха през последните три години, бавно ще отшумяват. Проблемът е, че Сатурн ще бъде върху Луната в звездната карта на България. Луната отговаря за хората. Така че хората тук ще преминат през генерални промени, ще изпитват малко по-голям натиск, особено през февруари, юли и ноември“, прогнозира пред БНТ той. През идната година ни очакват много неща, но не от най-добрите за съжаление. През декември Сатурн влезе в Козирог, за първи път от 30 години. А от 2008 година там е и Плутон. И двете са много тежки планети и в Козирог се свързват с проблеми в политическата система, в правителствените организации, лидерите, банките. Свързани са с корупция и несправедливост, която ще се прояви през следващите две-три години. От друга страна, Марс – планетата на действието, също е в Козирог, което ще ни разтресе. За периода ще е важно, че квадратурата между Уран и Плутон се разпада и част от тежестта ще се смъкне.Както в България, така и в световен мащаб всички политици ще са принудени да се променят. Ако не го направят – някои системи ще изчезнат. Следващите две-три години ще са много тежки. Възможна е световна финансова криза, както и политически неуредици. Заради навлизането на Сатурн в Козирог са възможни и природни катаклизми като бури, земетресения, които още не усещаме. През ноември Юпитер влезе в Скорпион, което за последно се случи през 2005-2006 година. Тогава имахме оптимистичен период, но сега не се очертава такъв. През май 2018 Уран ще влезе в Телец за 7 години. Очакват се промени, най вече във финансовата система.Това е много относителен въпрос, но може да се каже, че земните знаци – Козирог, Телец и Дева, ще бъдат облагодетелствани. Въздушните – Везни, Водолей и Близнаци, също ще се радват на нелоши дни. Но истината е, че почти всяка зодия, когато Слънцето е в нейния знак, нещата й вървят добре. В началото на годината успехи ще имат въздушните знаци, после земните и след това огнените.   \n\n\n                    ", "date": "2017.12.31", "title": "Жълтото земно куче ще пази през 2018 "}
