{"url": "https://www.monitor.bg/bg/a/view/kralev-za-kandidaturata-za-mondial-2030-mojem-da-se-spravim-152908", "text": "Можем да се справим, след като има такава политическа воля. Това коментира спортният министър Красен Кралев по повод решението след срещата в Белград, България, Гърция, Сърбия и Румъния да имат обща кандидатура за европейското по футбол през 2028, освен за Мондиал 2030 година. По думите му четирите държави са потвърдили готовността по този проект. Ясно е, че освен спортен това е и политически прокет. Правим го, за да покажем на останалия свят, че ние искаме на Балканите да живеем мирно и в хармония. Даваме зявка, че четирите държави заедно ще отстояваме политическите и икономическите си интереси, каза Кралев. Той припомни, че ще се създаде Инициативен комитет, който има за цел да подготви страните. Именно той ще прецени коя държава в какво трябва да наблегне, тъй като освен за стадиони ставало дума за цялостна инфраструктура - летища, хотели, магистрали. Изпълнителният комитет ще се събира на първо в София през февруари, а след това през април в Гърция, като целта е срещите да са регулярни – на всеки два месеца. В него ще имаме общи 4-ма представители – 2-ма от правителството и 2-ма от БФС. Първо ще кандидатстваме за европейското през 2028 г., след това и за световното през 2030. Ако обаче не успеем и не бъдем одобрени, ще подадем документи и за следващото европейско първенство, което трябва да се проведе през 2032 г. Самото подаване на документите трябва да бъде в края на 2020 година. Дотогава може да се подготвяме само на база критерии, които са задавани предни години. Естествено, че предварително трябва  да сме започнали с проектиране и строителство., уточни Кралев. Mинистърът увери, че сме предоставили първоначална информация България с какво разполага. „Стадионите ни са в най-малка готовност от четирите държави, но мисля, че съвсем спокойно може да се справим за този период. Докато се подават първоначалните документи не е необходимо да имаш построените стадиони, каза още той. Кралев уточни, че Гърция ще се присъедини към Сърбия, България и Румъния в домакинството на европейското по волейбол за жени през 2021. г. Накрая Кралев коментира и думите на президента Румен Радев, че правителството е автократично, абдикирало е от властта с по време на БГ председателството, както и харчат парите на хората. По думите на Кралев обаче ние сме се представили блестящо. Не сме абдикирали от нищо, каза той и добави по адрес на Радев: „Не мисля, че има право да коментира по тези теми“.", "date": "2018.12.22", "title": "Кралев за кандидатурата за Мондиал 2030: Можем да се справим"}
{"url": "https://www.monitor.bg/bg/a/view/zadyrjaha-bivsh-zatvornik-za-ubijstvoto-na-82-godishen-152912", "text": "Бивш затворник е бил задържан и разпитван за убийството на 82-годишния Димитър Беров в дома му във врачанското с. Враня. Жертвата и излезлият наскоро от затвора рецидивист Николай Маринов предната вечер се почерпили добре.  Възрастният човек днес сутринта установил, че му липсват 1000 лв., които бил скрил сред постелките си. Възрастния човек отишъл да подири сметка от съседа си и да си поиска парите. Разярен от разправията и обвинението, бившият пандизчия грабнал брадвата и последвал комшията си до дома му. След кратка разправия Николай замахнал с брадвата и с няколко удара го убил. Свидетел на трагедията пък станала жената на дядото, която не успяла да реагира, защото е инвалид и била вързана за количката си от нападателя. Убиецът за втори път претарашил дома на съседа си днес следобед и задигнал още 3000 лв., скрити под дюшека на бабата. После се опитал да се укрие като напусне селото, но повиканите ченгета го заловили бързо и го задържали в ареста на РУ на полицията в Бяла Слатина. След двучасов разпит обаче той бил пуснат и се прибрал в с. Враняк.", "date": "2018.12.22", "title": "Задържаха бивш затворник за убийството на 82-годишен"}
{"url": "https://www.monitor.bg:443/bg/a/view/tiradjija-numizmat-se-prosti-s-antichna-kolekcija-152904", "text": "С 87 антични монети на обща стойност 4 680 лв се обогати колекцията на старозагорския регионален исторически музей след приключването на наказателно дело в окръжни съд срещу 39-годишен шофьор на ТИР, спипан с незаконната сбирка при опит да я изтъргува. С 87 антични монети на обща стойност 4 680 лв се обогати колекцията на старозагорския регионален исторически музей след приключването на наказателно дело в окръжни съд срещу 39-годишен шофьор на ТИР, спипан с незаконната сбирка при опит да я изтъргува. Роденият в Нова Загора и работещ за регистрираната в Сливен спедиторка фирма Т. Наков е бил задържан на 29 ноември м.г. в района на бензиностанция край Стара Загора. При първоначалния обиск у него били намерени 98 броя римски монети , а при претърсване в жилището му били намерени още 18 старинни монети и сребърно кръстче. В хода на експертизата било установено че част от иззетите монети и кръстчето не представляват културно-историческа ценност и ще бъдат върнати обратно на притежателя им. На 19 декември Наков е сключил споразумение с наблюдаващия досъдебното производство прокурор като се е признал за виновен , че на 28 ноември м.г. „е предлагал за отчуждаване недвижими културни ценности“. Съдебният състав е одобрил наказание в размер на 10 месеца престой зад решетките при 3-годишен отлагателен срок за изпълнението му. Сред монетите, които попълват музейната нумизматична колекция има сечени при императорите Александър Север, Каракала, Юлия Домна, Септимий Север, Алип Араб Първи, Антоний Пий и др. Сред най-ценните са от властването на императорите Гета, Юлия Мамея и Елагабал. В хода на досъдебното производство не са били събрани данни монетите да са били намерени при незаконни разкопки с участието на Наков, той ще трябва да заплати 1 800 лв за направените разноски по изготвянето на експертизата и фотоалбума.", "date": "2018.12.22", "title": "Тираджия-нумизмат се прости с антична колекция"}
{"url": "https://www.monitor.bg:443/bg/a/view/mis-bylgarija-kalina-miteva-i-nejnoto-goljamo-semejstvo-152869", "text": "От вълнението на модния подиум на „Мис Свят” в Китай до уюта на празничната трапеза у дома – тези емоции вълнуват Калина Митева през последните седмици. 19-годишният модел, който представи България повече от достойно на най-големия световен конкурс за красота, е вече в родината си и с трепет очаква Бъдни вечер, но не заради подаръците, а заради семейните традиции. Като тази да се събере цялата фамилия – тя, заедно с всички братя, сестри, братовчеди и родители, при баба й и дядо й. Струпването около елхата е ежегодно явление за семейството на Митева. Още от детството тя си спомня, че с нетърпение очаквала момента, в който добрия старец ще се покатери до балкона и ще завърже на него своя чувал с дарове. И макар и вече голяма, днес тя продължава все така да се радва на този момент. „На Бъдни вечер към 23-24 ч. минава дядо Коледа и завързва чувала с подаръците. Семейството ни е голямо и именно фактът, че се събираме всяка година всички под един покрив, е може би най-важната традиция, която спазваме по това време на годината. На трапезата се грижим да има традиционно коледно меню. Дядо ми обикновено се грижи за него, тъй като той е начело на малкия ни семеен ресторант и има страхотен опит в кухнята, но цялото семейство помагаме“, обясни за „Монитор“ предпразнично Калина. От пет години насам Коледа е специална за нея и по друга причина – в дома й заживява още един член на семейството, след като „Приемам я и я обичам като своя истинска сестра. Ние сме едно много голямо, задружно и обичливо семейство“, признава Митева. Именно това я подтиква и самата тя да стане доброволец към фондация „Надежда за малките“. Там помага от времето, в което родителите й отварят вратите на дома им за дете в нужда, като за това я насърчава майка й. И до ден-днешен тя е силно ангажирана с каузата. „Работим с деца до 3 годинки. Те са истински ангелчета. Това, което хората по принцип не осъзнават, е, че те нямат нужда от много, за да са щастливи. Дори една усмивка или прегръдка е достатъчна да ги зарадва и те винаги отвръщат със същото“, казва Митева. Вече е категорична, че когато един ден свие и своето семейно гнездо, би станала също приемен родител. Щедростта на родителите й и опитът й в „Надежда за малките“ вдъхновяват Калина и за благотворителната кауза, която тя представи в рамките на Head To Head Challenge по време на Мис Свят. Конкурсът се проведе в китайския град Саня, където тя прекара около месец. Там тя се прославя с прозвището „Момичето с лъжиците“ заради пърформънса с фолклорни мотиви, в който тя танцува именно с лъжици. „Целият конкурс ми беше изключително интересен. Мога да кажа, че промени изцяло мирогледа ми – запознах се с момичета от всички краища на света. И дори не само участничките, но и хората от организацията на „Мис Свят” бяха с различни националности. Случваше ни се да седим и да си говорим кой и тогава разбрах, че всъщност ние имаме страшно много, а не го оценяваме“, такава е равносметката за студентката по Международен бизнес мениджмънт. Особен успех както за нея, така и за България, несъмнено е класирането й в топ 20 на предизвикателство Head To Head Challenge и в кръга на талантите. “И тогава много от момичетата ме питаха как така успях да събера толкова зрителски вот, предвид че страната ни е доста малка. Все пак от Европа бяхме само аз и Мис Франция. Истината е, че българите са склонни да подкрепят свой представител в чужбина, но всичко става с известно побутване. Това е и причината да съм изключително благодарна на своите родители, които заедно с мен публикуваха ежедневно новини от конкурса в социалните мрежи, подтикваха хората да гласуват и дори раздаваха листовки из София как точно се случва това гласуване“, обобщава Кали. Тя е горда от факта, че не е имала езикова бариера, тъй като владее свободно английски и руски език, а отскоро изучава и испански. Сред останалите претендентки пък стискала палци най-вече за своята съквартирантка – представителката на Беларус. „Мис Мексико Ванеса напълно заслужено обаче спечели. Спомням си, че още в началото видях, че тя има качествата за това. Благодарение на „Мис Свят”, впрочем, се Първо, още тук, в България, реших да се явя спонтанно и изобщо не очаквах да ми се случи всичко това. Както аз, така и много от приятелите ми, бяхме учудени, че точно аз бях избрана да представя страната на Мис Свят. На световния конкурс отново имах подобни очаквания – че едва ли не нещата са предварително нагласени, но това далеч не е така“, признава Митева. За 2019 г. пък красавицата си пожелава здраве – за нея, за семейството й, за всички българи, „защото всичко останало се обезсмисля, ако няма здраве.“ А за по-далечното бъдеще, тя не е съвсем сигурна какво я очаква. В плановете й влизат магистратура в чужбина, работа по специалността и паралелни ангажименти в модните среди. Колкото до бъдещото ни представяне на „Мис Свят”, тя прогнозира, че България тепърва ще може да надгражда и да се доказва още повече на международния подиум.", "date": "2018.12.22", "title": "Мис България Калина Митева и нейното голямо семейство"}
{"url": "https://www.monitor.bg:443/bg/a/view/pusnaha-ot-aresta-ivancheva-i-kompanija-152906", "text": "Десислава Иванчева се прибра в апартамента си в столичния кв. \"Младост\" от патрул на 7-о РУ, след като бе освободена с мярка за неотклонение \"домашен арест\". Кметицата на района, която е временно отстранена е подсъдима за искан подкуп. По домовете си бяха откарани и заместничката на Иванчева Биляна Петрова и соченият за посредник при подкупа Петко Дюлгеров.", "date": "2018.12.22", "title": "Пуснаха от ареста Иванчева и компания"}
{"url": "https://www.monitor.bg:443/bg/a/view/10-km-opashka-predi-tunela-vitinja-ot-pytuvashti-za-praznicite-152905", "text": "16-километрова тапа от автомобили се е образувала на тунела Витиня към 16 часа, сигнализираха пътуващи в посока към Варна. Колоните били толкова дълги, че започвали няколко километра от началото на магистралата на изхода на София. Трафикът към празниците е изключително интензивен. Според очевидци има 3 прегрели коли в задръстването. На запитване дежурните в АПИ обяснили, че причината е само в засиления трафик. Голямото пътуване продължава. Хиляди автомобили напуснаха столицата още в петък. Очаква се за Коледа около 260 хиляди автомобила да тръгнат на път.  От Агенция пътна инфраструктура съобщиха, че до 14.00 часа ще бъде ограничено движението на камионите над 12 тона по автомагистралите и най-натоварените пътища в страната. Целта е повишаване на безопасността при пътуване и избягване на задръстванията при очаквания интензивен трафик за предстоящите празници. „Движението по АМ „Тракия“ е напълно нормално, по АМ „Струма“ движението също е нормално. Имаме леко струпване на автомобили по АМ \"Хемус\" в района на Витиня, но и там засега положението е в рамките на нормалното“, каза инспектор Петър Соколов. „Навсякъде пътищата са почистени и са проходими при зимни условия, което означава, че основно пътищата са мокри и на места имаме заледяване на пътните настилки, които в момента продължават да се обработват“, добави той.", "date": "2018.12.22", "title": "16 км опашка преди тунела \"Витиня\" от пътуващи за празниците"}
{"url": "https://www.monitor.bg:443/bg/a/view/stotici-se-narediha-na-opashka-za-pelin-ot-zmejovo-152902", "text": "Стотици любители от цяла България на приготвяния по тайна рецепта пелин се наредиха на опашка пред избите на баш-майсторите в старозагорското село Змейово, за да сложат на трапезата си от елексировата напитка по Коледа. Стотици любители от цяла България на приготвяния по тайна рецепта пелин се наредиха на опашка пред избите на баш-майсторите в старозагорското село Змейово, за да сложат на трапезата си от елексировата напитка по Коледа. Сред пристигналите с дамаджани и пластмасови бутилки в багажниците на автомобилите имаше дори сърби и румънци, които чули за питието от свои приятели. Опашките се образуваха часове преди старта на провеждащия се за дванадесети път в селото празник на пелина, в който 16 производители  влязоха в единоборство за короната.В журито с председател дългогодишния енолог Иван Чардаков за пръв път бе включен и нотариус. Сред традиционните участници беше хореографът Васил Герлимов, който пристигна дегизиран с костюм на Дядо Коледа, а двукратният победител в надпреварата , строителният предприемач Валентин Вълев този път се отегли в страни, за да стори „път“ на съпругата си. За разлика от предни години този път стартът бе даден не с изстрел от черешово топче , а с водосвет, отслужен от предстоятеля на тукашния храм „Свети Николай Мирликийски“, в който през далечната 1831 година монахът Харитон е направил първия известен препис на паисиевата „История славяноболгарска“. Около 4,5-5 тона от дъхавата напитка се приготвят годишно в избите на змейовци като всеки от майсторите – пелинджии пази в дълбок секрет какви точно билки подрежда помежду пластовете дюли и ябълки преди да ги залее със старо вино в 200-литровите бъчви, коментира кметът Стоян Трифонов, който за да няма съмнения в избора на журито не представи за дегустация от своето производство, но пък извади бъчвичка, за да почерпи гостите. От няколко години цената на пелина държи цена от 5 лв за литър, отделни производители обаче са отчели инфлацията и вече продават с по левче по-скъпо. Около 250 дка са лозовите масиви в землището, по-голямата част са собственост на един от местните жители, тукашните с носталгия припомнят времената когато е имало над 2 220  дка. Историята разказва, че за пръв път в Змейово се е произвел пелин през далечната 1919-а година, питието наложил тогава първомайсторът  Стоян Христов Найденов, който продължил традицията чак до смъртта си през 1968-а. За да се помни името му преди няколко години жителите сложиха на фасадата на дома му нарочна плоча. Според познавачите тайната на произвеждания в някогашното село Дервент насред Средна гора пелин била, че гроздето вирее на 420 метра надморска височина, а околните гори и поляни са пълни с билки, които придават невероятният му аромат.  Тукашните майстори настояват, че по три неща се разпознавала стоката им:сладяла на небцето, горчала на гърлото и и парела на стомаха. Задължително към глътките пелин се прибавяли хапки от тънки мезета-прясна сланинка с кожичката, цвръкнати на жар наденици и крехки свински ребърца с много подправки. По думите на Валентин Вълчев за да станел истински пелинът се слагали до 17 различни билки, сред тях най-ценната била т.нар. „камшик“. Докато вървеше дегустацията на сцената излязоха  над 20 фолклорни състава от Стара Загора и околните селища, които откликнали на поканата на змейовското читалище „Пробуда 1928“ със секретар Емилия Петкова да направят празника още по-пъстър и весел.", "date": "2018.12.22", "title": "Стотици се наредиха на опашка за пелин от Змейово"}
{"url": "https://www.monitor.bg/bg/a/view/bez-sinja-zona-po-praznicite-v-haskovo-152909", "text": "„Синя зона“ в Хасково няма да работи в празничните дни по Коледа и Нова година, съобщиха от общината. Платено паркиране ще има само на 27 и 28 декември, както и в предпразничния 29 декември. В последната събота на месеца инкасаторите ще дежурят в зоните заради  очакваното струпване на автомобили в центъра на града. Работното време на „Синя зона“ на 29 декември е от 9 до 15 часа. На 31 декември последният курс на тролейбусите  завършва в  19 часа. На 1 януари 2019 г ще започнат работа в 9 часа. Във всички останали дни, включително и по Коледните празници, графиците на тролейбусните линии 108 и 308 се запазват.", "date": "2018.12.22", "title": "Без „синя зона“ по празниците в Хасково"}
{"url": "https://www.monitor.bg/bg/a/view/obraha-kyshtata-na-ubieca-na-zlatena-152910", "text": "Къщата на обвинения в убийството на 24-годишната Златена Стоянова – Димитър Ръжев, е била обрана. В дома на задържания за престъплението мъж в пловдивското село Брестник е било проникнато в нощта срещу 19 декември, съобщиха от полицията в Пловдив. Сигналът на 112 за обира е бил подаден от майката на Димитър Ръжев. При огледа на полицаите от Първо районно управление в Пловдив било установено, че в къщата било проникнато през незаключена врата. Крадците са търсили вероятно пари, тъй като дни преди убийството на младото момиче Димитър Ръжев бил продал имот и с парите от него тръгнал да гуляе по заведенията в Пловдив и в София. Обирджиите обаче не са успели да задигнат пари. От незаключената къща са окрали различни по вид алкохол, пури и телевизионна игра. По случая е било образувано досъдебно производство в Първо районно управление на полицията в Пловдив.Спрягани за автори са приятелите на Ръжев, които вероятно са наркозависими пише трафикнюз. Те са търсили пари и ценности, които Димитър е съхранявал.", "date": "2018.12.22", "title": "Обраха къщата на убиеца на Златена"}
{"url": "https://www.monitor.bg:443/bg/a/view/borisov-sled-sreshtata-v-belgrad-i-v-gazovite-vryzki-da-sme-kato-edin-otbor-152903", "text": "И в газовите връзки трябва да бъдем като един отбор. Това коментира премиерът Бойко Борисов след срещата си в Белград с останалите балкански лидери - Алексис Ципрас, Виорика Данчила и Александър Вучич.  Премиерът поясни, че преди ден България е обявила поръчката за газовите тръби и газовия хъб Балкан. Той припомни, че работим усилено за газовата връзка с Гърция, тази.с Румъния е готова, а в Черно море продължава проучването за газ. Борисов отново поясни, че Балканите са най-прекрасното място - от Дунав, през Черно море, Егейско море, Средиземно море. Според Борисов четирите държави не бива да се подценяват, но имат огромен потенциал. Премиерът обърна внимание на пътните и ж.п проекти с Гърция и Сърбия. Вървяла работата за отсечката Солун - София. До година и половина трябва да е готова отсечката до сръбската граница. Нашите жп линии, които изграждаме пък са 10 пъти по-добри и бързи. Тунелът Шипка също скоро трябвало да започне. Борисов си поиска и два-три моста над Дунав. \"Надявам се когато коридор 4 и трасето от Александруполис опре до Дунав, да има поне още 2-3 моста\", каза премиерът и уточни, че те се изплащат и могат да се изградят чрез публично -частно партньорство. Според Борисов трябва да бъдем много единни и за миграционния въпрос и временно убежище. Именно това е нещото, което можело да потопи Балканите. България пък се справяла прекрасно с охраната на границата, а другите го оценявали. Борисов е останал недоволен от недостатъчния напредък по време на австрийското председателството по мигрантския въпрос. Иначе темите, които обсъждаха четиримата лидери са пътните и инфраструктурните проекти,енергетиката, както и спорта. Веорика Данчила обясни, че с Борисов обсъдили с българското правителство да се направи обща среща, а Ципрас и Вучич пък поканила да посетят Румъния. Страната й подкрепя Сърбия по пътя и към ЕС. Всички лидери поздравиха България и премиера Бойко Борисов за това, че по време на БГ председателството сме вдигнати на таков ниво темата за евроинтеграцията на страните от Западните Балкани.  Гръцкият премиер Алексис Ципрас пък изтъкна, че стабилността на Западните Балкани може да допринесе за стабилността на целия регион. Относно миграционния въпрос, Ципрас изтъкна, че са \"за\" солидарност, но и \"за\" споделяне на отговорностит. Всички останали държави от ЕС според него трябва да носят сподлена отговорнос със страните на първа линия. Наред с това той изтъкна, че са разговаряли и за увеличаване на инвестициите по инфраструктурни проекти, които да дойдат от САЩ и Китай.  Основната договорка обаче дойде от срещата между спортните министри. Така четирите държави ще кандидатстваме за европейските първенства по футбол през 2028 и 2032, освен за световното през 2030. Гърция ще се присъедини към Сърбия, Румъния и България и за домакинството на европейското по волейбол през 2021 г. Ще се създаде комитет по организацията от 16 човека, по 4 от държава. Следващата среща на спортните министри ще е февруари в София, а през април в Гърция. Ципрас поясни, че общата кандидатура е и символика,с което демонстрираме сътрудничеството. \"Разменяме си топаката, защото искаме да играем добър футбол. За да са успешни всички проекти, трябва да играем заедно\", каза още той.  Борисов пък е убеден, че ще имаме сериозен успех. Александър Вучич на свой ред поясни, че това е мащабен проект и Сърбия им готовността да \"запретне ръкави\" и за започне със строителството на различните съоръжения още от догодина. Той уточни, че решението дали сме одобрени като домакини за европейското по футбол през 2028 г., трябва да се вземе през 2022 г. ", "date": "2018.12.22", "title": "Борисов след срещата в Белград: И в газовите връзки да сме като един отбор (ОБНОВЕНА)"}
{"url": "https://www.monitor.bg/bg/a/view/print-brush-pechata-vyrhu-vsjaka-povyrhnost-152907", "text": "Отпечатването на цветни графики върху листове хартия, не нещо ново, но за печатането върху стена, парче дърво, дреха или друго, не може да се използва настолен принтер. За това, вече има PrintBrush XDR. За отпечатването на графики, потребителя трябва, само да плъзне устройството върху „почти всяка повърхност”, като го отляво надясно или отдясно наляво. Използвайки оптичен сензор и измерващ инерцията модул, XDR установява посоката и скоростта на движение, отпечатвайки графиката по правилно, независимо от това. Устройството се захранва от 11.1-волтова литиево-полимерна батерия, която според компанията е позволява около 4000 отпечатвания с едно зареждане. Една касета с мастило стига за отпечатването на около 5000 графики с размер 13 mm x 102 мм. PrintBrush XDR в момента набира средства в Kickstarter, като срещу 2.166 шведски крони (около 211 евро), желаещите ще получат един, когато и ако стигне до производство. Очакваната цена на дребно ще е около 260 евро.", "date": "2018.12.22", "title": "PrintBrush печата върху всяка повърхност"}
{"url": "https://www.monitor.bg:443/bg/a/view/komandosi-spasiha-okupiran-ot-emigranti-italianski-korab-152901", "text": "Командоси от британските военноморски сили щурмуваха тази нощ италиански товарен кораб, похитен от група мигранти, проникнали незабелязано на борда му на път за Великобритания, съобщи БНР. Контролът над кораба е възстановен, няма ранени при операцията, проведена край югоизточните брегове на страната, близо до устието на река Темза. Четиримата похитители са задържани според британските имиграционни закони, а корабът е отведен в пристанище Тилбъри, съобщи британската полиция. Смята се, че четиримата са се качили на борда в Нигерия и въоръжени с метални тояги заставили капитана и екипажа да ги откарат до британския бряг. \"Би Би Си\" съобщи, че екипажът успял да се скрие и да се заключи, изолирайки се от нападателите за по-сигурно.", "date": "2018.12.22", "title": "Командоси спасиха окупиран от емигранти италиански кораб"}
{"url": "https://www.monitor.bg:443/bg/a/view/osvetiha-obnoveno-otdelenie-v-pirogov-152900", "text": "Обновеното отделение по гастроентерология в „Пирогов” беше осветено от протосингела на Софийската митрополия архимандрит Василий и болничните свещеници отец Радослав Вутов,  отец Живко Лозанов и отец Дамян, съобщха от спешната университетска болница. На откриването присъства и изпълнителният директор на лечебното заведение проф. д-р Асен Балтов. Той поздрави завеждащия отделението д-р Камен Данов и новосформирания му екип. В Отделението по „Гастроентерология” се извършва лечебно-диагностична и научно-преподавателска дейност в съответствие с най-високите стандарти в съвременната гастроентерология и хепатология. В него работи професионален и мотивиран екип от лекари и медицински сестри. Отделението по Гастроентерология се намира на 7-мия етаж в сградата на лечебното заведение. Извършен е основен ремонт, като е направено преустройство на болничния стационар, съставен от стаи с по  3 легла и е създадена лаборатория по интервенционална гастроентерология. Лабораторията разполага с три зали - за горна ендоскопия и инвазивни процедури под ултразвуков контрол, за долна ендоскопия и за възстановяване на пациентите. Отделението ползва и зала за ендоскопска ретроградна холангио-панкреато графия- диагностични и терапевтични процедури на хепатобилиарната област под рентгенов контрол. Началникът на отделението д-р Камен Данов е специалист гастроентерология. Той извършва ехографски изследвания, горна и долна гастроинтестинална ендоскопия. Д-р Данов е работил в Университетската болница „Св. Иван Рилски”, Клиника по терапия на вътрешните болести, дългогодишен редовен асистент е по вътрешни болести в Катедрата по пропедевтика на вътрешните болести на база Отделение по гастроентерология в Александровска болница.", "date": "2018.12.22", "title": "Осветиха обновено отделение в „Пирогов”"}
{"url": "https://www.monitor.bg:443/bg/a/view/ludogorec-izprevarva-levski-i-cska-za-serkan-usein-152898", "text": "Халфът на Ботев (Пловдив) Серкан Юсеин вероятно ще играе в Лудогорец след зимната пауза. В Разград се надяват, че всички детайли ще бъдат уредени до 8 януари, когато стартира зимната им подготовка и халфът ще започне тренировки с орлите. Младежкият национал на България е желан също от Левски и ЦСКА-София, но към този момент изостават в съревнованието с Лудогорец. Третодивизионният италиански Монца, който е собственост на Силвио Берлускони също проявява интерес към перспективния футболист. Според наблюдатели 22-годишният футболист трябва да засили конкуренцията в средата на терена, където орлите изпитват трудности в не един мач. Там играят Светослав Дяков, Яцек Горалски, Кампаняро и Мей Махлангу.", "date": "2018.12.22", "title": "Лудогорец изпреварва Левски и ЦСКА за Серкан Юсеин"}
{"url": "https://www.monitor.bg:443/bg/a/view/sled-dvudnevni-razpravii-srybskite-vlasti-pusnaha-djado-koleda-152897", "text": "След двудневни разправии сръбските власти пуснаха през ГПП „Рибарци“ коледните подаръци за децата от Босилеград. С разрешаването на скандала се зае и премиерът Бойко Борисов,  който проведе разговори с колежката си от сръбска страна Ана Брънабич. В четвъртък митническите власти върнаха микробус на Столична община със 180 коледни пакетчета за децата от Западните покрайнини. „Голямо съдействие ни оказа българското Посолство в Белград. Едва вчера микробусът на Столична община, с главен експерт Ирина Михайлова от София, успя да достигне до Културно-информационния център в Босилеград“, обяви председателят на културното звено, Иван Николов. В понеделник всички подаръците ще бъдат раздадени на босилеградските деца, а календарите - на гражданите на Босилеград. „Така поредната неприятна случка, след двудневно разиграване от страна на сръбските митнически власти, приключи. Най-вероятно до следващия път. И въпреки това, не можем да не поставим въпроса, кому беше нужно всичко това? Крайно време е, сръбските държавни служители да хармонизират законите и поведението си с европейските принципи, а не със всеки конкретен случай да занимаваме президентите и премиерите на двете държави. Свободното движение на хора, стоки, идеи, капитали, услуги култура и спорт е основополагащ принцип на съвременна Европа. Всичко останало са смешни и жалки опити да се окаже натиск и да се демонстрира сила за сплашване на хората“, заяви още председателят на КИЦ – Босилеград, Иван Николов.", "date": "2018.12.22", "title": "След двудневни разправии сръбските власти пуснаха Дядо Коледа"}
{"url": "https://www.monitor.bg:443/bg/a/view/koral-fiesta-i-rozov-paun-diktuvat-garderoba-prez-2019-152863", "text": "Консултантският институт за прогнозиране на цветове и цветни стандарти „Пантон“ каза тежката си дума за водещите нюанси през идната 2019 година. Компанията създава бои за модната и козметична индустрия, строителството, текстилната промишленост и други сектори. Известна е с едноименната система за съответствие на цветовете и избира лидера сред нюансите на базата на това, което вече е използвано във фешън индустрията и вътрешния дизайн. „Пантон“ дадоха в аванс топ предложението за 2019-а, както и още няколко водещи палитри. „Монитор“ направи бърза справка кои точно са те и на какви дрехи ще подхождат най-много. За да сте в крак с модата, тоалетите ви през идната година трябва да са в цвета „Жив корал“ (Living Coral). Според проучването на „Пантон“, именно този нюанс ще е най-актуален. Той е изключително свеж и подхожда на повечето дрехи – от кашмирен пуловер до туника или рокля. Съчетава се с класическите цветове – бяло, черно и сиво, както и в комбинация с дънки. „Пантон“ открехна завесата относно това кои ще са топ 12 нюанси на пролет 2019. Освен „Жив корал“, останалите носят закачливите имена „Шегаджийско червено“ (Jester Red), „Фиеста“ (Fiesta), „Куркума“ (Turmeric), „Розов паун“ (Pink Peacock), „Стебло на пипер“ (Pepper Stem), „Трепетликово златно“ (Aspen Gold), „Принцесешко синьо“ (Princess Blue), „Тофи“ (Toffee), „Манго Мохито“ (Mango Mojito), „Мъх на терариум“ (Terrarium Moss) и „Сладък люляк“ (Sweet Lilac). „Шегаджийско червено“, „Фиеста“ и „Куркума“ са близки до най-модерния за 2019 цвят „Жив корал“, поради което ги прави подходящи за съчетание. Особено ако не прекалявате с натрупването на цветове, а заложите на тях при аксесоарите или бижутата. Критиците във фешъниндустрията имат големи надежди и за шедьоври от игла и конец с „Розов паун“ и „Сладък люляк“, тъй като те са много женствени. За представителите на силния пол пък идеалните предложения са цветовете „Тофи“, „Мъх на терариум“ и „Стебло на пипер“, като последните две са в гамата на зеленото. Нюансът „Принцесешко синьо“, въпреки името си, ще подхожда на облеклата както в дамската, така и в мъжката мода. Изброените цветове са в игривата гама, поради което „Пантон“ отправи своето предложение и за любителите на класическите неутрални цветове. За идната 2019 година водещите сред тях ще са „Соя“ (Soybean) , „Затъмнение“ (Eclipse) , „Сладка царевица“ (Sweet Corn) и „Кафяв гранит“ (Brown Granite) . Плюсът при тях е, че са подходящи както в комбинация с цветовете от тази категория, така и с по-ярките предложения от топ 12 през пролетта.", "date": "2018.12.22", "title": "Корал, фиеста и розов паун диктуват гардероба през 2019"}
{"url": "https://www.monitor.bg:443/bg/a/view/fermata-na-dido-152862", "text": "Паралелен живот. Така Деян Каменов-Дидо описва 100 дни на борба и лишения във „Фермата“, след като стана големия победител в риалити формата. „Съвсем различно нещо, съвсем различни предизвикателства, друга реалност. Всичко беше много далеч от това, с което съм свикнал, и по някакъв начин много освежаващо. и да видя, че всъщност това е ежедневие на много хора и е безкрайно трудоемко и изискващо много воля да се действа по този начин“, сподели пред „Монитор“ той. Не можем да кажем, че рокаджията се е впуснал в това приключение неподготвен. „Аз съм израснал във Видин и там сме си правили всяка година вино, гледали сме всякакви зеленчуци и, общо взето, този труд не ми е чужд, даже и през последните години. Просто се случва да речем 5 пъти в годината за по 3-4 дни. Докато това да го правиш всеки ден изисква много повече отдаденост и воля“, коментира той. Но със сигурност е научил и много нови неща – практически и духовни. „Двете пейки, които направих вътре във „Фермата“, които стояха на ратайския бряг, бяха първите пейки, които сътворявам в живота си. Като махнем чисто практическите неща, се научих на много смиреност и търпение за това време и се научих, че може да минаваме с много по-малко, отколкото искаме. категоричен е Дидо. Звездата трудно може да си избере любим момент, тъй като във „Фермата“ постоянно се е забавлявал. Там среща и близки приятели, с които ще продължи да общува, сред които Цецо, Митко, Сашо и Георги. „Любимо ми е цялото отношение на предаването към българската история и традиции, защото на все по-малко места се застъпва толкова сериозно тази тема. Наистина трябва да се напомня постоянно кои сме били и откъде сме тръгнали. Така че любим ми е целият процес на показването на занаятите и традициите по този забавен начин и вмъкването на историята в състезанията“, призна ни още той. Голямата награда от 100 000 лв., която Каменов си заслужи с внушителните 73% зрителски вот на финала, ще бъде оползотворена все в приятни неща. „Мисля да я инвестирам във всички неща, които намирам за смислени – в близките хора, в музика, в забавления... Не искам да говоря за благотворителност, защото това е много хубава дума, а се експлоатира неправилно. Не мисля, че това трябва да се афишира. Имаме много примери в България как пари могат да се ползват погрешно. Ще направя каквото смятам за добре“, отсече той. Самият Дидо не е очаквал да спечели, като дори не е мислил, че ще остане в предаването повече от пет седмици. Най-трудно през тези 100 дни за музиканта е била раздялата му с най-близките. Това обаче се отрази положително на отношенията със съпругата му – модела Юлия Кулиш. „Трудно ми беше да бъда далеч от жена ми, далеч от семейството, далеч от близките ми хора. Но цялото приключение си струваше и не го смятам като загуба на време. Със сигурност такива неща за всякакъв тип връзка – и на професионална, и на любовна, действат готино. Когато нещата са истински, такова нещо може само да заздрави връзката. Даде нова свежа вълна и на нашата връзка“, допълни пред „Монитор“ той.    Що се отнася до наближаващите празници, които вече чукат на вратата, Дидо се разграничава от маниаците на тема пищна украса и треска за подаръци. „Думичката Коледа не ми харесва много, защото не е готина. Предпочитам Бъдни вечер, Рождество Христово. Защо да ползваме думата Коледа, като си имаме Рождество Христово. Празниците за мен са само един повод да се съберем с близките хора, но това така или иначе, когато решим, го правим“, заяви той и допълни, че призовава хората да не са толкова празнични и че На Бъдни вечер Дидо си прави равносметка за последните 12 месеца. Отминалата година той може да обобщи като: „Много динамична, много забързана и готина година, с неочаквани изненади и подаръци за мен. „Фермата“ в най-голяма степен беше нещо, което не очаквах как ще се почувствам от него. Нямах предварителни представи какво ще ми се случи емоционално и всякак. Чувствах се много вдъхновен и зареден от това нещо и мисля, че и променен леко. Равносметката е, че беше една полезна година във всеки един аспект и се надявам така да ми е подействала, че да надграждам нагоре“. Междувременно D2 скоро ще зарадва меломаните с чисто ново парче. „В професионален план ще пуснем с D2 нова песен, която записахме малко след излизането ми от „Фермата“, както и клип към нея“, издаде музикантът. Парчето носи името „Марс“, а официалната му премиера е насрочена за 26 януари.", "date": "2018.12.22", "title": "Фермата на Дидо"}
{"url": "https://www.monitor.bg/bg/a/view/fandykova-nauchihme-mnogo-ot-remonta-na-graf-ignatiev-no-propusnahme-komunikacijata-s-grajdanite-152911", "text": "Основната грешка при ремонта на ул. \"Граф Игнатиев“ беше, че пропуснахме момента за сериозна комуникация с гражданите. Това каза кметът на София Йорданка Фандъкова вчера. Фандъкова посочи, че урокът, който Общината е научила от ремонта на ул. \"Граф Игнатиев“, е, че само работа не е достатъчна. \"Ние положихме сериозни усилия, за да реализираме проекта и пропуснахме момента със сериозна комуникация с гражданите. Този ремонт беше абсолютно необходим. Но реконструкцията на улицата не е само плочи и павета – това е проект с огромни инвестиции в подземната инфраструктура, където имаше пълен хаос. Подменена е канализацията, както и част от топлопреносната мрежа“, обясни Фандъкова пред \"Дарик\" и добави, че трамваят по ул. „Граф Игнатиев“ от два дни вече е в движение. \"Този проект беше подготвян пет години. Така че ако говорим за пропуск, пропускът е, че не направихме всичко възможно да проведем добра комуникация с гражданите“, заяви тя.", "date": "2018.12.22", "title": "Фандъкова: Научихме много от ремонта на ул.\"Граф Игнатиев\", но пропуснахме комуникацията с гражданите"}
{"url": "https://www.monitor.bg:443/bg/a/view/honda-hr-v-poluchi-dinamichen-benzinov-turbomotor-152871", "text": "Досега Honda HR-V се предлагаше само с атмосферен бензинов двигател 1.5 i-VTEC с мощност 130 к.с. Скоро обаче ще се появи новата версия на HR-V, наречена Sport. Моделът ще се задвижва с 1,5-литров турбобензинов двигател VTEC Turbo със 182 к.с. и ще се отличава със специални спортни настройки на шасито и окачването. Модификацията Honda HR-V Sport ще зарадва почитателите на функционалния кросоувър на Honda и с динамичен стилов пакет за екстериора, допълнителни подобрения в интериора, както и с дизайнерски опции, които ще са част от стандартното му оборудване. Външният дизайн на Honda HR-V Sport се отличава с лъскавия черен хромиран панел, както и медни акценти в предната решетка, както и рамки на фаровете за мъгла. Във външния дизайн на HR-V Sport изпъкват тънкият преден сплитер, страничните декорации, оформлението на калниците и по-агресивната задна броня, решени в черно. Спортното оборудване включва и черни капаци на страничните огледала, както и динамичен стилов пакет с черни хромирани елементи и 18-инчови джанти от алуминиева сплав. Късите и дълги фарове стандартно са с LED светлини, както и мигачите и дневните светлини. Динамичното оформление продължава и в интериора, където предните седалки са с подобрена странична опора, както за долната си част, така и за облегалките. Салонът е тапициран в ексклузивна цветова комбинация от червена и черна кожа, като покривът е решен изцяло в черен цвят. Новият бензинов двигател 1.5 VTEC Turbo дебютира миналата година в десетата генерация на Honda Civic. Мощният 4-цилиндров силов агрегат дарява HR-V с подобрена динамика и максимална мощност от 182 к.с. при 5500 об/мин за версията с 6-степенна механична скоростна кутия при 6000 об/мин за варианта с безстепенна автоматична трансмисия CVT. С ръчната скоростна кутия максималният въртящ момент от 240 Нм се постига при 1900-5000 об/мин, а за автоматичната предавателна кутия максималната тяга е 220 Нм при 1700-5500 об/мин. Новата Honda HR-V Sport ще привлече потребителите, търсещи динамичен субкомпактен кросоувър. Част от спортната природа на тази версия е и специалната технология за високоефективни амортисьори. Те са монтирани отпред и отзад и намаляват страничното клатене и усукването на шасито. Като цяло подобряват стабилността, особено при внезапни смени на пътната лента. Освен това вибрациите при движение по неравни пътища са сведени до минимум. Воланът на тази версия е с уникални настройки благодарение на променливото отношение на кормилната рейка и пиньона, допълнено от фирмената технология на Honda за динамична устойчивост.", "date": "2018.12.22", "title": "Honda HR-V получи динамичен бензинов турбомотор"}
{"url": "https://www.monitor.bg:443/bg/a/view/otvoriha-letishte-getuik-sled-atakata-s-dronove-152891", "text": "Лондонското летище Гетуик отвори след като от сряда графикът му бе силно разстроен от прелитащи на територията му дронове.  засичане на дрон. От аеропорта съобщиха, че пистата му вече е отворена, а операторът му възнамерява да изпълни всички полети, предвидени за днес, съобщиха Ройтерс и ДПА. \"Пистата ни е отворена и възнамеряваме да изпълним цялото си разписание за събота, 22 декември\", се казва в качено тази сутрин съобщение на сайта на летището. Пътниците са предупредени, че е възможно да има закъснения и отменени полети. Управата на летището се извини на пътниците за неудобствата, по подчерта, че е било най-важно да се гарантира сигурността на полетите. Съобщението беше публикувано няколко часа след като полицията в графство Съсекс каза, че е арестувала снощи двама души за \"криминално използване на дронове\", объркало плановете на десетки хиляди пътници. Десетки хиляди пътници бяха засегнати, а стотици полети - отменени по време на 36-часово прекъсване на работата на летището, след като в сряда бяха забелязани първите дронове. Това продължи до вчера през деня, когато работата на летището беше възобновена. Снощи обаче летището отново беше затворено, отново заради потвърдено", "date": "2018.12.22", "title": "Отвориха летище Гетуик след атаката с дронове"}
{"url": "https://www.monitor.bg:443/bg/a/view/sedmicata-predi-koleda-naj-losha-za-borsite-v-sa-sht-za-poslednite-10-godini-152899", "text": "Предпразничната работна седмица стана най-лоша за американските фондови борси за последните 10 години, съобщават световните агенции. На търговете индексът Dow падна с 6,9%, S&P 500 загуби 7,1%, а Nasdaq - 8,4%. По обем на търговете последната седмица стана най-тежката от август 2011 г. В петък промишленият индекс Dow Jones отново се понижи с 1,82%, до 22444,59 пункта. Индексът на висотехнологичните компании NASDAQ падна с 2,99%, до 6332,99 пункта, а индекс на широкия пазар S&P 500 загуби 2,06% до ниво от 2416,67 пункта. При закриването на търговете вчера Nasdaq бе с 22% по-ниско ниво от достигнатия на 31 август максимум за тази година. S&P отчете понижение от 17,5%q спрямо най-високо си ниво през септември, а Dow бе с 16% по-слаб в сравнение с пика си от 3 октомври. Причините са спадовете на фондовите борси станаха опасенията на инвеститорите от възможното спиране на работата на държавната администрация, заради липсата на договореност по временния бюджет на страната, неувереността сред участниците на пазара относно монетарната политика на Федералния резерв и неопределеността около търговските отношения с Китай. В понеделник борсите ще затворят по-рано, във вторник няма да работят.", "date": "2018.12.22", "title": "Седмицата преди Коледа най-лоша за борсите в САЩ за последните 10 години"}
{"url": "https://www.monitor.bg:443/bg/a/view/trymp-obmislja-novo-uvolnenie-152893", "text": "Американският президент Доналд Тръмп обмисля да уволни председателя на Федералния резерв Джером Пауъл, съобщи Ройтерс. Недоволството на Тръмп от ръководителя на централната банка на САЩ се засили след повишаването на лихвените проценти от тази седмица и месеците загуби на борсовите пазари, съобщават четирима души пред \"Блумбърг\", пожелали анонимност. Президентът е разговарял насаме за уволнение на Пауъл много пъти през последните няколко дни. Говорителят на Белия дом отказва да коментира, отказва и говорителката на Федералния резерв Мишел Смит. Федералният резерв повиши лихвените проценти в сряда за четвърти път през 2018 г. и дава знак, че някои по-нататъшни повишения предстоят. Световните финансови пазари, включително акциите на Уолстрийт, се надяваха на друга политика. Индексът \"Дау Джонс\" претърпя най-лошата си седмица след финансовата криза от 2008 г., докато \"Насдак\" потъна в мечи пазар. Всеки опит за уволнение на Пауъл може да се разглежда като подкопаване на независимостта на централната банка от администрацията.", "date": "2018.12.22", "title": "Тръмп обмисля ново уволнение"}
{"url": "https://www.monitor.bg:443/bg/a/view/prof-donka-bajkova-apokalipsisyt-ne-idva-na-koleda-hrana-shte-ima-i-sled-tova-152855", "text": "Сервирайте месото с обилни зеленчукови гарнитури, оризът е напълно излишен, коментира в интервю пред \"Монитор\" специалистът по диететика и хранене. - Празниците започват от Бъдни вечер с постни ястия, които обаче са доста на брой. Много хора, след като добре похапнат постно, в полунощ вадят блажното от фурната и се започва вакханалията. Затова съветът ми е да преминаваме плавно към прием на храни, които за продължителен период от време са били изключени от менюто ни. Това са мляко и млечни продукти, месо и яйца. Правило е да се започва поетапно включване на храните от животински произход. Освен това не бива веднага да започваме с мазни блюда. Добре е най-напред да пийнем чаша мляко, да опитаме извара, нискомаслено сирене и постепенно да преминаваме към по-тежките блюда. Причината е, че за дълго време някои ензими са били изключени и е трудно веднага да бъде задействано производството им. Здравословно е всеки ден да се включва по един продукт, от който сме се ограничавали. Това обаче не е възможно, тъй като Коледата чука на вратата. - Можем да се изхитрим, като приемаме от споменатите храни малки количества, включвайки нов вид на всеки два-три часа. След постната вечеря на Бъдни вечер домакинята може да сервира на Коледа за закуска баница със сирене и яйца, но парчетата да не са големи. Към нея идеално върви айрян. С чай или кафе с мляко може да бъде сервирана по една, максимум две коледни сладки, а обедът да бъде отложен за по-късен час. Важното е да се помни, че апокалипсисът не идва на Коледа, храна ще има и после. Месното ястие на обяд задължително трябва да е с гарнитура от свежи зеленчуци. Салатите на трапезата трябва да изобилстват. Причината е, че те подобряват храносмилането, перисталтиката на червата, които в резултат се очистват редовно. В противен случай храносмилателните органи ще бъдат поставени в режим на свръхработа, което не е от полза за нашето здраве. Впрочем тези съвети важат и за хората, които не са постили. - Ще се стигне до възпалителен процес. Обикновено на храносмилателната система. Тя е триединна: стомах – черва – задстомашна жлеза, която е най-потърпевша. Започва да страда и жлъчно-чернодробната система. Те имат нервно-рефлекторна и хоморална връзка. Затова спасението е в малките порции с много зеленчуци на трапезата. - Свежи зелени салати с добър вкус има достатъчно. Освен това кореноплодните като ряпа, алабаш, моркови, цвекло са отлични за зимни салати. Не бива да забравяме и вкусната зелево-морковена салата, която в добавка с няколко маслини е не само вкусна, но и много полезна за работата на стомаха и червата. Подправките също не са за подценяване. - Някои от тях са отлични негови помощници. Например джинджифилът е много добро средство, което може да се консумира като подправка в салата или в чай, а ментата е истински балсам за стомаха. Те подобряват пасажа на приетата храна за изхвърляне, защото червата ни са дълги 7,5 метра и им е много трудно да се справят с пренатоварването. - Отговорът на този въпрос не е еднозначен. Млечната киселина, която придава специфичния кисел вкус на нашите туршии и зеле, е безпроблемна. Напротив, в нея има така полезните за стомашната ни флора, а и за целия организъм пробиотици. Солта обаче е нещото, което натоварва, тъй като натрият има водозадържащ ефект в организма. Следва задържане на течности и отоци. В резултат първи усещат вредата хипертониците, които вдигат високо кръвно налягане. Тя се отразява и на засегнатите от бъбречна и жлъчно-каменна болест, защото солта възпрепятства изхвърлянето на разградните токсични продукти. Диурезата ще се наруши. - Да. Морковите и тиквата са отлични за този сезон. Освен това тиквата е продукт, който може да се консумира както за десерт, така и на супа. Броколите и празът също са добро решение, както и червените зеленчуци. В тях се съдържат витамини, минерали и антиоксиданти – биологично активни вещества, които са приятели на организма срещу стреса на смяната на режима на хранене и най вече от приема на тежки храни в големи количества. В оранжевите продукти се съдържат бета-каротени. Това са стотици биологично активни вещества с мощно антиоксидантно действие. Червените съдържат ликопени, те са над 600. Те имат хранително значение, химическият им състав действа силно биологично върху свободните радикали. Той не позволява протичането на нежелани реакции, намалява риска от инфаркти и инсулти, канцерогенезата и реакциите на стреса. Зелените пък са носители на хлорофил, който също е своеобразен антиоксидант. Зеленчуците с морав цвят също не бива да бъдат подценявани – цвекло и лилаво зеле и лук. - В тях има антицианиди. Те се съдържат още в аронията и боровинките. Те също могат да послужат за подправка на салатите. Не е необходимо да отрупваме масите с картофени салати и майонеза. Те не само че натоварват организма, но и вече не е модерно да се сервират, както преди години. На празничната трапеза една концентрирана храна, каквато е месото, е напълно достатъчна. Оризът към него е напълно излишен. По отношение на десертите не бива да се прекалява. Както техните порции, така и на основното блюдо не бива да са големи. И тъй като българинът обича да се задържа продължително време на масата, домакинята е тази, която може да му помогне да опази здравето си по Коледа и Нова година. - След празничния обяд или вечеря тя може тактично да покани гостите в хола, където да сервира само по чаша коняк и някоя и друга коледна курабия, но без повече храни. Доктор по медицина, професор по хранене и диететика Зам.-председател на Българското научно дружество по хранене и диететика Преподава във Факултета по обществено здраве към Медицинския университет Има над 100 публикации в научни списания Специализирала е в Германия, Унгария, Словакия", "date": "2018.12.22", "title": "Проф. Донка Байкова: Апокалипсисът не идва на Коледа, храна ще има и след това"}
{"url": "https://www.monitor.bg:443/bg/a/view/sofijskijat-gradski-syd-e-sprjal-8-te-miliona-leva-kym-kreditorite-na-cska-152894", "text": "Софийският градски съд е спрял разпределението на 8-те милиона лева към кредиторите на ПфК ЦСКА АД, съобщи \"Фокус\".  Синдикът на фалиралото дружество Дора Милева е поискала парите да потекат по-рано през седмицата. На 19 декември обаче СГС е издал определение, че не позволява да се направи разпореждане с крупната сума. Причината - плащанията към кредиторите могат да се направят само след изготвяне на Постановление за възлагане в полза на купувача и влизането му в сила. А такова постановление не е изготвено.", "date": "2018.12.22", "title": "Софийският градски съд е спрял 8-те милиона лева към кредиторите на ЦСКА"}
{"url": "https://www.monitor.bg:443/bg/a/view/revansh-v-london-na-naj-dobrija-mach-za-2016-godina-mejdu-diliyn-uajt-i-derek-chisora-152895", "text": "Реваншът на най-добрия мач за 2016 година Дилиън Уайт (24 победи, 17 с нокаут и 1 загуба) и Дерек Чисора (29 победи, 21 с нокаут и 8 загуби) ще бъде тази вечер в „О2 Арина“ в Лондон.  На кантара и двамата изглеждаха в забележителна форма. Уайт беше с най-ниското си лично тегло от мача с Чисора, докато Делбой за пръв път тежеше под 112 кг от мача с Кубрат Пулев през 2016 г. След задължителното премерване на погледи двамата размениха реплики, а охраната и Дейвид Хей трябваше да се намесят, за да не се стигне до саморазправа. Самият Чисора каза, че е тотално променен. Той отдаде дължимото на стария си противник Дейвид Хей, с когото дори се сбиха много здраво на пресконференция. В момента техните отношения са различни. Хей е мениджър на Чисора, който каза как вече не купонясва до сутринта и не се скатава от тренировки. Победителят от този мач почти сигурно ще получи възможност да се бие с Антъни Джошуа през април на стадион Уембли, ако световният шампион не успее да се договори с Дионтей Уайлдър за обединителен двубой. Ала когато гонгът удари, надали някой ще мисли за Джошуа, защото ако се повтори 12-рундовото меле от първия мач, тогава има сериозна опасност искрите от враждата да подпалят ринга.", "date": "2018.12.22", "title": "Реванш в Лондон на най-добрия мач за 2016 година между Дилиън Уайт и Дерек Чисора"}
{"url": "https://www.monitor.bg:443/bg/a/view/zapochna-sreshtata-na-borisov-s-balkanskite-lideri-152890", "text": "Започна Четиристранната среща на високо равнище в Белград между премиерите на България, Гърция и Румъния – Бойко Борисов, Алексис Ципрас и Виорика Дънчила, и сръбския президент Александър Вучич, който е домакин на събитието Четиримата лидери ще обсъдят реализирането на конкретни проекти в секторите транспорт и енергетика, които са от жизнено значение не само за целия регион, но и за Европа. Борисов, Ципрас, Дънчила и Вучич се срещат в края на 2018 г., която бе изключително важна за развитието на държавите от Западните Балкани заради усилията на първото Българско председателство на Съвета на ЕС, наречено „Балканско“. Разширяването на европейското семейство ще бъде и приоритет на Румънското председателство, което започва на 1 януари 2019 г. Темата също ще бъде акцент в разговорите на премиерите Бойко Борисов, Алексис Ципрас и Виорика Дънчила, и сръбския президент Александър Вучич.  Междувременно се проведе и среща в четиристранен формат на спортните министри и президентите на футболните федерации на България, Гърция, Румъния и Сърбия. Резултатите се от нея са включването на Гърция в домакинството на Сърбия, България и Румъния за европейското първенство по волейбол през 2021 г.  Наред с това четирите страни ще участват заедно в кандидатурата за домакинство на европейското по футбол през 2028 г., световното по футбол през 2030 г. и европейското по футбол през 2032 г. Създава се комисия за подготовка на кандидатурата от 16 човека, в която ще включва по 4 от страна.  Следващата среща на спортните министри ще е в София през февруари, а след това април в Гърция. ", "date": "2018.12.22", "title": "Започна срещата на Борисов с балканските лидери"}
{"url": "https://www.monitor.bg:443/bg/a/view/bg-dizajnerka-ocharova-fotograf-na-vog-152814", "text": "С премиерната си колекция Fashion Melody младата дизайнерка Диляна Матеева грабна окото на световноизвестния фотограф на „Вог“ Оми Чоудури. Той засне артистична фотосесия с дрехи от модната линия, специално за сп. Deux Magazine, към което Чоудури е отговорен редактор. Кадрите красят статията „Издигането с Art.Look”. В ролята на модел, който танцува и позира с тоалетите от колекцията, влезе българската прима балерина Катерина Петрова. Диляна Матеева и Оми Чоудури се запознават по време на Sofia Fashion Week, когато той е впечатлен от аутфита, с който тя е облечена – част от дипломната й колекция в Националната художествена академия. Следва професионално сътрудничество, като той я кани да бъде негов асистент за две фотосесии. „Още докато работех по колекцията Fashion Melody споделих идеите си с Оми и скоро след това той се свърза с мен с предложението да направи фотосесия на избрани аутфити от нея за списание Deux Magazine. Той хареса материите, които съм избрала, цветовете им, отблясъците, които част от тях имат, а коментира дизайнерката. Както „Монитор“ вече писа, наскоро Диляна Матеева стана първия български участник в Седмицата на модата в Гърция. Модният форум се проведе от 31 октомври до 4 ноември, а българката присъства на голяма част от ревютата, включително и това на големия ливански дизайнер – Зухаир Мурад. Сред гостите, които тогава аплодираха Диляна на бляскавото събитие, бе и самият Чоудури. „Това, с което се отличава е не само дизайнът, но и похвали я тогава той. Моделите в линията Fashion Melody черпят вдъхновение от женствената елегантност в рока и по-конкретно от лирическите героини в песните от края на 80-те и началото на 90-те години на миналия век. За шедьоврите си от игла и конец Матеева използва материи като коприна, кадифе, екокожа, вълна, габардин, кашмир и лен. Доминиращите цветове са синьо, червено, бледорозово, черно и златисто бежово. Акцент пък са авторските изображения върху дрехите и дизайнерските шапки.", "date": "2018.12.22", "title": "БГ дизайнерка очарова фотограф на „Вог“ (СНИМКИ)"}
{"url": "https://www.monitor.bg:443/bg/a/view/svetovnite-megabogatashi-zagubiha-za-godina-511-mlrd-152896", "text": "Най-богатите хора на планетата загубиха през отиващата си 2018-та 511 млрд. долара, съобщава Bloomberg. С около 4,7 трлн. долара е намалял съвкупният капитал на предприемачите влизащи в топ 500 от списъка на Bloomberg Billionaires Index. С най-голямо състояние от 115 млрд. долара е собственикът на Amazon Джеф Безос, но през последните почти 12 месеца то е намаляло с 53 милиарда, спрямо миналогодишната сума от 115 млрд. долара. Американските милиардери от списъка, които са 173, от началото на 2018 г. са загубили 5,9% от капитала си. Сега състоянието им се оценява на 1,9 трлн. долара. Активите на най-големите бизнесмени в Азия пък се съкратило със 144 млрд. долара. В Европа най-голям голямо намаление от 17 млрд. долара са отчели членовете на семейство Шефлер, мажоритарни собственици на немския производител на автомобилни гуми Continental AG.", "date": "2018.12.22", "title": "Световните мегабогаташи загубиха за година $511 млрд."}
{"url": "https://www.monitor.bg:443/bg/a/view/chetirima-zaginaha-pri-verijna-katastrofa-na-nadlez-152888", "text": "В болницата в Пазарджик почина още една жена и така жертвите от катастрофата станала между пазарджишките села Звъничево и Братаница станаха общо пет. Четирима души са загинали на място при тежкия сблъсък станал на надлез. Това са две семейства от селата Ветрен дол и Братаница. Сигнал за случилото се е получен рано сутринта около 7 часа. На мястото незабавно са изпратени дежурните екипи на Пътна полиция, РУ-Пазарджик, РСПБЗН и линейки на \" Спешна помощ\". Семейство от с.Ветрен дол са двама от загиналите в зверската катастрофа на надлеза. Те са пътували в \" Лада\", като съпругът Димитър бил професионален шофьор, карал е автобус в градската линия № 26.  Пътят е бил силно заледен и точно на надлеза мъжът не е успял да овладее колата и тя се е блъснала в идващ отсреща автомобил\" Пежо\".  Съпругата му работила в Пазарджик и най-вероятно той е тръгнал да я кара на работа тази сутрин.Според очевидци надлезът е бил опесъчен само откъм Звъничево, от Братаница към Пазарджик обаче ледът не е бил обработван. Шофьор на бус, който също е сред попадналите във верижното меле, бил тръгнал рано на пазар във Велинград. Той сподели, че идващите от Братаница по пътя Пазарджик-Велинград карали много силно, докато той пъплел с буса със 60 км в час. \"Лада\"-та беше първата кола, която се завъртя на асфалта и се удари насрещно в \" Пежо\"-то, твърди той. Починалата в болница жена е била близка със загиналото възрастно семейство от с. Ветрен дол. Тя също се возила в ладата с тях. Според неофициална информация жената е работила в администрацията на областната държавна болница в Пазарджик. В пежото е пътувало друго семейство, което също е загинало. Мъжът и жената са били на около 60 години. Те са били от с. Братаница.  Ударите между автомобилите са били толкова тежки, че пожарникарите са рязали ламарините, за да вадят телата на загиналите.  Чухме сирените на линейки и пожарни да вият в селото. Беше някъде към 7,15 ч,, споделиха за Агенция \"Монитор\" местни хора от близките до трагедията къщи. Според първоначалните причини тежката катастрофа е станала при намалена видимост в резултат на гъста мъгла и заледяване на пътя. Автомобилите, засегнати във верижната катастрофа, са \" Лада\", \" Пежо\", \"Мерцедес\" и \" Форд\". Междувременно, на друг надлез по пътя Пазарджик-Септември в района на село Лозен друг автомобил заради поледен участък е излетял от шосето и е паднал в полето. За щастие, шофьорът е невредим.Все още не може да се каже каква ще бъде съдбата на другите две пострадали, тъй като те са настанени в реанимацията и все още са под наблюдение, коментира шефът на областната болница в града д-р Васил Вълчев. За поддръжката на пътя край Пазарджик, където във верижна катастрофа загинаха пет души, отговаря Пътно управление в Пазарджик. Това заяви пред бТВ директорът на Агенция „Пътна инфраструктура” Светослав Глосов. От АПИ съобщиха, че екипите на фирмата, наета да поддържа района, са излезли да работят тази сутрин с няколко часа закъснение. Глосов допълни, че ще се направи пълна проверка на фирмата. „Ще проверим фирмата и ако те не са си изпълнили условията, ще бъдат санкционирани. Такива проверки се правят регулярно на пътноподдържащите фирми, но няма човек, който постоянно да следи кога са изчезнали да си свършат работата. Ние го установяваме постфактум”, каза Глосов. Директорът на Пътната агенция добави, че рано сутринта в района е имало гъста мъгла и минусови температури, което бързо води до заледявания. При подобни обстоятелства машините, които поддържат трасето е трябвало да излязат да работят в 3 ч. сутринта, по предварителна информация - те са го направили в 6 ч.", "date": "2018.12.22", "title": "Пет са вече загиналите при верижна катастрофа край Пазарджик (СНИМКИ)"}
{"url": "https://www.monitor.bg:443/bg/a/view/harchim-stotarka-za-kolednija-objad-152872", "text": "Стотина лева трябват за традиционния коледен обяд на четиричленно семейство, пресметна „Монитор”. Най-големи суми за трапезата на Рождество ще ни отидат за месото, алкохола и някои специални сладкиши. Поне 8 лв. трябва да приготвим за килограм пържоли или друго свинско месо. Цените в повечето магазини в дните преди празника са от 5 лв. за свинска плешка до 12 - 13 лв. за свински врат. Искаме ли към пържолата да се поглезим с наденици, карначета, кюфтета или кебапчета, ще трябва да извадим поне още десетина лева. Решим ли пък да подражаваме на американците и за Рождество на трапезата да сложим не пържоли или друг вид свинско месо, а пуйка, то разходите ни само за готвената мръвка в най-добрия случай ще се удвоят. В момента в големите търговски вериги охладените пуйки, които са около 4 кг в опаковка, се продават поне за около 7 лв. килото. На трапезата за Коледа обикновено Любимите на повечето хора луканка или суджук ще ни струват 6-7 лв. Други към десетина лева трябват за сирене и кашкавал със същата цел. Поне 5 кинта трябва да приготвим за салатата (туршия или от пресни домати и краставици). За картофите към месото ще ни трябват 2-3 лв., за печеното зеле още около 4 лв. Традиционното вино за Коледа е червеното и за да сме сигурни, че то ще е със сравнително добро качество, за бутилка от 0,750 л ще трябва да дадем поне 8 лв. Към 4-5 лв. ще ни отидат за безалкохолните газирани напитки. За концентрат на масата ще се охарчим с доста повече пари - 12-15 лв. за шише нашенска ракия или към 20 лв. за уиски. Ядките за любителите на шотландските питиета излизат към 7-8 лв. саралия или 5-6 парченца торта (400 грама) в пластмасова кутия, продавана на сергиите по пазара. За по-луксозни сладкиши цените се в пъти по-високи. Най-малко десетина лева би ни струвало да си направим баница с готови кори - сладка с тиква и орехи или солена със сирене и извара, но с обикновено олио. Използваме ли краве масло, разходът ни се увеличава поне с 3-4 кинта. Към 8 лв. ни трябват, за да сложим на масата и различни плодове (портокали, мандарини, ябълки, банани, киви). Поне с още десетарка ще се охарчим да купим за празника по някое шоколадче за децата или шоколадов Дядо Коледа например. В общите разходи за празничната трапеза не сме включили тока или друг вид енергия за приготвяне на ястията и труда на заетите с готвенето. Или пък за миенето на съдовете след това. По най-груби сметки трапезата за Бъдни вечер, макар и само с постни ястия, ще ни струва над 40 лв. Най-малко пари - до левче, струва питката с късмета, ако си я приготвим сами. От магазин най-често цената поне се удвоява. За ошафа също можем да минем само с левче, освен ако не искаме да бъде и със стафиди и с други по-качествени сушени плодове. Петарка поне ще ни отиде и за по няколко плода на масата (ябълки, мандарини, киви, банани). Още толкова за чушките за пълнене, а за зрелия фасул (около 500 грама) - 3-4 лв. За шепата орехи на трапезата трябва да приготвим към 2 лв. Към лев ни трябва за ориза за плънката и към 5 лв. за зелето за сармите, ако го купуваме в буркан. Вземем ли си зелка от бидона в избата, то външната обвивка на сармите не би ни струвала почти нищо. Поне петарка ще ни отиде за доматеното пюре, олиото, лука, които ще използваме при готвенето, а за житото още лев-два. За тиквата, която ще опечем, и тиквеника с готови кори - още към 5-6 лв. Към сметката трябва да добавим и по няколко лева за безалкохолни напитки и салата. Най-големият разход е за виното - 7-8 лв., и към 5 лв. за малко бурканче мед, за да спазим традицията. За същата сума от 40 лв. фирми за кетъринг предлагат за Бъдни вечер в менюто си: бобена салата - 400 г, зелеви сармички - 600 г, пълнени пиперки с ориз и гъби - 600 г, леща салата - 400 г, спанак с нахут - 600 г, ашуре с ябълки - 4 бр. x 160 г, печена тиква - 600 г. В цената не са включени напитки, баници и други глезотии. Нямаме ли време и желание да готвим, можем да си напазаруваме за празника готови ястия от кулинарните магазини или от топлите витрини на търговските вериги. Сармичките с ориз варират от 4,00 до 9 лв./кг, пълнените чушки с ориз - от 3 до 5 лв./кг. Пълнените с боб обаче се предлагат в доста широки граници - от 6 до 13 лв./кг, боб яхния ще ни излезе от 3 до 4 лв. килото, а картофените кюфтета по 50-50 ст. бройката. Зелевите и лозовите сарми се предлагат от 4 до 9 лв. килото. Печена тиква с мед пък се предлага от 5 до 6 лв. за парче от около 300 грама. Пилешкото бутче излиза на цена от едни от 2,50 лв. парчето, пържолата - между 2 и 4 лв. бройката. Печените кюфтета от топла витрина излизат от 40 до 80 ст., печените наденици - от 0,70 до 2 лв. парчето, а шницелът - по 2 кинта. Можем да си поръчаме и печено прасенце, като за него ще трябва да платим от 200 до 240 лв. Приготвената мръвка е с тегло 10-12 килограма. Печената пуйка, пълнена със зеле, се предлага на цена от 55 лв. нагоре. На Бъдни вечер, когато изтичат последните часове на коледните пости, задължително на масата трябва да има храни, които набъбват, за да набъбва като тях богатството и плодородието. Подходящи са всякакви варива - боб, жито, леща, ориз, булгур, а така също и пуканки. Други храни със символно значение са сушените плодове - ябълки, сливи, стафиди, кайсии и ядките, основно орехите. Не забравяйте също така чесъна, който предпазва от зло и болести, и меда, който е пожелание за сладък живот. Броят на ястията трябва да бъде нечетен, а най-добре 7 или 9, които са сакрални числа. Според поверието по-отрупана ли е трапезата, по-голямо ще е изобилието за идващата година.", "date": "2018.12.22", "title": "Харчим стотарка за коледния обяд"}
{"url": "https://www.monitor.bg:443/bg/a/view/ochakvame-slynce-dnes-sledobjad-ot-utre-stava-do-10-gradusa-152874", "text": "Минимални температури от -2 до 6 градуса по Целзий ще бъдат температурите днес, според прогнозата на синоптиците. Скоростта на вятъра ще е около 3 метра в секунда с преобладаващата посока от югозапад. Атмосферното налягане според прогнозата ще около 1019 hPa. В неделя се очакват минималните температури на въздуха да бъдат 5 градуса, а максималните да достигнат до 10. Скоростта на вятърът ще е около 5 метра в секунда, а посоката му предимно от запад. Атмосферното налягане в неделя ще бъде 1019 hPa. След вчерашната влажност от 90 на сто, днес и утре тя ще намалее до 68-66 процента. За днес прогнозните данни на столична община за районите на четири от измервателните станции в София - \"Павлово\", \"Хиподрума\", \"Надежда\" и \"Копитото\" предвиждат относително ниски нива на замърсяване - 50 под микрограма в кубичен метър, като само в района на станцията в \"Дружба\" той ще бъде между 50 и 100 микрограма на финни прахови частици.", "date": "2018.12.22", "title": "Очакваме слънце следобяд, от утре става до 10 градуса"}
{"url": "https://www.monitor.bg:443/bg/a/view/mrysen-vyzduh-v-13-grada-dnes-152887", "text": "Въздухът в 13 големи града на страната тази сутрин е зъмърсен с фини прахови частици, показва Индекса на качеството на въздуха на Европейската комисия.  Най-големи концентрации на запрашаване има в София и Смолян, където превишенията са повече от два пъти над нормата. В София станция Павлово е отчела 138 микрограма на кубичен метър при норма 50. Сред замърсените населени места преобладават тези в Северна България - Видин, Плевен, Ловеч, Русе, Добрич, Шумен и Горна Оряховица.  Заради високите нива на замърсяване в София буферните паркинги ще са безплатни. Общината призовава всички, които имат възможност да оставят личните си коли и да ползват обществения транспорт. Още днес в следобедните часове атмосферата ще се раздвижи със западен вятър, който ще се усили през нощта и утре.", "date": "2018.12.22", "title": "Мръсен въздух в 13 града днес"}
{"url": "https://www.monitor.bg:443/bg/a/view/sedmichen-horoskop-za-22-28-dekemvri-152840", "text": "Вижте какво вещаят звездите за вашия зодиакален знак през предстоящите седем дни в края на годината.   Овен 21 март 20 април 22-и е господарското число. Този ден ще провокира огромните ни апетити да се наложим, да доминираме в средата си, да се разпореждаме с околните и да определяме насоките на действията на семейството. С такъв подход скандалите не ви мърдат. Пълнолунието отваря и зверски апетити, но е добре поне до понеделник да спазвате диета. Неделеният ден ще мине много по-мирно и тихо, но вероятно след като партньора ви сложи юздите и вкара в релси. Разпределете поравно отговорности и екстри. Понеделнишки отново давате ход на огромната си амбиция, но на пътя ви ще са поставени ограничителните колчета на наложените разпоредби. Коледа е, не поемайте излишна работа и рискове на 24-25-и. Родените в последните дни на зодията не са защитени от травми с пиротехника. Нека това за вас наистина бъде „тиха и свята нощ”. 25-и е ден, в който ясно ще си проличи къде ви приемат и къде ви отхвърлят. Маските падат. На 26-и не позволявайте да ви въздействат. Ден на мрежата, на връзките и рекламите, които ни манипулират и вкарват в зависимости. Не водете преговори, не правете предложения и не се женете. Лош ден и за запознаства. Ако сте на работа, някой ще се опита да ви стовари и своите задължения. 27-и дава крила за преодоляване на всяко препятствие, а на 28-и пътувайте, пазарувайте, купете последните подаръци. За уикенда не поемайте големи задължения. Рисковете нарастват. Телец 21 април – 20 май Змеят на желанията трудно се контролира в събота. Намалете изискванията, не провокирайте скандали. В неделя обстановката се успокоява. Тенденцията е отговорности и задължения да се споделят, а и екстрите ще се делят поравно. На 24-и настроението е приповдигнато. Чакайте покани и гостувания в следващите дни, но сякаш е по-добре да си останете у дома, да не предприемате рискови пътувания и да не оставате в непозната среда. На 25-26-и Луната ще ви гледа в пречупващ аспект от знака на Лъва, а Венера в опозиция от Скорпиона. Очертават се проблемни моменти за хората със странични връзки. Не си позволявайте да поглеждате встрани от семейната пътека. Лъжите се хващат. 25-и е денят на преобразяването. Маските падат, става ни ясна картинката в отношенията. Ще се случват събития, които ще показват кой наистина ви обича и цени. Не си позволявайте да казвате големи думи, ако след тях няма да последват големи дела. 26-и се очертава като ден на неприятности и измами. Ограничете до минимум контактите в мрежата, не приемайте да работите извънредно или да замествате колега. Най-силните ви дни са 27-28-и. Всичко ще постигате с лекота. На 27-и преодолявате всяка преграда. Именяците ще почерпят. В петък може да изкарате и допълнителни пари. В тези дни работата спори и екстрите са повече. Пътувате и пазарувате изгодно. Близнаци 21 май – 21 юни 22-и е ден на болезнени промени и още по-болезнени решения. Предстоящото пълнолуние превъзбужда и изкарва на показ сенките в душите ни. Личното ни неудовлетворение и агресия се стоварват върху невинните в ситуацията. Страдат любимите и децата. Ако се скарате с някого дълго няма да се помирите. Важните си срещи отложете за неделя, когато и природата се стреми да запази баланса и хармонията. Разговорите ви ще бъдат много по-хармонични и топли. На Коледа всеки ще получи наградата си за положените в миналото усилия. Ще си проличи кой кого обича, към кого е готов да се затича и кого ще отпише от сметките си за следващата година. В ден като този си спомнете онзи разказ на О,Хенри в който влюбената жена си отрязва косата, за да купи златна верижка за часовника на любимия мъж, а той си продава часовника, за да и купи златна шнола за косата. На 25-и с лекота придобиваме една особена вътрешна свобода и лекота. Срещите са изпълнени с веселие и радост, но ще се планират и бъдещи съвместни инициативи. 26-и е неблагоприятен за всякакви обвързвания, за годежи, сватби и съвместни начинания. Ден на паяка, ограничете контактите. 27-и ще ви отдалечи от правилните хора, преградите ще са на всяка крачка. На 28-и направете доброволна жертва, за да запазите мира в отношенията и у дома. Намирате лечебно място. Рак 22 юни – 21 юли В този съботен ден може да изживеете краткотрайно блаженсво, последвано от дълги дни на разочарования, особено в любовта. Точното пълнолуние е в първите минути на навлизането на Луната в знака на Рака. Родените около 22-23 юни ще бъдат подложени на опън и натиск, ще се разкъсват между желания и възможности. Не е изключено да направите грешен ход и избор. На 23-и ще намерите начин на всички да угодите или поне да разпределите времето си, така че да не останат недоволни. Работа е семейни задължения са противопоставени и в понеделник. Постарайте се да бъдете неотлъчно до близките, всичко друго няма значение. Родените в третата декада ще трябва да се откажат от една илюзия. Повишението и преназначението ще са за друг, а за вас каквото остане. Време е за промени, за избор, който ще сваля маските. Дано и вие свалите розовите очила и видите реалностите. Не се обвързвайте с никого за нищо на 26-и. В този ден мрежи се плетат, наивници се ловят. Лош ден за нови запознанства и обвързване, за годежи и брак. На 27-и ще се наложи да свършите лично изостаналата работа. Не се разпилявайте, концентрирайте се над най-важното и неотложното. 28-и е време за пазар, за сключване на последните договори, за пътувания и големи покупки. Денят се свързва с колесницата на победата. Пътят пред вас се разчиства. Лъв 22 юли – 22 август За събота се препоръчва въздържение, диета и малко повече аскетизъм. Намалете претенциите, не ламтете за много. Противопоказно е да влизате в скандали и разправии. Не делете нищо с никого. Сънищата показват в символичен вид проблемите, които трябва бързо да решите. В неделя тенденцията е към балансирани и хармонични действия. С всеки ще се разберете. Препоръчват се физически упражнения водещи към хармония и релакс. На 24-и с лекота придобивате една особена освободеност, намирате красота и щастие и в дребните неща, които до момента не сте забелязвали. Ще поучите покани и инфомация, за която ще почерпите. Съдбата отваря за вас прозорец на сила в Коледната нощ. На 25-26-и Луната е във вашия знак. Препоръчват се участия в публични изяви и съвместни инициативи. Внимателно се оглеждайте на 25-и и ще разберете кой е с вас, кой действа подмолно и гони различни цели. На 26-и с лекота попадаме в мрежата на неравностойните любовни връзки. Луната от вашия знак е в пречупващ аспект с Венера от Скорпион. Не е изключено да ви хванат в изневери или да разберете за такива. Ден на компроматна атака. Бъдете внимателни, вероятно е изнудване. 27-и е ден за постигане на крайни цели. 28-и ще ви донесе награди, предимства, постижения и лични рекорди. Ще блеснете в средата си, ще привлечете спонсор. Дева 23 август – 22 септември 22-и е рисков и неблагоприятен ден особено за родените в третата декада. Не тръгвайте с голямата кошница, контролирайте апитита и не се срещайте с хора, които винаги се опитват да ви манипулират и да доминират в отношенията. Отложното за неделя ще донесе омиротворение и чудесно настроение. Препоръчват се и физически упражнения водещи към релакс и хармония. На 24-и всичко предприето ще ви носи щасие, комфорт и възможност да привлечете съюзници. 23-24-и са чудесни дни за любовно предложение и годежи, докато 26-и е най-неблагоприятният ден за обвързване. На 25-и предстои пробразяване. Тази Коледа ще ви покаже истинското положение на отношенията ви с някого. Ще се случват събития, които ще водят до дистанциране с неподходящите хора и привличане с тези, на които може да разчитате. За 26-и не планирайте запознанства, съвместни инициативи и подписване на партньорски договори. На 27-и Луната вече е във вашия знак. Очертават се два силни и късметлийски дни. В четвъртък ще постигнете поне една важна цел и ще преодолеете с лекота препятствията. Взетите решения ще ви издигнат на по-висока степен на развитие. Организирайте пътувания и гостувания за петък. Идват покани, награди и изгодни предложения. Ще се решите на важна крачка в живота си, ще получите душевно и физическо изцеление. Везни 23 септември – 22 октомври Пълнолунието на 22-и носи конфликти и противопоставяния в живота ви. Слънце и Луна ви гледат в пречупващи аспекти. Може да се променят отдавна взети решения или случайни обстоятелства да нарушат добре планираната ви програма. Родители и деца не се разбират. Всеки тегли в неговата посока или е решил по празниците да бъде с новото си семейство. Слънце и Луна сключват пречупващи аспекти със Слънцето ви до Коледа. Бъдете особено внимателни във връзките. В събота намалете претенциите и изискванията, не влизайте в конфликти. В неделя не губете чувството си за мярка, старайте се да запазите спокойствие, независимо кой какви претеници има към вас. Старайте се да делите всичко поравно. 24-и минава под флага на семейните сбирки. Вечерта останете само с най близките си роднини. Нещо ще се обърка, ако дойдат странични хора. На 25-и тенденцията е да се получава по заслуги. Ако си бил внимателен, ще получиш внимание, но ако те е нямало, когато близък е имал нужда от теб ще усетиш липсата му или ще останеш без подарък. На 26-и ограничете до минимум контактите в мрежата. Ден на фатално привличане и на опити за манипулация. 27-и ви води към най-важната цел. Подредете си приоритетите. В петък всичко предприето ще носи радост и късмет. Пазарувайте, пътувайте, създайте си нови връзки. Скорпион 23 октомври – 22 ноември На 22-и напрежението достига върхова фаза, апетитите се изострят, никой не отстъпва от позициите си и не дава никому предимства. Каквото отложите за следващите два дни ще донесе мир, любов и хармония в дома ви, в отношенията с близки и партньори. 23-и е светъл, чист и спокоен ден. Не си позволявайте разговори на висок тон. В този ден крясъците разболяват. Не проявявайте злоба, агресия и завист. 24-и отваря за вас няколко посоки на избор. Не се застоявайте на странични купони, бързайте за дома. Ще получите чакана вест, ще се радвате на придобивка и на желано присъствие. 25-и прекарва граница между истината и лъжата, между своите и чуждите, между истинската любов и обикновения секс. Родените във втората декада да не помислят за изневери около Коледа. Луната от Лъв е в пречупващ аспект с Венера от вашия знак. Едно пътуване ще увеличи дистанциите и ще ви вкара в капана на временното увлечение. 26-и е опасен и рисков ден. Не се предоверявайте, лесно може да попаднете в капани за наивници. Отложеното за 27-и ще тръгне по правилата, ще определи правилния избор на посока и цел. В петък е време за пътуване, за подписване на нов договор, за поемане на умерен риск, за изяви в нова среда и влизане в кръга на доверените хора. Настава време за важен избор, за преместване и устройване на по-добро място. Стрелец 23 ноември – 21 декември 22-и е ден на големите амбиции и апетити. Трудно ще избегнете конфликтите, ако не се смирите. Родените в третата декада са лесно податливи на внушения и съблазни. Вечерта прекарайте в тихи семейни занимания и стойте далече от светския щум. В неделя ще намерите подход към всеки, ще излезете от непритно положение и ще балансирате нещата в отношенията с родители и деца. 24-и е ден за разходки, за приятелски и роднински срещи, веселие и радостни моменти. Вечерта усещате близост с истински важните за вас хора и отдалечаване от тези, които само маркират чувства и разбиране. Коледният ден ще ви покаже с пълна сила какви са истинските ви отношения, Изгонете от съзнанието си тежките мисли, останете в кръга на хората, които обичате и не ви натоварват. 25-и ни пречиства от илюзиите и помага да видим реалностите в пълния им блясък. На 26-и не е време за запознанства и преговори, за делови и лични срещи, особено с хора, с които не се познавате добре. Родените в третата декада ще си поправят път и от трети може да станат първи. Предстоят служебни елиминации. На 27-и нищо няма да ви се дава с лекота, ще срещате пречки и спънки на всяка крачка. Само не се отказвайте. В петък ще ви тестват тайно, но ще покриете изискванията. Това са два дни на болки и проблеми, които ще донесат награди и поощрения. Козирог 22 декември – 20 януари 22-и е критичен ден за общуванията. Никой не отстъпва от убеждения, желания и позиции. Очертават се конфликти. Старайте се да загасите в зародиш скандала, който се опитва да се развихри. Не искайте много, а вечерта се постарайте да разпределите поравно права и задължения. Някой ще се опита да се изплъзне от влиянието ви. Предстоящото пълнолуние противопоставя Луната от Рак на Слънцето от вашия знак. Родените в първите дни на зодията ще изживеят тежък неделен ден, в който плановете ще се нарушават. Всички може да ви се разсърдят, ако планирате някаква работа извън семейстото на 23-24-и. Не е изключено едно пътуване да се провали, да има конфликти и сълзи. 23-и е свързан с човешката душа. Постарайте се всички да разберете, но трудно ще ви разберат. 24-и е ден за веселие и радостни моменти, но ако загубите чувството за мярка, може да провалите празника си и този на близките. Внимавайте с алкохола. На 25-и нищо няма да ви бъде спестено. Една илюзия ще изчезне, запазете детската вяра в коледната приказка. Бъдете максимално дискретни. 26-и залага капани и за малки и за големи. Не правете големи покупки, не рискувайте и отлагайте всичко важно и делово за следващите два дни, в които ще диминирате, ще получите награди, ще извлечете ползи и ще се радвате на всеобщо одобрение. Водолей 21 януари – 19 февруари 22-и е ден на огромните апетити. Нарушавате си диетата и коледния пост, трудно удържате страста и може да се отклоните по пътеката на изневерите. Бъдете сигурни, че за всички изпитани в този ден удоволствия после ще се плаща с лихвите. 23-и е ден с много по-чиста, ведра и спокойна енергетика. Не си нарушавайте спокойствието и това на другите. 24-и ще донесе щастие и приятни моменти с близки и приятели. Основното изискване в този ден е да не се губи чувството за мярка и да не се отива в крайности. Тази вечер не взимате отговорни решения, посветете се на тихата и свята нощ. 25-и е ден с тежка и натоварена програма. Ще се грижите за нуждите на другите, ще дарявате, но малко ще ви дарят. Не е изключено отсъствие, което ще ви разстрои. Дайте си смека кои са истиски важните за вас хора, къде е мястото, в което ще се чувствате добре, обичани и защитени. Родените в третата декада да не предприемат нищо важно за бъдещето на 26-и. Неблагоприятен ден за обвързане и нови запознанства. На всяка крачка са заложени мрежи и се правят опити да се печели от чуждото невнимание и предоверяване. Каквото отложите за следващите дни ще ви донесе късмет и радост. Вечерта на 27-и си поръчайте сън-прогноза за следващата година. В петък постигате важна цел, пътувате, гостувате и ви гостуват приятни на сърцето и душата ви хора. Чакайте предложения. Риби 20 февруари – 20 март Родените в третата декада да избягват екстремните ситуации на 22-и. Ограничете контактите и не искайте много от живота, независимо, че претенциите към вас ще са големи. Вечерта ситуацията се успокоява и в неделя ще изживеете приятни и релаксиращи моменти. Посетете лечебно и зареждащо място далече от градския шум. Не е ден за лов. Да не се убиват птици и мечти. 24-и ще ви донесе веселие и радост, приятни моменти с близките, покани и предложения за следващите дни и подаръци, които не сте очаквали. 23-24-и са най-благоприятните дни в месеца за лично и делово обвързване, за годежи и предложения. На 25-и реалностите ни свалят на земята. Ден на преоценка и пренастройка. Давате си сметка на кого и какво може да разчитате в бъдеще. Някои отношения достигат точката на кипене, а други на замръзване. На 26-и може да попаднете на фатално привличане. Денят носи опасност от раздвоение на съзнанието, попадене под всякакъв вид сантиментални или наркотични зависимости. Някой ще се възползва от невниманието ви. В следващите два дни ще трябва да изпълнявате поетите непосилни ангажименти или да се грижите за някой, на когото прибързано сте се доверили или обещали нещо. Внимавайте с храната, останете си у дома и по възможност не помайте да замествете колега. 28-и за вас е ден на доброволната жертва за тези, които обичате.", "date": "2018.12.22", "title": "Седмичен хороскоп за 22-28 декември"}
