{"url": "http://www.monitor.bg/a/view/77326-%D0%94%D0%B5%D0%B6%D0%B0%D0%B2%D1%8E-%D0%BA%D1%8A%D1%89%D0%B0%D1%82%D0%B0-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D1%81-6-%D0%B4%D0%B5%D1%86%D0%B0-%D0%BF%D0%BB%D0%B0%D0%BC%D0%BD%D0%B0-%D0%B2%D1%82%D0%BE%D1%80%D0%B8-%D0%BF%D1%8A%D1%82/", "text": "Изгоря и подарената им покъщнина, мнозина даряваха последния си лев да им помогнат, майстори се трудеха след първия пожар без пари\n                    Огън погълна за втори път в рамките на няма и половин година къщата на семейството с 6 деца в пловдивското село Ягодово. Многолюдната фамилия на Румен Крушев отново е без дом на прага на зимата, въпреки че след първия пожар всичко им бе възстановено с помощта на дарители. Благодарение на усилията на кметовете на община „Родопи” Пламен Спасов и на селото Димитър Дишев, както и на десетки дарители в последните 6 месеца, двуетажната къща бе тотално ремонтирана. Покривът й бе възстановен, изгорелите дюшемета също, стаите били вече с нови дограми и врати. Много състрадателни хора се включили в ремонта с безплатен труд или дарили строителни материали. В селото бе организиран и благотворителен концерт, както  и бяха поставени кутии за парични дарения в магазини и в кметството. Наред с това кметът на Ягодово с помощта на социалните успя да разкрие дарителска сметка за възстановяването на изгорелия дом на Крушеви, като се отчиташе буквално за всяка похарчена стотинка пред дарителите.Старата ел. инсталация, заради която възникнал първият пожар, била изцяло подновена. Оставали броени дни до реалното нанасяне на децата и родителите им, когато към 22 часа на 23 септември едно от хлапетата – 6-годишният Коце, видял нещо дими от една от стаите на първия етаж.Именно там били струпани много от даренията на хората – покъщнина, одеяла, дюшеци, топли зимни дрехи за децата, както и част от строителните материали, които останали след ремонта. Имало плоскости „кнауф”, както и много други вещи, които също изгорели. От 112 пратили два екипа огнеборци, които успели да загасят навреме пламъците, така че да не погълнат цялата къща. Въпреки това пораженията били факт.Домът на семейството отново не ставал за обитаване. Огнеборците на място преценили, че пожарът е възникнал от късо съединение в ел. инсталацията. Това е и основната версия за повторния пожар, но тъй като обаче инсталацията била съвсем нова, подозренията паднали върху нелегално прекаран кабел към бойлера. Къщата все още не била включена към ел. захранване, тъй като в нея майстор извършвал довършителни работи и бащата Румен Крушев бил предупреден за това. Във възстановения дом още не били монтирани ключове за лампите и контакти, поради което Крушеви били предупредени, че трябва да изтърпят още няколко дни до включването на къщата им към електрическата мрежа.„Кошмарът се повтаря. Точно се бяхме зарадвали, че семейството ще има топъл и уютен дом през зимата и всичко трябва да започне отначало. Много ми е жал за децата. Мънинки са още повечето. Не знам обаче дали аз вече ще имам сили да организирам дарителска кампания”, казва кметът на селото. Той припомни, че докато е траел ремонтът, от община „Родопи” са финансирали доставянето на два фургона, в които да живеят Румен, жена му Мария и шестте им деца. Три от тях всъщност живеят постоянно в социални домове в Пловдив, но след като видели, че ремонтът на къщата им върви и става хубаво, отказвали да се връщат в институциите.Във фаталната съботна вечер децата били сами. По-големите от тях се приготвяли да ходят на събор в съседното село Крумово, когато малкият Коце видял дима от стаята на първия етаж. Бащата и майката били на гости някъде и ги оставили сами във фургоните в двора край къщата.Първият пожар погълна къщата на многолюдното семейство навръх Великден тази година. Причината отново била ел. инсталацията, но тогава тя пламнала поради това, че не е била подновявана от години. В същата нощ валял дъжд и най-вероятно е станала утечка, довела до първите пламъци. В 6,40 на 17 април т.г. едно от по-малките деца се събудило от задушлив дим, но успяло да стане и да изтича при родителите си. Така спасило и себе си, и братчетата и сестричетата си от ужасна смърт. Стаята му вече горяла, а при вида на пламъците Румен събудил 3-годишната Цветелина и 8-годишната й кака Марина. Грабнал ги и ги изкарал на улицата. Пожарът погълнал абсолютно цялата покъщнина на бедното семейство, както и дрехите им, играчките на децата, учебниците на по-големите. Румен и жена му останали без нищо. Трагедията за многолюдната фамилия се повтаря, но този път не е ясно дали отново ще се намерят дарители, които да вложат сърцето си във възстановяването на къщата, която не се знае кога отново ще бъде подпалена, си говорят местните хора в Ягодово. \n\n\n                    ", "date": "2017.09.25", "title": "Дежавю: къщата на семейство с 6 деца пламна втори път"}
{"url": "http://www.monitor.bg/a/view/68715-%D0%94%D1%8A%D1%80%D0%B6%D0%B0%D0%B2%D0%BD%D0%B8-%D0%BC%D0%B8%D0%BD%D0%B8-%D0%B8%D1%81%D0%BA%D0%B0%D1%82-%D0%BF%D1%80%D0%BE%D0%BC%D1%8F%D0%BD%D0%B0-%D0%BD%D0%B0-%D0%B7%D0%B0%D0%BA%D0%BE%D0%BD/", "text": "В \"Марица изток\" има запаси от въглища за още 65 години\n                    Да бъдат направени спешни промени в закона за обществените поръчки, настоя изпълнителният директор на държавното „Мини Марица изток“ ЕАД – Раднево инж. Андон Андонов. По думите му промените трябва да пресекат нескончаемите обжалвания и да позволят по-либерален достъп до производителите на разервни части или директните им вносители.Заради точещи се с повече от година съдебни процедури откритите рудници не могат да доставят необходимите им булдозери и лента за транспортьорите.Андонов припомни, че в момента заради забавените процедури се налага да разчитат едва на 35 от общо нужните им 99 булдозера. Предложените за промяната на закона ще бъде внесено на изнесеното заседание на парламентарната комисия по енергетика, което ще се проведе в Раднево на 12 и 13 октомври.От началото на годината трите открити рудника на „Марица изток“ са осигурили за топлоцентралите 20,9 млн т въглища, което е с 2,4 млн т в повече от предварителните разчети.Надплановият добив се наложил заради полупразните язовири и неработещите ВЕЦ, той е осигурил близо 58 млн лв допълнителен приход на държавното дружество.За пръв път от две години мините са на финансов плюс, въпреки непроменяната от няколко години цена , която е доста по себестойността. Те обаче имат да получават 168 млн лв от контрагенти, най-голям длъжник е държавната ТЕЦ „Марица изток 2“ със 141 млн лв. Централата плащала изрядно, за разлика от „Брикел“ АД на Христо Ковачки, което има просрочени 18 млн лв.От самото начало на добива на въглища в комплекса преди 65 години са добити 1,1 млрд т въглища, геоложките проучвания са установили че запасите са размер на 1,8 млрд т.През следващите 60 години рудниците ще могат да захранват с гориво безпроблемно трите ТЕЦ-а ако разбира се те не бъдат спрени заради променените изисквания на ЕС спрямо големите горивни инсталации.В най-близките планове на мините влиза ликвидацията на село Бели Бряг, където последният жител ще трябва да напусне дома си след 2 години. В селото има все още неизкупени 30 къщи. През 2035 година багерите ще навлязат и в село Трояново.\n\n\n                    ", "date": "2017.09.25", "title": "Държавни мини искат промяна на закон"}
{"url": "http://www.monitor.bg/a/view/20356-30-%D0%B3%D0%BE%D0%B4%D0%B8%D0%BD%D0%B8-%D0%BE%D1%82-%D1%85%D0%BB%D0%BE%D1%80%D0%BD%D0%B8%D1%82%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0%D1%82-%D0%B2-%D0%A0%D1%83%D1%81%D0%B5/", "text": "\n                    Трийсет години от протестите срещу хлорните обгазявания на Русе ще бъдат отбелязани в града на 27 септември т.г. На този ден ще се състои шествие по маршрута от септември 1987 г., когато няколко смели жени повеждат русенци в борбата им за чист въздух. В катедралния храм „Света Троица” ще има заупокойна моритва в памет на участниците в събитията, които вече не са между живите. Инициатори за отбелязване на годишнината са четири от организаторките на „хлорните” протести - Цонка Букурова, Дора Бобева, Стефка Монова и Албена Велкова.\n\nГрупа общински съветници от местния парламент в Русе предлагат да бъдат удостоени със званието „Почетен гражданин на Русе” храбрите жени, застанали преди 30 години начело на протестите срещу обгазяванията, причинени от химическия завод „Верахим” в Гюргево - Цонка Букурова, Дора Бобева, Стефка Монова и Албена Велкова, Евгения Желева /посмъртно/, Вяра Георгиева /посмъртно/ и Мария Варамезова /посмъртно/.\n\nПрез септември 1987 г. шест жени озеленителки от „Паркстрой” повеждат в Русе първата екологична демонстрация в страната. Още на първия протест изстрадалите жители на града искат незабавно прекратяване на обгазяванията. Най-голяма е четвъртата демонстрация, когато на 10 февруари 1988 г. на площада се събират две-три хиляди души, водени от майки с бебешки колички.\n                    ", "date": "2017.09.25", "title": "30 години от „хлорните”  протести отбелязват в Русе"}
{"url": "http://www.monitor.bg/a/view/22164-%D0%A0%D0%B0%D0%B1%D0%BE%D1%82%D0%BD%D0%B8%D0%BA-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D1%82%D1%80%D1%83%D0%B4%D0%BE%D0%B2%D0%B0-%D0%B7%D0%BB%D0%BE%D0%BF%D0%BE%D0%BB%D1%83%D0%BA%D0%B0-%D0%B2-%D0%B4%D0%B5%D0%B2%D0%BD%D0%B5%D0%BD%D1%81%D0%BA%D0%B8-%D0%B7%D0%B0%D0%B2%D0%BE%D0%B4/", "text": "\n                    27-годишен мъж загина, след като падна при ремонтни дейности от 15-метрова височина в „Солвей соди“, съобщиха от прокуратурата във Варна.Тежкият инцидент станал към 14, 30 часа на 24 септември. Мъжът бил част от бригада, наета за антикорозионна изолация, която трябвало да подмени ламарините на покрива над шести котел на ТЕЦ „Девен“. При подмяната на ламаринените плоскости работникът паднал в сепаратора на ТЕЦ-а и е загинал на място, вследствие на височинната травма.Фирмата-подизпълнител е врачанска, тече разследване. Наши служители бяха на място 20 минути след инцидент, коментира шефът на Регионалната Инспекцията по труда във Варна Иван Иванов.Окръжната прокуратура във Варна е образувала досъдебно производство за причиняване смъртта на 27-годишния работник Йордан Н. Следовател от Окръжния следствен отдел при Окръжната прокуратура във Варна е извършил незабавно оглед на местопроизшествието.Образувано е досъдебно производство за причиняване смъртта на работника, поради незнание или немарливо изпълнение на занятие или друга правно регламентирана дейност, представляваща източник на повишена опасност – престъпление по член 123, ал. 1 от Наказателния кодекс, което се наказва с лишаване от свобода от 1 до 6 години, уточниха от прокуратурата във Варна.\n                    ", "date": "2017.09.25", "title": "Работник загина при трудова злополука в девненски завод"}
{"url": "http://www.monitor.bg/a/view/78274-%D0%A6%D0%B0%D1%86%D0%B0%D1%80%D0%BE%D0%B2-%D0%BD%D0%B0%D0%B3%D1%80%D0%B0%D0%B4%D0%B8-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BE%D1%82-%D0%9F%D0%BB%D0%BE%D0%B2%D0%B4%D0%B8%D0%B2/", "text": "\n                    Главният прокурор Сотир Цацаров награди прокурора от Районна прокуратура в Пловдив Атанас Илиев с грамота и с мобилен телефон. Причината е проявен висок професионализъм в работата и образцово изпълнение на служебните му задължения.  Отличието се връчва за работата му като прокурор и за отличното изпълнение на служебните задължения като говорител на Районна прокуратура - Пловдив. Предложението за наградата е направено от Гергана Мутафова, административен ръководител на Районна прокуратура-Пловдив.\n\nАтанас Илиев е прокурор от 2006 г., като в РП- Пловдив работи от 2012 г. до настоящия момент. Наградата му бе връчена от Гергана Мутафова в присъствието на колегите от Районна прокуратура-Пловдив.\n                    ", "date": "2017.09.25", "title": "Цацаров награди прокурор от Пловдив"}
{"url": "http://www.monitor.bg/a/view/64575-%D0%9A%D0%BE%D1%80%D0%B0%D0%B1-%D0%BF%D0%BB%D0%B0%D0%BC%D0%BD%D0%B0-%D0%B2-%D0%BA%D0%BE%D1%80%D0%B0%D0%B1%D0%BE%D1%80%D0%B5%D0%BC%D0%BE%D0%BD%D1%82%D0%B8%D1%8F-%D0%B7%D0%B0%D0%B2%D0%BE%D0%B4-%D0%B2-%D0%91%D1%83%D1%80%D0%B3%D0%B0%D1%81/", "text": "\n                    Пожар избухна на кораб в базата на Кораборемонтния завод \"Илия Бояджиев\" в Бургас. Пламъците са избухнали в около 10 часа вчера сутринта, докато ремонтна бригада е рязала кораба за скрап. Пожарът е избухнал внезапно, без видима причина и е обхванал голяма част от плавателния съд. Работниците обаче са реагирали светкавично и са напуснали площадката. На място са пристигнали огнеборци, които бързо потушили пламъците.\n\nСлед извършения оглед е установено, че причина за пожара е станал разлив на машинно масло от кораба. По време на рязането на метала, искрите попаднали в маслото и то пламнало като факла. От полицията съобщиха, че няма жертви и пострадали, а нанесените материални щети не са големи.  \n                    ", "date": "2017.09.25", "title": "Кораб пламна в кораборемонтия завод в Бургас"}
{"url": "http://www.monitor.bg/a/view/63680-%D0%A3%D0%B4%D1%8A%D0%BB%D0%B6%D0%B0%D0%B2%D0%B0%D1%82-%D1%81%D0%B2%D0%B0%D1%82%D0%B1%D0%B5%D0%BD%D0%B8%D1%8F-%D1%81%D0%B5%D0%B7%D0%BE%D0%BD-%D0%B2-%D0%94%D0%B2%D0%BE%D1%80%D0%B5%D1%86%D0%B0-%D0%B4%D0%BE-%D0%BA%D1%80%D0%B0%D1%8F-%D0%BD%D0%B0-%D0%BD%D0%BE%D0%B5%D0%BC%D0%B2%D1%80%D0%B8/", "text": "\n                    За първа година сватбеният сезон в „Двореца” в Балчик се удължава до края на ноември, съобщи Галя Георгиева от отдел „Международни фестивали, културни дейности и специални събития”. По принцип ритуалите се извършват от април до началото на октомври.Тази година са реализирани 50 сватбени тържества. Вече има заявки и за 2018 година. Младоженците са от цял свят – САЩ, Сингапур, Малайзия, Англия, Румъния, Русия.Едни от най-екзотичните младоженци, венчали се в Двореца до момента, са от о-в Бали, Сингапур, Дубай, Исландия, САЩ, Мексико, Венецуела, Андалусия (Испания), Тоскана (Италия), Австралия, Ирландия. Най-впечатляваща като численост пък е била сватбата на двойка от София, на която е имало 320 гости. Като най-помпозна би могла да се определи сватбената церемония на двойка от Румъния и Испания, на която всички гости, включително и младоженците, са били в традиционни фолклорни носии, типични за региона, от който произхожда рода им.Мястото, където младоженците изричат своите клетви на вярност е едно от най-знаковите на територията на Двореца. Това е Нимфеума (Храм на водата) – римска лоджия, построена и използвана от румънската кралица Мария Александра Виктория де Единбур като място, на което тя е празнувала свои рождени и именни дни, посрещала е множество значими гости, делегации и шествия по различни официални поводи. Церемониите се провеждат в уникална обстановка на открито – сред оригиналната архитектура, редките цветя и дървета, под звуците на класическа музика и „Сватбеният марш” на Менделсон. Освен Нимфеума, за венчавка младоженците избират и параклиса, Плачещата градина или Розариума.През зимните месеци сватбени тържества ще се осъществяват и във вила „Тихото гнездо”, където са били покоите на кралица Мария, обясни Галя Георгиева. \n\n\n                    ", "date": "2017.09.25", "title": "Удължават сватбения сезон в Двореца до края на ноември"}
{"url": "http://www.monitor.bg/a/view/17185-%D0%9E%D0%B1%D0%BB%D0%B0%D1%87%D0%BD%D0%BE-%D1%81%D1%8A%D1%81-%D1%81%D0%BB%D0%B0%D0%B1%D0%B8-%D0%BF%D1%80%D0%B5%D0%B2%D0%B0%D0%BB%D1%8F%D0%B2%D0%B0%D0%BD%D0%B8%D1%8F-%D0%B4%D0%BD%D0%B5%D1%81/", "text": "\n                    Днес ще преобладава облачно време, на места със слаби превалявания. Това съобщи за \"Фокус\" Красимир Стоев, дежурен синоптик в Националния институт по метеорология и хидрология към Българската академия на науките. Ще се появи и усили вятърът от изток-североизток, в Дунавската равнина и източните райони до умерен.Максималните температури ще са между 20° и 25°.\nНад Черноморието ще преобладава облачно време и до вечерта на отделни места, главно по южното крайбрежие слабо ще превали. Ще духа умерен вятър от изток-североизток. Максимални температури и на въздуха, и на морската вода – 21-23°. Вълнението на морето ще бъде 2-3 бала с тенденция на усилване.\nНад планините ще преобладава облачно и мъгливо време. На места, главно в масивите от Южна България ще превали слаб дъжд, над 2600 метра – слаб сняг. Ще духа умерен вятър от източната четвърт. Максимална температура на височина 1200 метра около 14°, на 2000 метра – около 7°.\nАтмосферното налягане е по-високо от средното за септември и ще продължи да се повишава. \n\n\n                    ", "date": "2017.09.25", "title": "Облачно със слаби превалявания днес  "}
{"url": "http://www.monitor.bg/a/view/79794-%D0%9F%D1%80%D0%BE%D0%B4%D0%B0%D0%B2%D0%B0%D1%82-%D1%81%D0%BF%D0%B0-%D1%85%D0%BE%D1%82%D0%B5%D0%BB-%D0%BD%D0%B0-%D0%BC%D0%BE%D1%80%D0%B5%D1%82%D0%BE-%D0%B7%D0%B0-15-%D0%BC%D0%BB%D0%BD-%D0%B5%D0%B2%D1%80%D0%BE-%D0%B2-%D0%BD%D0%B5%D1%82%D0%B0/", "text": "Есента купуваме най-много гуми, джанти, отоплителни уреди и телефони \n                    Продават луксозен спа хотел в курорта Св. Константин и Елена за 15 млн. евро в нета. Скъпият имот е публикуван на сайта olx.bg. Площта на парцела е 8 647 кв. метра, а квадратурата на обекта е 13 400 кв. метра.Според текста на обявата всички необходими за строителството архитектурни и други технически проекти са извършени. Обектът вече е в напреднала фаза на строителството и има Акт 14, като до края на тази година се очаква да има и разрешително за ползване.Комплексът разполага с 22 студия, 76 малки апартамента, 61 големи апартамента или общо 159 апартамента с 337 стаи. Хотелът ще има и подземен гараж с 10 паркоместа. Почивният имот ще има и луксозен спа център съси фитнес зала. Другата скъпа вещ, която си търси нов собственик, е Porsche Carrera GT. Собственикът му иска сумата от 600 000 лева, за да се сдобием с модерното возило произведено през 2012 година. Изминатите километри на колата са близо 7000 км, а разходът му е 28,3 литра бензин на 100 км градско и 11,7 литра, ако се возим извън града.На сайта се предлагат и други интересни находки като например биткойн монети. Те обаче не са истински криптовалути, а са колекционерски физически монети. Цената им варира от 11 до 30 лева.Срещу 250 лева пък можем да се сдобием с„Схеми за изработка на казани по старите методи от старите хора нямат нищо общо с днешнити и веднага качеството на вашата любима Ракия ще скочи до небето като Синю Джони!“, пише в обявата собственикът на реликвата.От olx.bg заявиха за „Монитор“, че през летните месеци най-търсени са били сезонните стоки като велосипеди, климатици и къмпинг оборудване. Разбира се, българите са търсили и доста почивки, а най-много оферти е имало за нощувки на село и семейни къщи за гости. През есента пък са ни нужни най-вече зимни гуми, джанти, отоплителни уреди и електроника - телефони и лаптопи.Както „Монитор“ вече писа, за изминалата годинапо брой на обяви на глава от населението са Варна, Бургас, Враца, София и Видин. Най-малко обяви обаче са дошли от живеещите в Кърджали, Силистра и Благоевград.Отчита се и специфика при най-търсените стоки по региони. В морската ни столица с най-голям интерес са стоките за бебета и деца, както и обявите за работа, което се дължи на многото обяви през лятото, предлагащи сезонна заетост. В Ямбол най-популярна е категорията „Електроника“, а в Пловдив залагат предимно на почивките. Перничани пък предлагат най вече автомобили и авточасти.\n\n\n                    ", "date": "2017.09.25", "title": "Продават спа хотел на  морето за 15 млн. евро в нета"}
{"url": "http://www.monitor.bg/a/view/31866-%D0%91%D0%B0%D1%89%D0%B0-%D1%83%D0%B1%D0%B8-%D1%81-%D1%87%D1%83%D0%BA-%D1%81%D0%B8%D0%BD%D0%B0-%D1%81%D0%B8%D0%B0%D0%BB%D0%BA%D0%BE%D1%85%D0%BE%D0%BB%D0%B8%D0%BA/", "text": "\n                    77-годишният Христо Присадов от пазарджишкото село Добровница е убил сина си Илия, на 54 години, с чук в главата заради системен тормоз. В неделя рано сутринта в пазарджишката полиция е бил подаден сигнал, че в къща в село Добровница лежи труп на мъж. На място пристигнали незабавно автопатрули и дежурна група от РУ-Пазарджик, която под ръководството на разследващ полицай извършила оглед на мястото. Установено било, че трупът е на 54-годишния Илия Присадов, който живеел в къщата заедно с възрастните си родители. При първоначалния оглед в присъствието на съдебен лекар и последвалата аутопсия било изяснено, че мъжът е починал в резултат на множество наранявания в областта на главата, нанесени с твърд предмет. Веднага бил сформиран екип за работа по умишлено убийство, за случая е уведомена Окръжната прокуратура в Пазарджик. Не след дълго криминалистите установили извършителя на тежкото криминално престъпление. Оказало се, че това е бащата на жертвата- 77-годишният Христо, който след поредната семейна разправия в неделя със сина си, който често посягал към чашката, не издържал на тормоза, грабнал чук и ударил по главата наследника си.Като евентуална причина разследващите коментираха, че синът редовно е пребивал от бой и е тормозил психически майка си и баща си. Не е бил семеен, бил е алкохолик и постоянно е тероризирал възрастното семейство за пари. Семейната драма продължила дълги години. Накрая бащата не издържал на агресията на сина си и го убил. 77-годишният Христо е арестуван. По случая е образувано дознание.\n\n\n                    ", "date": "2017.09.25", "title": "Баща уби с чук сина си (ОБНОВЕНА)"}
{"url": "http://www.monitor.bg/a/view/89061-16%D0%B3%D0%BE%D0%B4%D0%B8%D1%88%D0%B5%D0%BD-%D0%BD%D0%B0%D0%B1%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%BA%D0%B0-%D0%BD%D0%B0-%D0%A6%D0%B5%D0%BD%D1%82%D1%8A%D1%80-%D0%B7%D0%B0-%D0%BD%D0%B0%D1%81%D1%82%D0%B0%D0%BD%D1%8F%D0%B2%D0%B0%D0%BD%D0%B5-%D0%BE%D1%82-%D1%81%D0%B5%D0%BC%D0%B5%D0%B5%D0%BD-%D1%82%D0%B8%D0%BF/", "text": "\n                    16-годишен младеж е нападнал служителка на Център за настаняване от семеен тип на деца и младежи с увреждания, съобщиха от ОДМВР-Смолян. На 20 септември между 20.00 и 24.00 часа в центъра младежът е нанесъл удари на 60-годишна служителка, като й е причинил телесна повреда. Деянието е извършено по хулигански подбуди. На пострадалата възпитателка е оказана медицинска помощ, а младежът е задържан за срок до 24 часа в РУ-Смолян. \n\n\n                    ", "date": "2017.09.25", "title": "16-годишен наби възпитателка в център за деца с увреждания "}
{"url": "http://www.monitor.bg/a/view/22807-%D0%90%D0%BC%D0%B5%D1%80%D0%B8%D0%BA%D0%B0%D0%BD%D1%86%D0%B8%D1%82%D0%B5-%D0%BF%D1%80%D0%BE%D1%82%D0%B8%D0%B2-%D1%83%D0%B4%D0%B0%D1%80-%D0%BF%D0%BE-%D0%9A%D0%9D%D0%94%D0%A0/", "text": "\n                    Над две трети от американците са против непредизвикан военен удар на САЩ срещу Северна Корея и вярват, че по-скоро американските военни ръководители биха се справили с дипломатическата криза с Пхенян, а не президентът Доналд Тръмп. Това сочи допитване на в. \"Вашингтон пост\" и Ей Би Си нюз, публикувано вчера и цитирано от ДПА.\n\nСпоред анкетата 67 процента от американците са на мнение, че САЩ не бива да извършват превантивен военен удар срещу Северна Корея.\n\nПредставителната извадка е обхващала 1002 възрастни американци, които в периода 18-21 септември е трябвало да отговорят на 20 въпроса за това дали президентът Тръмп и неговата администрация са в състояние да се правят с възможна военна конфронтация със Северна Корея и да управляват страната.\n\nПовечето американци имат доверие в способността на военните ръководители в САЩ да се справят по отговорен начин проблема със Северна Корея: 72 процента от анкетираните заявяват, че имат \"много голямо\" или \"доста голямо\" доверие във военното ръководство спрямо 37 процента за Тръмп.\n\n\nМнозинство от 70 процента смятат, че Северна Корея представлява сериозна заплаха за Съединените щати, но едва 39 на сто подкрепят удари срещу севернокорейски военни цели, за да бъде принуден Пхенян да се откаже от ядрената си програма.\n                    ", "date": "2017.09.25", "title": "Американците против удар по КНДР"}
{"url": "http://www.monitor.bg/a/view/15512-%D0%9C%D0%B0%D1%80%D0%B8%D1%8F-%D1%83%D0%BD%D0%B8%D0%B6%D0%B8-%D1%88%D0%B5%D1%84-%D0%9F%D0%B5%D1%82%D1%80%D0%BE%D0%B2-%D0%BF%D0%BB%D0%B0%D1%89%D0%B0-%D0%BC%D1%83-%D0%B7%D0%B0%D0%BF%D0%BB%D0%B0%D1%82%D0%B0%D1%82%D0%B0/", "text": "\n                    Фолкдивата Мария влезе в лют спор с един от най-устатите съквартиранти в любовното гнездо на „ВИП Брадър“ - шеф Борис Петров. Готвачът с пиперлив език защити дизайнерката Мегз в конфликта й с певицата, което го постави между чука и наковалнята. „По петима са ми готвили, защото добре се справям. И докато ми сервират, ти си отзад, нали? Плащам заплати на готвачи. Никой не те харесва, нито от гилдията, нито сега в Къщата. Неуспехите са те убили“, избухна чаровното миньонче. Каканашева върна жеста към шеф Петров като не остана длъжна на Мария и продължи с обидните квалификации по нейн адрес като „компаньонка“. Мара Отварачката обаче доказа, че границата между любовта и омразата е тънка и развя бялото знаме към кулинарния гуру. Двамата тушираха обидите с прегръдка и обяснение в любов. Междувременно в Къщата на Големия брат се води война на още един фронт. Фолкиконата Сашка Васева и никому неизвестният до този момент футболист Даниел Златков търсят всеки удобен момент да се захапят. Те дори се отделят насаме за да разменят остри думи и пренебрежителни погледи. Набеденият за двойник на Роналдо спортист обаче успя да влезе в кожата на Дупнишката Мадона с определението „мастия“. Това провокира изпълнителката на „Не мога да те забравя, Георги“ да потърси помощ от екипа на предаването. \n\n\n                    ", "date": "2017.09.25", "title": "Мария унижи шеф Петров, плащала му заплатата"}
{"url": "http://www.monitor.bg/a/view/25814-%D0%92%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D0%BC%D0%B5%D0%B4%D0%B8%D0%BA-%D0%B5-%D0%B6%D0%B5%D1%80%D1%82%D0%B2%D0%B0-%D0%BD%D0%B0-%D0%B0%D0%B3%D1%80%D0%B5%D1%81%D0%B8%D1%8F/", "text": "Най-много посягат в Шумен, Варна, София, Стара Загора, Самоков и Пловдив\n                    Почти всеки втори лекар у нас е бил жертва на агресия от страна на пациенти или техни близки, показват данни на Българския лекарски съюз. Над 40% са медиците, върху които е упражнявано насилие. Тези данни съобщиха от съсловната организация по време на старта на кампанията срещу насилието над медицински лица, организирана от БЛС и БЧК.От общо 400 регистрирани случая на упражнено насилие за последните пет години са заведени само 18 досъдебни производства. Осъдени са 15 от побойниците, като ефективна присъда са получили само трима. Това пък показват данни на прокуратурата.Агресията е в резултат на чувството за нарушена справедливост и усещането за ненаказаност, коментира омбудсманът Мая Манолова. Според нея коренът на проблема е в хроничното недофинансиране на здравната система. Манолова цитира данни на пациентски организации, според които хората плащат над 50 процента от лечението си.Случаите на насилие над лекари се увеличават с всяка изминала година, показват още данните.Първи стъпки за промяна в обществените нагласи към труда на медиците, тази цел си поставя Националната кампания за превенция на агресията над медицински лица, каза председателят на БЛС д-р Венцислав Грозев. Той изнесе данни на МЗ, според които най-много са бити и ругани лекарите, медицинските сестри и фелдшерите в спешните центрове.Пострадалите спешни медици от агресивни пациенти и техните близки през 2015 година са били 47, а през 2016-а - 28. По данни на съсловната организация най много бой отнасят лекарите, медсестрите и фелдшерите в градовете Шумен, Варна, София, Самоков, Стара Загора и Пловдив.Според резултатите от анкета, направена сред медици, 42% отговарят, че са били обект на агресия, като 48 на сто казват, че това е ставало повече от един път. 81% посочват, че агресията най-често е вербална, а 19 на сто – физическа.От допитване сред пациентите, пък се вижда, че те най-често са недоволни от доплащането в здравеопазването, а 31% посочват като проблеми липсата на направления.Да има „черен списък“ на пациентите, за които има данни, че са проявявали агресия към медици. Зад тази идея застанаха експерти от Министерството на здравеопазването и ръководството на БЛС. Според депутата проф. Георги Михайлов трябва да има филтър между пациентите и лекарите, оказващи им помощ, от една страна, и техните близки и цели родове, които безпрепятствено се движат навсякъде из болниците, където са закарали техния роднина. Той беше категоричен, че причина за честите насилия над медици са чувството за безнаказаност и ниското образование.Факт е, че повечето от побойниците са с ниска степен или въобще без образование, заяви проф. Михайлов. Той припомни, че към момента 20% от населението в България са неграмотни.    \n                    ", "date": "2017.09.25", "title": "Всеки втори лекар  е жертва на насилие (ОБНОВЕНА)"}
{"url": "http://www.monitor.bg/a/view/75395-%D0%A2%D0%BE%D1%82%D0%BE-%D0%BF%D0%B5%D1%87%D0%B0%D0%BB%D0%B1%D0%B8-%D1%82%D0%B8%D1%80%D0%B0%D0%B6-76/", "text": "\n                    \" Числа: 18, 25, 32, 35, 36, 47. Печалби: 6 – няма, 5 - 5 по 4756,70 лв., 4 - 342 по 69,50 лв., 3 - 7685 по 4,30 лв. ДЖАКПОТ: 3 869 016,76 лева„ Числа: 3, 24, 29, 32, 34, 41. Печалби: 6 – няма, 5 - 13 по 797,80 лв., 4 – 371 по 28,00 лв., 3 - 5401 по 2,70 лв. ДЖАКПОТ: 464 008,81 лв.„ I теглене: 13, 21, 28, 30, 31. Печалби: 5 – 2 по 11 808,00 лв., 4 - 219 по 94,40 лв., 3 - 7327 по 4,00 лв. II теглене: 2, 9, 18, 26, 35. Печалби: 5 - 7 по 3373,70 лв., 4 – 405 по 51,00 лв., 3 - 9196 по 3,20 лв. Числа: 5, 8, 10, 13, 18; зодия – 8. Печалби: 5+1 – няма, 5 – няма, 4+1 -2 по 5000,00 лв., 4 - 15 по 500,00 лв., 3+1 - 51 по 100,00 лв., 3 - 382 по 10,00 лв., 2+1 – 377 по 5,00 лв., 1+1 - 1538 по 1,50 лв., 2 - 3970 по 1,00 лв., 0+1 - 1687 по 1,00 лв. ДЖАКПОТ: 3 000 000,00 лв. Позиции – 1, 3, 6; Цифри – 4, 5, 5. Печалби: 3 - 11 по 4194,50 лв., 2 - 2044 по 12,30 лв.„ година 74, месец 8, дата 23, ден 6. Печалби: I гр. – няма, II гр. – няма, III гр. - 2 по 191,30 лв., IV гр. - 7 по 34,20 лв., V гр. - 6 по 39,90 лв., VI гр. - 5 по 38,30 лв., VII гр. - 24 по 10,00 лв., VIII гр. - 59 по 3,20 лв., IX гр. - 49 по 5,90 лв., Х гр. - 81 по 4,10 лв., XI гр. - 226 по 1,70 лв., XII гр. - 211 по 2,30 лв., XIII гр. - 513 по 2,00 лв., XIV гр. - 1293 по 1,30 лв., XV гр. - 2374 по 1,10 лв. ДЖОКПОТ: 17 088,50 лв. \n\n\n                    ", "date": "2017.09.25", "title": "Тото печалби, тираж №76"}
{"url": "http://www.monitor.bg/a/view/50328-%D0%A0%D0%BE%D0%BD%D0%B0%D0%BB%D0%B4%D0%BE-%D1%82%D1%80%D0%BE%D0%B3%D0%BD%D0%B0-%D1%81-%D0%B6%D0%B5%D1%81%D1%82-%D0%BA%D1%8A%D0%BC-%D0%B7%D0%B0%D0%B3%D0%B8%D0%BD%D0%B0%D0%BB%D0%BE-%D0%B4%D0%B5%D1%82%D0%B5/", "text": "Миланов пропуска двубоя с „Тотнъм“, Попето излиза срещу „Ливърпул“\n                    Звездата на „Реал“ (Мадрди) Кристиано Роналдо трогна всички с жест само часове преди важния мач срещу „Борусия“ (Дортмунд) от групите на Шампионската лига.Португалецът взе присърце трагедията на невръстния си фен Сантяго, който загина при разрушителното земетресение в Мексико. След трагедията лелята на 6-годишния запалянко изпрати писмо до Роналдо, в което разкрива най-голямото желание на малчугана. Той мечтаел да получи екип на Роналдо, но семейството му нямало достатъчно средства, за да си го позволи. Броени часове след писмото португалецът отново доказа, че има огромно сърце. Той изпрати свой екип с автограф „С много обич за Сантяго – моят фен номер 1“ и футболна топка с послания от всички звезди на „Реал“ на семейството на загиналото момче. Кристиано придружи всичко това и със снимка в социалните мрежи, като написа „В този миг на болка изпращам прегръдка на всички семейства, които загубиха близки“.Иначе мачът срещу „Борусия“ е далеч по-важен за домакините, които загубиха първата си среща срещу „Тотнъм“ и се нуждаят от поне точка, за да запазят шансовете си за класиране във фазата на директните елиминации. Звездната селекция на „Реал“ обаче също ще преследва успеха, тъй като ще търси реванш пред феновете си заради неубедителния старт на сезона. В другия мач от групата АПОЕЛ приема „шпорите“, а българският защитник Живко Миланов няма да играе заради травма.Вечерта определено пък ще бъде специална за Ивелин Попов. Тимът на национала ни „Спартак“ (Москва) приема „Ливърпул“. Попето игра през уикенда при равенството 2:2 с „Анжи“ за шампионата, като най-вероятно ще започне като титуляр и срещу отбора на Юрген Клоп. Ситуацията в групата е деликатна, като след първите срещи всички отбори имат по една точка.  Група Е: Спартак (М) – Ливърпул, Севиля - МариборГрупа F: Манчестър Сити – Шахтьор (по RING.BG), Наполи – ФейенордГрупа G: Монако – Порто, Бешикташ - ЛайпцигГрупа Н: АПОЕЛ – Тотнъм, Борусия (Д) – Реал (М) (по bTV Action)\n\n\n                    ", "date": "2017.09.25", "title": "Роналдо трогна с жест към загинало дете"}
{"url": "http://www.monitor.bg/a/view/52887-%D0%9A%D0%BE%D0%BD%D1%82%D0%B5-%D1%81%D1%82%D1%80%D0%B5%D1%81%D0%BD%D0%B0-%D1%84%D0%B5%D0%BD%D0%BE%D0%B2%D0%B5%D1%82%D0%B5-%D0%BD%D0%B0-%D0%A7%D0%B5%D0%BB%D1%81%D0%B8-%D0%B8%D1%81%D0%BA%D0%B0-%D0%B2-%D0%98%D1%82%D0%B0%D0%BB%D0%B8%D1%8F/", "text": "\n                    Мениджърът на „Челси“ Антонио Конте призна, че Италия му липсва и има планове скоро да се завърне в родината си. Изявлението му определено стресна феновете на лондонския клуб, които се надяваха спецът да се задържи максимално дълго на поста си. Както е ясно, Конте направи „Челси“ шампион още в първия си сезон начело на тима, като „сините“ са сред фаворитите за отличието и през настоящата кампания. „Италия ми липсва. В моите планове не стои вариант да бъда дълго в чужбина. Получавам ценен опит в момента, но възнамерявам скоро да се завърна у дома. Китай никога няма да бъде опция за мен. Бундеслигата? Един треньор никога не знае къде ще се озове. Знаете каква е нашата роля и знаете, че сме временни на постовете си. Ще се опитам да направя всичко възможно, за да завърша един проект в „Челси“, а след това да намеря друг, който е подходящ за продължаване на работата ми“, допълни Конте. \n\n\n                    ", "date": "2017.09.25", "title": "Конте стресна феновете на „Челси“, иска в Италия"}
{"url": "http://www.monitor.bg/a/view/84480-%D0%94%D0%B0%D0%B2%D0%B0%D1%82-1-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D0%B0-%D0%9A%D0%B0%D0%B2%D0%B0%D0%BD%D0%B8-%D0%B7%D0%B0-%D0%B4%D0%B0-%D0%BE%D1%82%D1%81%D1%82%D1%8A%D0%BF%D0%B8-%D0%BF%D1%80%D0%B5%D0%B4-%D0%9D%D0%B5%D0%B9%D0%BC%D0%B0%D1%80/", "text": "\n                    Драмата с изпълнението на дузпите в ПСЖ продължава вече втора седмица. Според El Pais собствениците на клуба са предложили на титулярния изпълнител на дузпите Единсон Кавани да му изплатят 1 милион евро, за да преотстъпи тази привилегия на Неймар. Сумата се равнява на бонуса, който уругваецът би получил според договора си в случай, че стане голмайстор на френския шампионат. Кавани обаче е отказал, настоявайки, че въпросът е принципен и не става думи за пари. Президентът на ПСЖ Насер ал Хелаифи е посветил цялата изминала седмица на преговори с представителите на Кавани, за да намери изход от ситуацията. El Pais добавя, че по-голямата част от състава на ПСЖ са застанали зад Кавани след публичната разпра на нападателя с Неймар по време на победата над „Лион“ на 17 септември. \n\n\n                    ", "date": "2017.09.25", "title": "Дават 1 млн. евро на Кавани, за да отстъпи пред Неймар"}
{"url": "http://www.monitor.bg/a/view/2709-%D0%A8%D0%B0%D0%BC%D0%BF%D0%B8%D0%BE%D0%BD%D0%BA%D0%B0-%D0%BE%D1%82-%D0%9B%D0%BE%D0%BD%D0%B4%D0%BE%D0%BD-%D1%80%D0%BE%D0%B4%D0%B8-%D0%B2%D1%82%D0%BE%D1%80%D0%BE-%D0%B1%D0%B5%D0%B1%D0%B5/", "text": "\n                    Олимпийската шампионка в седмобоя от игрите в Лондон през 2012 г. Джесика Енис-Хил роди второто си дете. Британката, която се оттегли от спорта след олимпиадата в Рио, обяви новината в профила си в Инстаграм. „Реджи видя новородената си сестричка Оливия Енис-Хил. Тя се роди в събота през нощта. Всички сме влюбени в нея”, написа атлетката. Името Оливия пък беше обявено за най-популярното за новородени бебета в Англия и Уелс през 2016 г.31-годишната Джесика, която спечели олимпийското злато в английската столица, е омъжена за строителния мениджър Анди Хил. Първото им дете – синът им Реджи, се роди през 2013-а, а атлетката направи шампионско завръщане в големия спорт, като през 2015-а спечели титлата на световното първенство в Пекин, само 12 месеца, след като поднови тренировки. На олимпиадата в Бразилия тя остана втора след белгийката Нафисату Тиам, след което обяви оттеглянето си от пистата.Съобщавайки новината, че очаква второто си дете, Джесика коментира, че първата й бременност е дошла съвършено неочаквано. „Като научих, че съм бременна, изпаднах в шок, казва тя. – Това изобщо не беше планирано. Наложи се да променя плановете си, но знаех, че ще се върна на пистата.”Джесика обяви още, че се надява да е въодушевила и други състезателки да продължат кариерата си след майчинството и би искала да види и Серена Уилямс отново на корта, след като дъщеричката й Алексис поотрасне. \n\n\n                    ", "date": "2017.09.25", "title": "Шампионка от Лондон роди второ бебе"}
{"url": "http://www.monitor.bg/a/view/83316-%D0%93%D1%80%D0%B8%D1%88%D0%BE-%D0%BE%D1%82%D0%BD%D0%BE%D0%B2%D0%BE-8-%D0%B8%D0%BC%D0%B0-%D1%88%D0%B0%D0%BD%D1%81-%D0%B7%D0%B0-%D1%80%D0%B5%D0%BA%D0%BE%D1%80%D0%B4/", "text": "\n                    Григор Димитров отново се изкачи до №8 в световната ранглиста и по този начин изравни най-доброто си постижение в седмичната класация на АТР. Това стана възможно благодарение на отнемането на 150 точки от актива на контузения Станислав Вавринка. Миналата година по това време швейцарецът игра финал в Санкт Петербург, който загуби от Саша Зверев. Така активът на Стан вече е 3540 точки – с 35 по-малко от този на Димитров.\n\nПървата ни ракета не е играл от отпадането от Андрей Рубльов във втория кръг на US Open. Той ще се завърне на корта идната седмица на турнира в Пекин, където игра финал миналата година, загубен от Анди Мъри.\n\nЗа първи път Григор достигна до №8 в световната ранглиста в началото на август 2014-а и се задържа на тази позиция 4 седмици. Сега обаче той има шанс за рекорд до края на годината, тъй като отказалите се до края на 2017-а заради контузии Анди Мъри (№3) и Новак Джокович (№6), ще продължат да губят точки.\n\nГришо пък продължава битката и за класиране на финалния „Мастърс“ на ATP в Лондон. В годишната класация българинът е шести с преднина от 110 т. пред Марин Чилич и само на 45 зад петия Стан Вавринка.\n\nИзкачването на Григор до №8 е и единствената промяна в Топ 10 на света, където лидер остава Рафаел Надал, пред Роже Федерер, Анди Мъри и др.\n\nПри жените Виктория Томова остава първа ракета на България за втора поредна седмица. 22-годишната софиянка падна с шест позиции в класацията на WTA до 155-о място с 367 точки, но остава пред Цветана Пиронкова, която е 164-а с 353 точки. Промени в топ 10 няма, като начело продължава да е Гарбине Мугуруса (Исп), следвана от Симона Халеп (Рум), Елина Свитолина (Укр) и др.\n\n\n \n                    ", "date": "2017.09.25", "title": "Гришо отново №8, има шанс за рекорд"}
{"url": "http://www.monitor.bg/a/view/85832-%D0%91%D0%BE%D1%81%D1%8A%D1%82-%D0%BD%D0%B0-%D0%9C%D0%BE%D0%BD%D0%B0%D0%BA%D0%BE-%D0%BD%D0%B5%D0%B6%D0%B5%D0%BB%D0%B0%D0%BD-%D0%B2-%D0%BA%D0%BD%D1%8F%D0%B6%D0%B5%D1%81%D1%82%D0%B2%D0%BE%D1%82%D0%BE/", "text": "Олигархът купувал магистрати и висши полицаи\n                    Президентът и собственик на футболния клуб „Монако” Дмитрий Риболовлев може да бъде изгонен от едноименното княжество, известно и като данъчен рай, заради корупционен скандал. По информации на авторитетния френски вестник Journal du Dimanche, милиардерът от руския град Перм, който вложи във футболното си владение около 300 милиона евро, е обявен от принц Албер за персона нон грата.Риболовлев е обвинен в подкупването влиятелни местни чиновници и на високопоставени полицейски служители. Съответното съдебно производство срещу него е било открито миналия петък от прокуратурата в Монако. Всички авторитетни чиновници, както и самият принц Албер Втори, са прекратили отношенията си с руския олигарх, допълва изданието.Публикуваните напоследък информации за дружбата с руския милиардер доведоха до оставката на местния министър на правосъдието Филип Нармино. Според медиите бившият министър дори е бил задържан в ареста, след като станало ясно, че той е получавал от Риболовлев щедри подаръци и дори му е гостувал в имението му в Швейцария.Според източници на Journal du Dimanche, олигархът и неговите приближени оказвали силен натиск върху следствените органи и полицията на Монако, за да насочат в изгодно за тях русло следствените действия по делото с швейцарския дилър на художествени произведения Ив Бувие. Последният продал на Риболовлев около четиридесет картини на именити художници на необосновано завишени цени.Самият олигарх в дадения момент се намира в отпуск в Лос Анджелис и засега не е известно, дали ще се върне обратно в Монако. По-рано „Кралят на калия”, както е известен Риболовлев, безуспешно се опитваше да получи гражданство в княжеството.Дмитрий Риболовлев през последните години влиза в Топ 20 на най-богатите хора в Русия според списание „Форбс”. През миналия сезон монегаските спечелиха осмата си футболна титла във Франция, която дойде след 17-годишно прекъсване.\n\n\n                    ", "date": "2017.09.25", "title": "Босът на „Монако” нежелан в княжеството"}
{"url": "http://www.monitor.bg/a/view/62120-%D0%A1%D1%82%D1%83%D0%B4%D0%B5%D0%BD%D1%82%D0%B8%D1%82%D0%B5-%D0%BF%D1%83%D1%81%D0%BA%D0%B0%D1%82-%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D0%B2%D1%85%D0%BE%D0%B4-%D0%B7%D0%B0-%D1%80%D0%B5%D0%B2%D0%B0%D0%BD%D1%88%D0%B0-%D1%81-%D0%91%D0%B5%D0%BD%D1%84%D0%B8%D0%BA%D0%B0/", "text": "\n                    Ръководството на „Лукойл Академик“ ще пусне безплатен вход за всички желаещи да гледат на живо срещата-реванш с „Бенфика“ от втория квалификационен кръг на Шампионската лига на ФИБА. Мачът е във вторник от 18:30 часа в зала \"Универсиада\", а българският първенец спечели с 91:82 гостуването си в Лисабон в неделя вечерта. Нов успех ще прати „студентите“ в третия кръг на надпреварата, където ще спори с литовския „Ювентус Утена“.В същото време в Женева 6 водещите европейски федерации се обединиха и обявиха, че ще настояват Евролигата да пусне баскетболистите в националните им отбори за предстоящите квалификации за световно първенство. Техните клубни представите в най-силния турнир са 13 от 16-те участници.Казусът засяга сериозно и България предвид участието на Александър Везенков („Барселона“), Дий Бост („Жалгирис“) и Йордан Минчев („Фенербахче“) в двубоите на мъжкия национален отбор. Момчетата на Любо Минчев стартират в квалификациите за Китай 2018 с мач срещу една от приятните изненади от завършилото европейско – Финландия, в Ботевград на 24 ноември. В групата ни са още Исландия и Чехия.\n\n\n                    ", "date": "2017.09.25", "title": "„Студентите“ пускат свободен вход за реванша с „Бенфика“"}
{"url": "http://www.monitor.bg/a/view/86905-%D0%9B%D0%BE%D0%BA%D0%BE-%D0%BF%D0%BE%D0%B4-%D0%BE%D0%B1%D1%81%D0%B0%D0%B4%D0%B0-%D1%81%D0%BB%D0%B5%D0%B4-%D0%B7%D0%B0%D0%B3%D1%83%D0%B1%D0%B0%D1%82%D0%B0-%D0%BE%D1%82-%D0%91%D0%BE%D1%82%D0%B5%D0%B2/", "text": "Киров: Радваме се, но без публика е тягостно\n                    Напрежението в „Локомотив“ е взривоопасно след загубата в пловдивското дерби от „Ботев“ с 0:3. Головете за „канарчетата“ вкараха Густаво Алфонсо, Тодор Неделев и Ндонгала, а мачът oстана като първият в историята между двата тима, който се игра без фенове.След поражението ултрасите на „Локомотив“ бяха бесни и тръгнаха да щурмуват собствения си стадион, за да потърсят сметка от играчите. Запалянковците били въоръжени с камъни и метални палки, но полицаите били подготвени и отблъснали атаката. С това обаче проблемите в града не свършиха, като двете агитки си организираха масов бой в Цар-Симеоновата градина. Униформените обаче също успели да реагират навреме и да предотвратят сериозно меле. Двете агитки са били разделени благодарение на кучета и моторизирания отряд „Сигма“, похвалиха се от МВР.Гневът на ултрасите бе насочен и към собственика Христо Крушарски, който бе призован да напусне клуба заедно с треньора Воин Войнов. Както е ясно, преди мача бизнесменът се изцепи, че ще бие „Ботев“ и с юношите, но явно сметките му се оказаха без кръчмар.В лагера на „Ботев“ пък съжалиха, че не са могли да празнуват заедно със запалянковците успеха. Треньорът Николай Киров разкри, че атмосферата е била тягостна и не е почувствал двубоя като дерби. „Тягостна атмосфера, няма фенове, няма емоция, няма заряд. Не можахме да се зарадваме както трябва. Няма кой да викне, да се усети тръпката. Аз преди всеки двубой паля свещ в една точно определена църква, сега също беше така“, коментира спецът. \n\n\n                    ", "date": "2017.09.25", "title": "„Локо“ под обсада след загубата от „Ботев“"}
{"url": "http://www.monitor.bg/a/view/48460-%D0%AF%D1%81%D0%B5%D0%BD-%D0%9F%D0%B5%D1%82%D1%80%D0%BE%D0%B2-%D1%81-%D0%BF%D1%80%D0%B5%D1%81%D1%82%D0%B8%D0%B6%D0%BD%D0%B0-%D0%BF%D0%BE%D0%B1%D0%B5%D0%B4%D0%B0-%D0%BD%D0%B0%D0%B4-%D0%A4%D0%B5%D0%BB%D0%B8%D0%BA%D1%81-%D0%9C%D0%B0%D0%B3%D0%B0%D1%82/", "text": "\n                    Българският специалист Ясен Петров записа пореден престижен резултат в китайската Суперлига. След успеха над Мануел Пелегрини и равен с Фабио Капело, Пловдивския Джанини записа победа и над Феликс Магат. Това стана факт, след като „Хенан Жиани“ се наложи с 2:1 над водения от германския специалист „Шандонг Луненг“ в мач от 26 кръг. С тази победа „Хенан“ заема 12-о място в класирането с 27 точки. Така Ясен Петров е на път да изпълни основната си цел – да спаси тима от изпадане. Тази задача му беше поставена при поемането на отбора през юни. В момента „Хенан Жиани“ има аванс от осем точки пред опасната зона, а до края на сезона остават четири кръга. Лидер е „Гуанджоу Евъргранде“ с 58 точки.Воденият от Александър Станков „Мейджоу Хака“ пък продължава победната си серия във Втора китайска дивизия. Бившият отбор на Валери Божинов се наложи с 3:1 при гостуването си на „Синдзян“ в мач от 27 кръг. За Сашо Станков и момчетата му това е четвърта поредна победа, след която в клуба вече дишат по-спокойно за оцеляването си в групата. Тимът се изкачи на 11-ото място с 30 точки, на 8 от зоната на изпадащите.\n\n\n                    ", "date": "2017.09.25", "title": "Ясен Петров с престижна победа над Феликс Магат"}
{"url": "http://www.monitor.bg/a/view/25590-%D0%A1%D1%82%D0%BE%D0%B9%D1%87%D0%BE-%D0%B8%D0%BB%D0%B8-%D0%94%D0%B5%D1%80%D0%BC%D0%B5%D0%BD%D0%B4%D0%B6%D0%B8%D0%B5%D0%B2-%D0%BF%D0%BE%D0%B5%D0%BC%D0%B0%D1%82-%D0%A7%D0%B5%D1%80%D0%BD%D0%BE-%D0%BC%D0%BE%D1%80%D0%B5/", "text": "\n                    Бившите треньори на „Лудогорец“ Стойчо Стоев и Георги Дерменджиев са фаворити за наследник на Гонзо в „Черно море“. Както е ясно, в момента тимът временно е воден от Емануил Луканов, но шансовете на наставника да остане за постоянно са минимални. В момента и Стоев, и Дерменджиев са свободни. По всяка вероятност разговорите с тях ще се водят след мача на „моряците“ с „Левски“, който е идния уикенд. След двубоя предстои двуседмична пауза в шампионата заради световните квалификации, като се очаква тогава „Черно море“ вече да има нов треньор. За поста на Гонзо се спряга и сегашният наставник на „Верея“ Илиан Илиев. Спецът публично негодува срещу финансовата криза в отбора и забавените заплати, но е решил да даде кредит на доверие за ръководството. Ако варненци пък искат да го ангажират, „Верея“ ще настоява за компенсация.\n\n\n                    ", "date": "2017.09.25", "title": "Стойчо или Дерменджиев поемат „Черно море“"}
{"url": "http://www.monitor.bg/a/view/7205-2000-%D0%B0%D1%80%D0%BC%D0%B5%D0%B9%D1%86%D0%B8-%D1%89%D1%83%D1%80%D0%BC%D1%83%D0%B2%D0%B0%D1%82-%D0%A2%D1%8A%D1%80%D0%BD%D0%BE%D0%B2%D0%BE-%D0%B7%D0%B0-%D0%BC%D0%B0%D1%87%D0%B0-%D1%81-%D0%95%D1%82%D1%8A%D1%80/", "text": "\n                    На сериозна подкрепа ще се радва ЦСКА-София при визитата си на „Етър“. Мачът е в събота от 14:45 часа, като се очаква над 2000 „червени“ фенове да пристигнат във Велико Търново. От агитката са планирали и шествие из града до стадион „Ивайло“, но все още се чака одобрението от полицията. За гостуващите фенове ще има специален паркинг, а освен това организираните запалянковци от София ще бъдат ескортирани от органите на реда. От „Армията“ организират екскурзия за мача, която струва 16 лева. Цената на билета пък е 8 лева.В ЦСКА-София настроението е приповдигнато след осемте поредни победи и първото място в класирането, като играчите на Стамен Белчев се радват на сериозна подкрепа във всеки един мач.В същото време две добри новини дойдоха в клуба. Първата е, че звездата Фернандо Каранга е получил българско гражданство и вече няма да заема квота на чужденец извън ЕС. Другата е, че вкаралият 3 гола на „Несебър“ Кевин Кубемба има повиквателна за националния отбор на Конго за предстоящите световни квалификации в зона Африка.\n\n\n                    ", "date": "2017.09.25", "title": "2000 „армейци“ щурмуват Търново за мача с „Етър“"}
{"url": "http://www.monitor.bg/a/view/33536-postmodern-jukebox-%D0%BA%D0%B0%D0%BD%D1%8F%D1%82-%D0%BD%D0%B0-%D1%81%D1%83%D0%B8%D0%BD%D0%B3-%D0%B2-%D0%9D%D0%94%D0%9A/", "text": "\n                    След два изключително успешни десанта в България, Postmodern Jukebox се завръщат за трети път в страната, за да ни пренесат в света на суинга и джаза. Музикантите, които по традиция, ще възпроизведат популярни съвременни парчета в различен аранжимент, ще забавляват родните меломани на 15 май. Терен на купона ще даде отново зала 1 на НДК, а пропуски за събитието вече могат да бъдат намерени на цени между 50 и 160 лв. в мрежата на Eventim.\n\nСофия се превръща в една от любимите дестинации на групата с идеен двигател Скот Брадли, като за трета поредна година не излиза от списъка с местата, през които преминава световното й турне. Като своеобразно „благодаря“ на почитателите си у нас, членовете на бандата изпълниха „Хубава си моя горо“. Робин Адел Андерсън, която е сред най-оборотните изпълнителки от формацията пък получи заслужени аплодисменти, като проговори на български.\n\nСред най-популярните парчета, които ще чуем най-вероятно в суинг или джаз аранжимент от Postmodern Jukebox догодина, са My Heart Will Go On на Селин Дион, We Can’t Stop на Майли Сайръс, Royals на Лорд, Single Ladies на Бионсе и др.\n                    ", "date": "2017.09.25", "title": "Postmodern Jukebox канят на суинг в НДК"}
{"url": "http://www.monitor.bg/a/view/54339-%D0%9A%D0%B0%D0%BD%D1%8F%D1%82-%D0%9C%D0%B5%D0%BB-%D0%93%D0%B8%D0%B1%D1%81%D1%8A%D0%BD-%D0%B4%D0%B0-%D1%81%D0%BD%D0%B8%D0%BC%D0%B0-%D0%BD%D0%B0%D1%88-%D0%B8%D1%81%D1%82%D0%BE%D1%80%D0%B8%D1%87%D0%B5%D1%81%D0%BA%D0%B8-%D1%84%D0%B8%D0%BB%D0%BC/", "text": "\n                    Легендарният холивудски актьор и режисьор Мел Гибсън може да снима филм в България, съобщи бизнесменът Ивелин Михайлов. Той разкри, че са започнали преговори с кино звездата от „Смело сърце“ за реализация на лента, свързана с българската история, съобщава ТВН. Най-вероятно темата ще бъде свързана с т. нар. Селски цар - Ивайло. „Има известна аналогия с неговия герой от „Смело сърце“, но той, за разлика от Ивайло, не успява да стане цар“, коментира амбициозният бизнесмен. Лентата ще бъде заснета в исторически парк, който в момента се изгражда край Варна. Михайлов е категоричен, че разположен на площ от 130 декара, той ще бъде най-големият парк от подобен вид в света. В него хронологично ще бъдат пресъздадени различни епохи от развитието на човешката цивилизация, оставили отпечатък по нашите земи, но ще се предлагат и тематични атракции, съчетани с възможности за хранене, отдих и провеждане на различни развлекателни мероприятия. „16 от римските императори са били тракийци или хора, родени в нашите земи. Ще започнем оттам, още от древната ни история. После ще продължим с историята на траките, понеже Спартак и Орфей са герои от световна величина. Но малко хора по света, дори и малко българи знаят, че корените им са от нашите земи“, казва още Михайлов. Посетителите на историческия парк ще имат възможност да напишат послание на кирилица за любим човек върху агнешка кожа, да упражнят някой от занаятите в миналото, както и да опитат био храна, с каквато са се хранили българите в миналото. Очаква се паркът да бъде готов до една година.\n\n\n                    ", "date": "2017.09.25", "title": "Канят Мел Гибсън да снима наш исторически филм"}
{"url": "http://www.monitor.bg/a/view/54294-%D0%94%D0%B6%D0%B5%D0%B9-%D0%9B%D0%BE-%D0%B4%D0%B0%D1%80%D0%B8-1-%D0%BC%D0%B8%D0%BB%D0%B8%D0%BE%D0%BD-%D0%B7%D0%B0-%D0%B1%D0%B5%D0%B4%D1%81%D1%82%D0%B2%D0%B0%D1%89%D0%B8%D1%82%D0%B5-%D0%B2-%D0%9F%D1%83%D0%B5%D1%80%D1%82%D0%BE-%D0%A0%D0%B8%D0%BA%D0%BE/", "text": "\n                    Латино дивата Дженифър Лопес дари 1 милион долара в помощ на бедстващите в Пуерто Рико. Певицата предаде колосалната сума по време на кампания в Ню Йорк за набиране на средства за острова, разрушен от урагана „Мария“. Главен двигател за доброто дело е произхода на изпълнителката на Ain't Your Mama, тъй като родителите й са пуерториканци. Звездата от „Свекървище“ даде заявка, че ще продължи да работи с други латиноамерикански знаменитости в подкрепа на бедстващия остров. Припомняме, че циклонът взе най-малко 33 жертви в областта, електрозахранването е прекъснато, а телекомуникационните връзки са почти изцяло са унищожени.   \n\n\n                    ", "date": "2017.09.25", "title": "Джей Ло дари 1 милион за бедстващите в Пуерто Рико "}
{"url": "http://www.monitor.bg/a/view/25586-%D0%A4%D0%B5%D0%BD%D0%BE%D0%B2%D0%B5-%D0%B8%D1%81%D0%BA%D0%B0%D1%82-%D0%96%D0%B5%D0%BD%D0%B0%D1%82%D0%B0%D1%87%D1%83%D0%B4%D0%BE-%D0%B4%D0%B0-%D0%B5-%D0%B1%D0%B8%D1%81%D0%B5%D0%BA%D1%81%D1%83%D0%B0%D0%BB%D0%BD%D0%B0/", "text": "\n                    Жената-чудо, станала символ на върлите феминистки през последната година, би трябвало да бъде бисексуална. Такава петиция подписаха фенове, според които за сложната сексуална ориентация на героинята има оставени следи още от оригиналните комикси. „Авторът на „Жената-чудо: Прераждане“ Грег Рука признава: Даяна е била влюбена и е имала връзки и с други жени. Някои от вас си мислят, че тази подробност няма да окаже влияние, но това съвсем не е така. За хора като мен, които рядко се припознават с измислен персонаж, има огромно значение“, пише в писмото си към “Дисни“ Джиана Колиер-Питс, която застава начело на подписваната петиция. По думите й фактът, че тази част от историята на принцесата-воин е пропусната в лентата от 2017 г., където суперлативи за играта си в главна роля получи Гал Гадот, е повече от смущаващ. Причината – героинята, която в основите си трябва да послужи като символ на свободата на изразяване на жените, пренебрегва немалка част от тях, а именно – бисексуалните.\n\nФранчайзът на „Дисни“ към момента е показал единствено едно увлечение на Жената-чудо – към американския войник Стив Тревър (Крис Пайн). Затова фенове все още имат надежда, че в предстоящите филми сексуалността на принцеса Даяна ще бъде допълнително разнищена.\n\nТова, въпреки всичко е малко вероятно, тъй като продукцията ще пропусне печалби от един от най-големите пазари на световно ниво – Китай, където ленти с подобна тематика често не намират дистрибуция.\n                    ", "date": "2017.09.25", "title": "Фенове искат Жената-чудо да е бисексуална "}
{"url": "http://www.monitor.bg/a/view/10824-%D0%9F%D0%BE%D1%81%D0%BE%D0%BA%D0%B8-%D1%82%D1%80%D1%8A%D0%B3%D0%B2%D0%B0-%D0%BF%D0%BE-%D0%BA%D0%B8%D0%BD%D0%B0%D1%82%D0%B0-%D0%BF%D1%80%D0%B5%D0%B7-%D1%8F%D0%BD%D1%83%D0%B0%D1%80%D0%B8/", "text": "\n                    Филмът „Посоки“ на режисьора Стефан Командарев ще дебютира в родните киносалони на 26 януари 2018 г. Българската публика обаче ще има шанс да му се наслади в аванс в рамките на конкурса „Златна роза“. Събитието ще се проведе между 30 септември и 7 октомври във „Фестивален и конгресен център“ - Варна, а прожекцията на лентата ще се състои на 5 октомври. „Посоки“ се очаква с голям интерес у нас, тъй като се изяви като отличник на някои от най-престижните кинофестивали в света. Филмът грабна „Специална награда на журито“ за невероятната игра на целия актьорски състав в Сараево.Сюжетът проследява шест столични таксита, в които се случват различни истории, повлияни от абсурдите и проблемите на българската действителност. В ролите на шофьорите и техните клиенти, обрали суперлативите на филмовия фест в Босна и Херцеговина, влизат актьорите Ирини Жамбонас, Асен Блатечки, Васил Василев - Зуека, Стефан Денолюбов, Юлиан Вергов, Васил Банов, Герасим Георгиев – Геро, Иван Бърнев, Стефка Янорова, Николай Урумов и др.Лентата бе включена и в селекцията „Особен поглед” на тазгодишния фестивал в Кан. Знаменитата актриса Ума Търман, която блесна като председател на журито, лобира до последно състава на „Посоки“ да получи отделна специална награда за актьорско майсторство. Филмът на Командарев бе аплодиран от публиката 10 минути след края на финалните надписи на световната си премиера на Лазурния бряг, а престижни издания като The Hollywood Reporter класираха лентата в Топ 5 на източноевропейските заглавия, които трябва да се видят на всяка цена в рамките на форума.Международното разпространение на „Посоки” е поето от немската компания ARRI Media International, която се е заела със задачата да котира проекта извън страните, участващи като копродуценти (България, Германия и Македония). Филмът ще бъде прожектиран в 10 държави, закупили правото да го излъчват на територията си.  \n\n\n                    ", "date": "2017.09.25", "title": "„Посоки“ тръгва по кината през януари"}
{"url": "http://www.monitor.bg/a/view/25302-%D0%92%D0%B8%D0%BD%D0%BE-%D0%B8-%D1%82%D1%80%D0%B8%D1%87%D0%B0%D1%81%D0%BE%D0%B2%D0%B0-%D1%80%D0%B5%D0%BF%D0%B5%D1%82%D0%B8%D1%86%D0%B8%D1%8F-%D0%B7%D0%B0-%D0%A1%D1%8A%D0%BB%D0%B8-%D0%95%D1%80%D0%BD%D0%B0/", "text": "Рок идолът ще стисне ръката на Асен Блатечки и Мартин Макариев след шоуто\n                    С прясно приготвено гуакамоле, хрупкави пилешки крилца и тортила чипс ще се подкрепи Съли Ерна часове преди да даде тон за песен в „Арена Армеец“, научи „Монитор“. Висококачественото вино и канадска суха джинджифилова бира са единствените напитки в изискванията за кетъринг на фронтмена на Godsmack. По отношение на комфорта в гримьорната тойи държи само на красивите стъклени чаши. Рок звездата пристигна у нас днес с музикантите от соловия си проект, а на сцената ще бъде подкрепен и от щрайх на Класик ФМ радио. Със Съли в София трябваше да долети и челистката Ирина Чиркова, но участието й в европейската част на турнето бе отложено заради ангажимент със Селин Дион в Лас Вегас. Очаква се след последния бис Ерна да се срещне с двама от близките си приятели тук – режисьорите Асен Блатечки и Мартин Макариев. Миналата година изпълнителят на Serenity опозна красотите по трасето между Варна и Балчик за снимките на „Бензин“, където имаше една единствена реплика на чист български: „На майната си“. Още тогава Асен сподели със Съли намеренията си да му връчи главна роля в следващия си филм. С Макариев Ерна има оферта да работи по криминалето „Черни досиета“, чиито сюжет в момента е разработен като библия за сериал и за чужд пазар.Ерна ще ни събере на рок медитация за пореден път по покана на \"Кантус Фирмус\" и по повод 11-я рожден ден на радио Z-Rock. Миналият октомври той разпродаде зала 1 на НДК два пъти в рамките на един и същи ден, а обмена на енергии го накараБеше прекрасно да дойда в страната ви и да се запозная с хора, които започнах да възприемам като много добри приятели. Обичам вашата култура. Когато за пръв път дойдох, не знаех какво да очаквам, но сега съм наясно колко топли и дружелюбни хора сте вие. Това е страхотно място. Място, където бих искал да прекарам повече време.“, сподели наскоро в интервю за Z-Rock музикантът.\n\n\n                    ", "date": "2017.09.25", "title": "Вино и тричасова репетиция за Съли Ерна"}
{"url": "http://www.monitor.bg/a/view/75773-%D0%9C%D0%BE%D0%B4%D0%B5%D0%BB%D0%B8%D1%82%D0%B5-%D0%BD%D0%B0-%D0%97%D0%BB%D0%B0%D1%82%D0%BA%D0%B0-%D0%B4%D0%B5%D1%84%D0%B8%D0%BB%D0%B8%D1%80%D0%B0%D1%85%D0%B0-%D0%BD%D0%B0-%D0%B1%D0%B0%D1%80%D0%BF%D0%BB%D0%BE%D1%82/", "text": "\n                    Плеймейтката Златка Райкова пренебрегна традиционната котешка пътечка и използва барплота на един от най-оборотните нощни клубове в София, за да представи модната си колекция. Сред звездите, дошли да видят първи най-актуалните тоалети на лейбъла Bless by Zlatka Raykova, бяха певицата Алисия, Евгени Минчев, поп-фолк дивата Ванеса, актрисата Илияна Лазарова, както и половинката на преквалифициралия се в дизайнер секссимвол – MMA боецът Георги Валентинов.  След впечатляващото шоу-ревю в гостите на Райкова продължиха да се забавляват с хитовете на Алисия и Ванеса. Това е вторият опит на еротичната моделка да стартира собствен бизнес. Преди години тя започна да разработва своя сватбена агенция, но претърпя неуспех. \n\n\n                    ", "date": "2017.09.25", "title": " Моделите на Златка дефилираха на барплот"}
{"url": "http://www.monitor.bg/a/view/62661-%D0%92%D0%B5%D1%81%D0%B5%D0%BB%D0%B8%D0%BD-%D0%9F%D0%BB%D0%B0%D1%87%D0%BA%D0%BE%D0%B2-%D0%BE%D1%82%D0%B2%D0%B0%D1%80%D1%8F-%D0%BF%D1%8A%D1%80%D0%B2%D0%B0%D1%82%D0%B0-%D1%87%D0%B0%D1%81%D1%82%D0%BD%D0%B0-%D1%80%D0%BE%D0%B7%D0%BE%D0%B2%D0%B0%D1%80%D0%BD%D0%B0/", "text": "\n                    Актьорът Веселин Плачков ще отвори първата частна розоварна в България. Инициативата е поверена на Тачо, в чиято кожа скочи Плачков за новия си филм „Дамасцена“. Действието се развива по време на Прехода, когато започва ликвидация на предприятия и отчуждаване на земи, а героят решава да следва моралните си пориви. Лентата представя българската мечта с амбицията да вдъхнови сънародниците ни, че си струва да се бориш за добър живот у нас. „Ако успеем с филма поне пет човека да върнем от чужбина в България, да ги убедим, че това има смисъл, значи сме си свършили работата.“, заяви пред impressio.dir.bg Плачков. Продукцията ще излезе на голям екран през октомври. На режисьорския стол сяда Тодор Анастасов, а снимачния сет се разпростира в Етнографски комплекс „Дамасцена“, който носи името на маслодайния сорт рози. Мястото е сгушено в полите на Стара планина и точно там Веселин покани гостите си в рамките на риалити формата „Черешката на тортата“. Сред знаменитостите, които гощава тогава актьорът, беше и нежната му половинка – певицата Мариана Попова. Звездната двойка загатна за връзката си в началото на годината с кадър във Фейсбук. \n\n\n                    ", "date": "2017.09.25", "title": "Веселин Плачков отваря първата частна розоварна "}
{"url": "http://www.monitor.bg/a/view/10830-%D0%90%D0%BB%D0%B8%D1%81%D0%B8%D1%8F-%D1%81%D0%B8-%D1%87%D1%83%D1%80%D1%83%D0%BB%D0%B8%D0%BA%D0%B0-%D1%81-%D0%B3%D0%B0%D0%B4%D0%B6%D0%B5%D1%82%D0%BE-%D0%BD%D0%B0-%D0%91%D0%BE%D0%B6%D0%B8%D0%BD%D0%BE%D0%B2-%D0%BD%D0%B0-%D1%81%D1%8A%D1%80%D0%B1%D0%BE%D0%B0%D0%BD%D0%B3%D0%BB%D0%B8%D0%B9%D1%81%D0%BA%D0%B8/", "text": "\n                    Фолкпевицата Алисия призна, че е в добри отношения с бащата на детето си Валери Божинов. Не само това, изпълнителката на „Мачкай“ е успяла да се сприятели и с неговата приятелка – сръбския модел Биляна Дол. „Чуваме се често, тя ми изпраща снимки, когато Валерко е при тях. Никога не е имало бариера между нас. Говорим си на сръбски и английски, а тя вече знае и няколко думички на български“, обясни Алисия пред bTV.\n\nДвете се запознали на официална вечеря, организирана от футболния ни национал. „Когато нещата между тях двамата станаха сериозни, той ни изведе на вечеря с нея и Валерко. Тогава ми направи впечатление, че тя се отнесе с изключително уважение към мен като майка на детето на големия Валери“, допълни още Алисия.\n\nСамо преди дни Божинов-младши навърши 10 години, а празника си момчето посрещна заедно с баща си и новата му приятелка. Въпреки това обаче не пропускал да се чуе с Алисия минимум по десет пъти на ден. „Сега знам, че е много щастлив. Валерко много обича баща си и се чувства добре при него и Биляна“, разкри Алисия. Тя отрече с Валери да са имали грандиозни скандали относно издръжката на малкия, като сумата, която нападателят на френския „Лозана“ заделял, е около 1000 лв. на месец.\n\nСлед като с Николета Лозанова размениха половинките си в лицето на Божинов и Ники Михайлов, Алисия е категорична, че не желае да поддържа контакт с друг, освен с бащата на Валерко. „Оттам нататък всеки си поема живота в ръцете си. Не искам да развалям семейната идилия на никого и не искам да оставям грешни впечатления. Затова не търся комуникация по какъвто и да е повод“, разясни певицата, дала обет пред себе си, че няма да говори за романтичните нюанси в живота си, преди да забременее или да получи предложение за брак.\n                    ", "date": "2017.09.25", "title": "Алисия си чурулика с гаджето на Божинов на сърбо-английски "}
{"url": "http://www.monitor.bg/a/view/89878-%D0%9A%D0%B0%D0%B9%D0%BB%D0%B8-%D0%94%D0%B6%D0%B5%D0%BD%D1%8A%D1%80-%D0%BD%D0%BE%D1%81%D0%B8-%D0%B1%D0%B5%D0%B1%D0%B5%D1%82%D0%BE-%D0%BD%D0%B0-%D0%9A%D0%B8%D0%BC-%D0%B8-%D0%9A%D0%B0%D0%BD%D0%B8%D0%B5/", "text": "\n                    Новината, че риалити сензацията Кайли Дженър чака дете, провокира интересни теории от страна на феновете. Твърдението, че 20-годишната красавица всъщност носи бебето на знаменитата си сестра Ким Кардашиян и рапърът Кание Уест бързо доби популярност. Най-младото попълнение от клана Кардашиян съобщи, че ще дари с наследник половинката си – музикантът Травис Скот, но почитателите на Keeping Up With the Kardashians опитват да оспорят това. „Ами ако се окаже, че Кайли всъщност износва третото бебе на Ким и Кание“ и „Ако изобщо е бременна, то значи е сурогатна майка на детето на Ким. Все пак е бизнес дама“, са само част от коментарите по конспиративната сюжетна линия. Сред доводите се открояват фактите, че и двете майки очакват момиченце, което да проплаче в началото на 2018 г. Че 36-годишната изкусителка, прославила се с пищните си задни форми и голи селфита, иска още един наследник стана ясно в края на март. В шоуто си тя сподели, че е готова за тази крачка, но докторите не й позволяват. Моделът и изпълнитеялт на Gold Digger вече възпитават две рожби. Дъщеричката им Норт Уест се появи на бял свят през 2013 г., а малкият Сейнт Уест - 2 години по-късно. Междувременно Ким наложи „брачна пробация“ на Кание. Той разполага с времето от 4 месеца, за да докаже на нежната си половинка, че е добър съпруг. „Те ходят на терапия и полагат големи усилия за да се сближат отново. Вече си устройват романтични срещи веднъж седмично. Ким спря да го командва и да мрънка и той започна отново да се чувства като мъж във връзката им“, разкри наскоро пред RadarOnline близък до тях източник.  \n\n\n                    ", "date": "2017.09.25", "title": "Кайли Дженър носи бебето на Ким и Кание"}
{"url": "http://www.monitor.bg/a/view/63206-%D0%A1%D0%B2%D0%B5%D1%82%D0%BB%D0%B0%D0%BD%D0%B0-%D0%92%D0%B0%D1%81%D0%B8%D0%BB%D0%B5%D0%B2%D0%B0-%D0%B8%D1%81%D0%BA%D0%B0-%D0%B4%D0%B0-%D1%80%D0%BE%D0%B4%D0%B8-%D1%82%D1%80%D0%B8-%D0%B4%D0%B5%D1%86%D0%B0-%D0%BD%D0%B0-%D0%93%D1%83%D1%89%D0%B5%D1%80%D0%BE%D0%B2/", "text": "\n                    Да дари с поне трима наследника Христиан Гущеров - това планира плеймейтката Светлана Василева, която преди няколко месеца се настани в любовното ложе на милионерския син. „Аз страшно много обичам децата. Със сигурност искам две или три и мисля, че ми е време“, намигна чаровната блондинка пред bTV.\n\nВасилева е категорична, че не иска да си прави пиар на гърба на Гущеров и отношенията си с него, но разкри, че в момента на раздялата му с фолкпевицата Мария двамата не са се познавали лично. „Тогава все още излизахме заедно с нея и се смяхме заедно, когато в медиите излязоха спекулации, че аз съм причината за развода. Няма нищо вярно в това“, отсече еротичният модел. Въпреки това Светлана призна, че с Мария вече не поддържат никаква връзка.\n\nОще в началото на аферата между русата изкусителка и бизнесмена, Василева се похвали, че е „любимата му играчка“. Ролята на Купидон във връзката им пък изиграл фолкидолът Азис.\n                    ", "date": "2017.09.25", "title": "Светлана Василева иска да роди три деца на Гущеров"}
{"url": "http://www.monitor.bg/a/view/21462-300-%D0%BA%D1%83%D0%BA%D0%BB%D0%B5%D0%BD%D0%B8%D1%86%D0%B8-%D0%BE%D1%82-9-%D1%81%D1%82%D1%80%D0%B0%D0%BD%D0%B8-%D0%B4%D0%B0%D0%B4%D0%BE%D1%85%D0%B0-%D1%81%D1%82%D0%B0%D1%80%D1%82-%D0%BD%D0%B0-%D0%B4%D0%B5%D1%81%D0%B5%D1%82%D0%B8%D1%8F-%D0%9F%D0%B8%D0%B5%D1%80%D0%BE/", "text": "\n                    Близо 300 куклени актьори от 9 страни на Европа за десети път се събраха в Стара Загора, за да вземат участие в международния куклено-театрален фестивал за възрастни „Пиеро“.\n\nВ програмата на продължаващия до 29 септември фест са предвидени 36 прояви, а за наградите на престижния конкурс кандидатстват 9 от общо 13-те спектакъла. Жури с председател д-р Светла Бенева ще оценява спектаклите, сред оценителите са словенката Йелена Цветко, драматург и куклен актьор, немският режисьор Франк Бернхард, композиторът Нелко Коларов и сценографката Светла Бъчварова.\n\nФестивалът стартира с премиерната постановка на домакините „Животът бяс“ по Достоевски, а при официалното откриване сред експозиция, събрала кукли от спектакли, играни в Града на липите шест десетилетия бе прочетено приветствието от министъра на културата Боил Банов.\n\n„Фестивалът Пиеро стъпва с любов и отговорност върху 60-годишната история на театъра и влага усилията и любовта си в трасиране на нови пътища в кукленото изкуство“, коментира Дарин Петков, директор на Старозагорския куклен театър и куратор на мащабната проява.Той акцентира на най-интересните моменти от програмата, сред тях е „Одисея с лопата” на театралната компания на Филип Женти от Париж.\n\nСъдбата на Ана Каренина проследява съвместната продукция на чешки и словенски куклени актьори от студио Damuza „ KAR/REPASS .Своите най-нови проекти представят театри от Любляна, Барселона, Маастрихт, Москва и Будапеща.\n\nСред българските трупи лица пловдивчани с „Дама пика“ и уличната „Мале-Мале”.Предвиден е и практически семинар за физически театър под наслов „Дуети-дуети“, който ще се води от прима балерината на Софийската опера Веса Тонова.\n                    ", "date": "2017.09.25", "title": "300 кукленици от 9 страни дадоха старт на десетия „Пиеро“"}
{"url": "http://www.monitor.bg/a/view/45895-%D0%9A%D0%B5%D0%B1%D0%B0-%D0%BF%D1%8F-despacito-%D0%B2-%D0%97%D0%B0%D0%BF%D0%B0%D0%B4%D0%B5%D0%BD-%D0%BF%D0%B0%D1%80%D0%BA/", "text": "\n                    Сръбската звезда Драган Коич, по-популярен сред меломаните като Кеба, вдигна градуса на настроението с изненадващо изпълнение на световния хит Despacito по време на фестивала „София Мези“. Събитието, което по традиция съчетава балканската скара с безплатни концерти на родни и сръбски знаменитости, стартира преди дни в Западен парк в София. Сред специалните гости на последното издание на „София Мези“ бе именно Кеба, който отново не пропусна да засвидетелства любовта си към българските фенове и запя някои от парчетата си на родния ни език. Стотици софиянци се стекоха на концерта му у нас, като освен на кръшни танци, те се насладиха още на чевермета с печени прасета, ракия, греяно вино и бира. Броени часове преди появата на Кеба с фолклорни букети публиката подгряха Ивелина Колева и Славка Калчева.\n\nНародните танци бяха акцент и в последната вечер от фестивала, като с награда от „София мези“ в неделя си тръгнаха и най-добрите самодейни състави. Големият концерт за закриването изнесоха рок любимците от „Сигнал“.\n                    ", "date": "2017.09.25", "title": "Кеба пя Despacito в Западен парк "}
{"url": "http://www.monitor.bg/a/view/38766-%D0%92%D0%B0%D1%81%D0%B8%D0%BB-%D0%91%D0%B0%D0%BD%D0%BE%D0%B2-%D0%B7%D0%BE%D0%B2%D0%B5-%D0%B7%D0%B0-%D0%BE%D1%81%D1%82%D0%B0%D0%B2%D0%BA%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%A1%D0%91%D0%A4%D0%94/", "text": "Иван Павлов заяви, че на този етап не се оттегля\n                    Известният актьор Васил Банов отправи открито писмо до киногилдията у нас, с което поиска сметка от председателя на Съюза на българските филмови дейци Иван Павлов за редица нарушения в дейността на организацията и го призова да подаде оставка. Като член на Управителния съвет на СБФД, възпрепятстван да присъства на общото събрание на 25 септември, Банов посочва в писмото си примери за редица договори за наем на помещения, сключени за нищожни суми далеч под пазарните цени, което ощетява съюза. „Леката кола, с която се вози председателят на СБФД Иван Павлов, надявам се само по съюзни дела, е закупена по времето на Георги Стоянов през 2012 г. по лизингова схема, като изплащането ще продължи до ноември 2017 г. Няма документи за отчет, за да разберем всички ние за какво и как се ползва нашият автомобил, а изминатите километри от 2012 г. досега са средно около 15 000 на година. Това е доста за служебен автомобил на беден съюз като нашия“, пише Васил Банов. И още: „Заплатата на Иван Павлов е 1800 лв. месечно, а един тежко болен член на съюза получава помощ от съюза 150 лв. годишно. Как да ги сравним?“Васил Банов заявява още: „Не вярвам на този председател и го съветвам да си подаде оставката“. Актьорът предлага промени в устава на СБФД, между които председателят и членовете на УС да се избират за не повече от два мандата, независимо дали са поредни или не. Той се обявява и против продажбата на базата на съюза в Лесидрен, особено при този председател.Редица филмови дейци подкрепиха призива на Васил Банов. Сред тях са легендарният актьор Васил Михайлов, Надежда Славова, директор на анимационния фестивал „Златен кукер“, арх. Николай Йотов, член на Социалната комисия към „Филмаутор“ и др.Иван Павлов не пожела на този етап да коментира казуса, като заяви за „Монитор“, че общото събрание е приключило и на този етап УС не е гласувал никакви оставки. \n\n\n                    ", "date": "2017.09.25", "title": "Васил Банов зове за оставка на шефа на СБФД"}
{"url": "http://www.monitor.bg/a/view/80392-%D0%9D%D0%B8%D0%BA%D0%BE%D0%BB%D0%B0-%D0%90%D0%BD%D0%B0%D1%81%D1%82%D0%B0%D1%81%D0%BE%D0%B2-%D0%B2%D1%8A%D0%B7%D0%BA%D1%80%D1%8A%D1%81%D0%B2%D0%B0-%D0%BD%D0%B0-%D0%9A%D0%B8%D0%BD%D0%BE%D0%BC%D0%B0%D0%BD%D0%B8%D1%8F/", "text": "Големият актьор с последна роля във филмовия дебют на Галин Стоев\n                    Дебютният игрален филм на театралния режисьор Галин Стоев - „Безкрайната градина“, ще открие 31-вото издание на фестивала „Киномания“ на 16 ноември в зала 1 на НДК. Цели 7 години са били необходими на екипа да доведе до публиката своя проект, който носталгично ще ни подари последното екранно превъплъщение на незабравимия Никола Анастасов. Галин и драматургът Яна Борисова са работили две лета над сценария, в основата на който е лиричната пиеса на Борисова „Приятнострашно“. Тя е позната от спектакъла на Театър 199 със Снежина Петрова, Стефан Вълдобрев, Радена Вълканова и Вежен Велчовски в един деликатно загатнат любовен четириъгълник, а сега във филма вместо тях ще видим съвсем младите актьори Мартин Димитров, Елица Матева, Димитър Николов и Глория Петкова. Никола Анастасов е в образа на тъжно-смешния възрастен диригент, когото досега познавахме от изпълнението на Владо Пенев на сцената. Сценарият, естествено, се е „еманципирал“ от сюжета на пиесата, но настроението си остава същото.„Безкрайната градина“, чийто първи тийзър бе показан вчера пред журналисти, е нежна, чувствена творба, по Чеховски изградена на полутонове и подводно течение на чувствата. „Исках да направя филм извън тенденциите, „промотирани“ днес, когато отвсякъде ни казват колко всичко е безнадеждно. Искахда предизвикаме емоционално пробуждане в един свят, анестезиран от чувства“, обясни режисьорът, определяйки работата си като „любовен филм без класическа любовна сцена – никой никого не докосва, не съблича, не изнасилва...“. Конфигурацията на любовния четириъгълник е същата както в началото, така и в края на историята, но под повърхността на видимото се създават и срутват вселени. Оператори са Георги Богданов и Борис Мисирков, които са „измислили“ още един пълноправен герой в тъканта на повествованието: вълшебната София денем и особено нощем – толкова красива, колкото рядко сме я виждали. Градът, увековечен от тяхната камера, ще бъде представен и във фотоизложба пред Народния театър през ноември.В зала 1 на НДК ще се завъртят общо 6 филма от програмата на Киномания 2017. Един от тях е „Да обичаш Винсент“ - пълнометражен анимационен филм, рисуван изцяло с маслени бои, посветен на великия художник Ван Гог. Сред авторите на анимацията има и българска следа – художничката Елизабет Христова. „Матилда“ на известния режисьор Алексей Учител за любовта на младия император Николай ІІ и балерината Матилда Кшесинска предизвикаТой ще бъде показан у нас 23 дни след руската си премиера. Новият филм на Джордж Клуни – черната комедия „Субурбикон“ по сценарий на братя Коен с Мат Деймън и Джулиан Мур, пък ще зарадва родните киномани само 3 дни след световната премиера. По традиция фестивалът ще заложи и на най-новото заглавие на Уди Алън - „Въртележката“ с Кейт Уинслет и Джъстин Тимбърлейк, които в лентата работят в лунапарк. Документалният Buena Vista Social Club: Adios на Люси Уокър, номинирана за „Оскар“ за друга своя работа - „Пустош“, е за прощалното турне на легендарните кубински музиканти.За 30 години досега фестивалът „Киномания“ е представил над 2000 филма, сред които 50 български, в повече от 6000 прожекции. Сега в програмата са включени около 50 творби, още 2 от които български. Водеща тема в тазгодишното издание е изкуството. Тя е застъпена в заглавия като „Люмиер“ за основоположниците на седмото изкуство, в документалните за Карлос Саура и Ела Фицджералд, игралните за Нина Симоун и Далида и др. Проявата ще тече до 30 ноември в арт кината на столицата, Варна и Пловдив. \n\n\n                    ", "date": "2017.09.25", "title": "Никола Анастасов възкръсва на „Киномания“"}
{"url": "http://www.monitor.bg/a/view/29745-%D0%A0%D1%83%D1%81%D0%BA%D0%B8-%D0%B3%D0%B5%D0%BD%D0%B5%D1%80%D0%B0%D0%BB-%D0%B7%D0%B0%D0%B3%D0%B8%D0%BD%D0%B0-%D0%B2-%D0%A1%D0%B8%D1%80%D0%B8%D1%8F/", "text": "\n                    Руски генерал е бил убит при бомбардировка на джихадистката групировка „Ислямска държава“ близо до източния сирийски град Дейр аз Зур, съобщи руското министерство на отбраната.\nДивизионният генерал Валерий Асапов е бил убит при експлозия на снаряд по време на внезапна бомбардировка с минохвъргачка, извършена от бойци на ИД, посочва министерството, като уточнява, че руският офицер бил военен съветник на сирийските правителствени войски.\nГенералът се намирал в команден пост на сирийските войски и помагал на сирийските командири да ръководят операциите за освобождаване на Дейр аз Зур, се казва в съобщението. Министерството отбелязва, че Валерий Асапов ще бъде награден посмъртно.\nНеизменен съюзник на сирийския режим, Русия се намеси с военна сила в конфликта през септември 2015 г. в помощ на правителствените сили, изпитващи по това време затруднения в съпротивата си срещу бунтовниците и джихадистите, отбелязва АФП. Впоследствие властите в Дамаск спечелиха много победи с подкрепата на руски въздушни удари и руски военни съветници, назначени към войската.\nМеждувременно стана ясно, че сирийските демократични сили (СДС), подкрепяни от САЩ в тяхната офанзива срещу \"Ислямска държава\" в Северна Сирия са обявили създаването на граждански съвет за управление на цялата провинция Дейр аз Зур, предаде Ройтерс.\nСДС бяха определили 100 представители на местни племена, които да се съберат и да изберат членовете на гражданския съвет, който да управлява провинцията. В заключителния документ от тази среща новоизбраният граждански съвет заявява, че негов приоритет ще бъде завръщането на десетките хиляди жители на провинцията, избягали през годините на конфликт. Съветът обявява, че ще положи усилия и за възстановяване на основните комунални услуги в провинцията и призовава оглавяваната от САЩ коалиция да предостави помощ на Дейр аз Зур.\n \n                    ", "date": "2017.09.25", "title": "Руски генерал загина в Сирия"}
{"url": "http://www.monitor.bg/a/view/53954-%D0%97%D0%B0%D0%BF%D0%BE%D1%87%D0%BD%D0%B0-%D1%80%D0%B5%D1%84%D0%B5%D1%80%D0%B5%D0%BD%D0%B4%D1%83%D0%BC%D1%8A%D1%82-%D0%B7%D0%B0-%D0%BD%D0%B5%D0%B7%D0%B0%D0%B2%D0%B8%D1%81%D0%B8%D0%BC-%D0%9A%D1%8E%D1%80%D0%B4%D0%B8%D1%81%D1%82%D0%B0%D0%BD/", "text": "\n                    Референдум за независимост започна в понеделник сутринта в иракския автономен район Иракски Кюрдистан. Регистрирани са 5,2 милиона души от 5,6 милиона с право на глас. Те ще отговарят на въпроса \"Искате ли районът Кюрдистан и кюрдските зони около него да станат независима страна?\".\nПо данни на Висшия съвет за референдума в Кюрдистан ходът на вота се следи от над 400 международни наблюдатели и повече от 600 журналисти, една трета от които представляват чуждестранни медии.\nОсвен в Иракски Кюрдистан - неофициалното наименование на кюрдския автономен район, включващ провинциите Ербил, Сулеймания и Дахук, референдумът обхваща и спорни територии между Ербил и Багдад, по-специално богатата на петрол провинция Киркук, контролирана от кюрдските военизирани формирования пешмерги. От минаретата на джамиите в Киркук правоверните бяха призовани да се явят пред урните, посочва АФП.\nПравителството в Багдад се обяви срещу референдума, който според властите е неконституционен. Против него са също Анкара. Турският президент Реджеп Таиип Ердоган нарече референдума „неприемлива сепаратистка стъпка“ и обеща да предприеме различни действия. Сирия също е против гласуването.Референдумът е смятан за неуместен от Вашингтон и ред европейски столици, тъй като според тях подкопава усилията в борбата с тероризма и за гарантиране на сигурност в региона.\nПрезидентът на Иракски Кюрдистан Масуд Барзани вече гласува - усмихнат, облечен с национална носия, информира кюрдската агенция \"Рудау\".\nСред първите участници във вота днес бе и Наджмаддин Карим, губернаторът на провинция Киркук, чиято оставка бе гласувана от парламента на Ирак.\nРъководството на Иракски Кюрдистан няма намерение да провъзгласи независимост от централното правителство веднага щом приключи референдумът, успокои Барзани. \"Били сме фактор на стабилността десетки години и ще останем такъв занапред\", цитира думи на Барзани кюрдската телевизия \"Рудау\".\nПремиерът на Иракски Кюрдистан потвърди, че Ербил настоява за диалог с Багдад.\nРезултатът ще стане ясен денонощие след края на гласуването. Няма съмнения какъв ще бъде той - повечето кюрди искат независимост, допълва АФП.  \n\n\n                    ", "date": "2017.09.25", "title": "Започна референдумът за независим Кюрдистан"}
{"url": "http://www.monitor.bg/a/view/1041-%D0%9C%D0%B5%D1%80%D0%BA%D0%B5%D0%BB-%D1%83%D0%BF%D1%80%D0%B0%D0%B2%D0%BB%D1%8F%D0%B2%D0%B0-%D0%AF%D0%BC%D0%B0%D0%B9%D0%BA%D0%B0-%D0%BF%D0%BE%D0%B4-%D0%BF%D0%BE%D0%B3%D0%BB%D0%B5%D0%B4%D0%B0-%D0%BD%D0%B0-%D0%BA%D1%80%D0%B0%D0%B9%D0%BD%D0%BE-%D0%B4%D0%B5%D1%81%D0%BD%D0%B8/", "text": "\n                    Ангела Меркел ще управлява четвърти мандат. Партията й Християндемократически съюз печели 33%, сочат официално обявените резултати от вота в неделя, при избирателна активност 76,2%, което е с 5,7 на сто по-малко от вота през 2013 г.Консервативният блок на Меркел печели и има голяма преднина пред класиралата се втора Социалдемократическа партия на Мартин Шулц, която има 20,5 на сто. Това са рекордно ниски резултати за партията и те са големият губещ с най-ниското постижение в историята си.Победата на Меркел обаче бе помрачена от историческия пробив на откровено антиимигрантската крайно дясна партия в парламента - „Алтернатива за Германия”с 12,6 % е трета политическа сила и е първата крайнодясна партия в Бундестага от края на Втората световна война насам. АзГ се е класирала на второ място във всички провинции на бившата ГДР, освен в две, а в Саксония дори е първа политическа сила (27%). Още след обявяването на предварителните резултати, когато стана ясно, че тази партия е трета и фактически става неформален лидер на опозицията, един от лидерите на Азг – Алекзандер Гауланд заяви, че сега започва „лов“ на Меркел. Тя пък от своя страна обеща да анализира ситуацията, защото при АзГ са „избягали“ около един милион от нейните избиратели.След четири години принудително прекъсване, в Бундестага се завръща Свободната демократическа партия (СвДП), която очаквано събра около 10,7% от гласовете.„Зелените” демонстрираха подобен резултат – те имат подкрепата на 8,9% от избирателите, а Лявата партия – на 9,2%.По този начин за пръв път от 1953 г. в Бундестага ще бъдат представени шест партии, които преодоляха 5-процентната бариера.Консервативният блок, който включва две формации - Християндемократически съюз и Християнсоциален съюз ще заеме 246 места в парламента на Германия. Социалдемократите ще получат – 153 мандата, което е с 40 по-малко от предишните избори, дебютантите от „Алтернатива за Германия“ ще получат 94 места. Свободните демократи ще бъдат с 80, „Зелените“ с 67, а Левите – с 69 места.След като разочарованите от постижението си социалдемократи в лицето на Мартин Шулц заявиха, че няма да встъпват в коалиции и ще останат в опозиция, възможен е само един вариант за формиране на управляваща коалиция. По цветовете на партиите, които ще влязат в нея в Германия тя вече бе кръстена с екзотичното име „Ямайка“ и представлява съюз между блока ХДС/ХСС, Свободните демократи и „Зелените”. Немските наблюдатели обаче предупреждават, че такова правителство може да бъде извънредно нестабилно заради разногласия по ключови въпроси в партиите.\n\n\n                    ", "date": "2017.09.25", "title": "Меркел управлява ЯМАЙКА под погледа на крайно десни"}
{"url": "http://www.monitor.bg/a/view/10772-%D0%9F%D0%BE%D1%80%D0%BD%D0%BE%D1%82%D0%BE-%D0%BF%D1%80%D0%B8%D1%87%D0%B8%D0%BD%D1%8F%D0%B2%D0%B0-%D0%B8%D0%BC%D0%BF%D0%BE%D1%82%D0%B5%D0%BD%D1%82%D0%BD%D0%BE%D1%81%D1%82/", "text": "\n                    Американски специалисти откриха, че разпространената сред младите мъже еректилна дисфункция е свързана с гледането на порно, пише сп. \"Ролинг стоунс\", цитирано от Лента.\nПърви за проблема заговори проф. Ейбрахам Моргънтейлър от Харвардския медицински институт. Въпреки че много изследователи се съмняват в наличието на връзка между порнографията и импотентността, все повече научни трудове показват, че филмите за възрастни влияят негативно върху сексуалното желание и удовлетворение. Хиляди посетители на сайтовете \"Ребуут нейшън\" и \"Йор брейн он порн\", посветени на борбата с пристрастяването към порното, са убедени, че са засегнати от проблема.\nПо думите на сексуалния терапевт Ванеса Марин, в последните две-три години се наблюдава покачване на еректилната дисфункция при младите мъже, докато по-рано заболяването било характерно за по-възрастни хора.\nРезултатите от изследването на уролога Матю Кристман от Сан Диего показаха, че разпространението на импотентността е свързано с порнографията. Специалистите изследваха 312 мъже на възраст от 20 до 40 години. От тях 3,4 % са отговорили, че предпочитат да гледат филми за възрастни, отколкото да правят секс. Останалите анкетирани, фенове на порнографията, са имали по-изявени проблеми с еректилната дисфункция.\n                    ", "date": "2017.09.25", "title": "Порното причинява импотентност "}
{"url": "http://www.monitor.bg/a/view/85924-%D0%A2%D1%80%D1%8A%D0%BC%D0%BF-%D0%B7%D0%B0%D0%B1%D1%80%D0%B0%D0%BD%D1%8F%D0%B2%D0%B0-%D0%B4%D0%BE%D1%81%D1%82%D1%8A%D0%BF%D0%B0-%D0%BD%D0%B0-%D1%85%D0%BE%D1%80%D0%B0-%D0%BE%D1%82-%D0%92%D0%B5%D0%BD%D0%B5%D1%86%D1%83%D0%B5%D0%BB%D0%B0-%D0%B8-%D0%9A%D0%9D%D0%94%D0%A0-%D0%B2-%D0%A1%D0%90%D0%A9/", "text": "\n                    САЩ ще забранят достъпа до своята територия за граждани на Северна Корея, Венецуела и още пет страни съгласно нов президенски указ, съобщи Белият дом, цитиран от Ройтерс.\nНовите ограничения, които влизат в сила на 18 октомври, засягат още граждани на Иран, Чад, Сирия, Йемен и Сомалия. Указът е резултат от повторна преоценка на първоначалната забрана от януари на президента Доналд Тръмп, която бе отхвърлена от американски съдилища. През март Тръмп издаде нов модифициран указ, който временно забраняваше на широк кръг граждани на Иран, Чад, Сирия, Йемен и Сомалия да влизат в САЩ. Тази мярка отново бе отхвърлена от федерален съд, после обжалвана пред Върховния съд, който планира да разгледа казуса на 10 октомври.\nОбявеният указ добавя КНДР и Венецуела към списъка с петте мюсюлмански държави. Посочва се, че те са рискови и освен това \"неадекватно\" сътрудничат на изискванията на Вашингтон за достоверна идентификация на своите граждани и споделяне на информация за лица, криминално проявени или носещи риск за сигурността.Междувременно стана ясно, че над две трети от американците са против непредизвикан военен удар на САЩ срещу Северна Корея и вярват, че по-скоро американските военни ръководители биха се справили с дипломатическата криза с Пхенян. Това сочи допитване на в. \"Вашингтон пост\" и Ей Би Си нюз.Според анкетата 67 процента от американците са на мнение, че САЩ не бива да извършват превантивен военен удар срещу Северна Корея.Представителната извадка е обхващала 1002 възрастни американци, които в периода 18-21 септември е трябвало да отговорят на 20 въпроса за това дали президентът Тръмп и неговата администрация са в състояние да се правят с възможна военна конфронтация със Северна Корея и да управляват страната.Повечето американци имат доверие в способността на военните ръководители в САЩ да се справят по отговорен начин проблема със Северна Корея: 72 процента от анкетираните заявяват, че имат \"много голямо\" или \"доста голямо\" доверие във военното ръководство.Мнозинство от 70 процента смятат, че Северна Корея представлява сериозна заплаха за Съединените щати, но едва 39 на сто подкрепят удари срещу севернокорейски военни цели, за да бъде принуден Пхенян да се откаже от ядрената си програма.\n\n\n                    ", "date": "2017.09.25", "title": "Тръмп забранява достъпа на хора от Венецуела и КНДР в САЩ "}
{"url": "http://www.monitor.bg/a/view/19900-%D0%A1%D0%BC%D0%B5%D0%BD%D1%8F%D1%82-%D1%83%D1%87%D0%B5%D0%B1%D0%BD%D0%B8%D0%BA-%D0%B2-%D0%A1%D0%B0%D1%83%D0%B4%D0%B8%D1%82%D1%81%D0%BA%D0%B0-%D0%90%D1%80%D0%B0%D0%B1%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%81%D0%BD%D0%B8%D0%BC%D0%BA%D0%B0-%D0%BD%D0%B0-%D0%BA%D1%80%D0%B0%D0%BB%D1%8F-%D1%81-%D0%99%D0%BE%D0%B4%D0%B0/", "text": "\n                    Министерството на образованието в Саудитска Арабия започна в неделя да заменя учебниците по социални науки, в които се появи снимка на крал Фейсал бен Абдел Азис заедно с героя от \"Междузвездни войни\" Йода. Това съобщи в \"Туитър\" представителят на министерството Мубарак ал Асими.На снимката Йода е на масата заедно с краля, когато той подписва устава на ООН през 1945 година. Фейсал бен Абдел Азис управлява Саудитска Арабия в продължение на 11 години и извършва много промени в кралството, включително неговата правна система.В неделя представител на министерството, което започнаха да обвиняват в преднамерено издевателство над монарха, направи извънредна среща с отговорните за грешката в учебника. \"След като бе определен виновникът за грешката в издадения учебник, министерството на образованието започна замяна на учебниците по социални науки за средните училища във всички управления\", отбеляза Ал Асими.Създател на изображението, на което Йода е до краля Фейсал бен Абдел Азис, е саудитският художник Абдула аш Шахри. Той признава, че е създал цяла серия такива снимки, поставяйки върху исторически фотографии с помощта на фотошоп популярни съвременни персонажи с цел да ги направи \"по-малко депресивни\".Той пояснява, че Йода не е случайно редом с монарха. \"Той беше мъдър и добър оратор и затова аз реших, че Йода е най-близкия по характер до краля персонаж. Освен това Йода е в зелено\", разказва художникът пред саудитските медии. При това Аш Шахри подчертава, че няма отношение към появяването на своята работа в учебника.Както е известно, Йода е измислен персонаж и един от главните герои във вселената на култовата сага на Джордж Лукас „Междузвездни войни“. Йода се появява във всичките филми от поредицата, с изключение на „Епизод IV – Нова надежда“. Първата му поява на голям екран е като учител джедай в „Епизод V – Империята отвръща на удара“, който тренира Люк Скайуокър в пътищата на джедаите. Неговата роля е разширена по-нататък с появи в трите филма от новата трилогия. Йода умира в „Междузвездни войни: Епизод VI - Завръщането на джедаите“, когато е на 900 години. Характерен е с особения синтаксис на изказа си и любим герой на поколения.\n\n\n                    ", "date": "2017.09.25", "title": "Сменят учебник в Саудитска Арабия заради снимка на краля с Йода"}
{"url": "http://www.monitor.bg/a/view/14907-%D0%A0%D0%B0%D0%B7%D0%B2%D0%B5%D0%BD%D1%87%D0%B0%D1%85%D0%B0-%D1%85%D0%BE%D0%BC%D0%B5%D0%BE%D0%BF%D0%B0%D1%82%D0%B8%D1%8F%D1%82%D0%B0/", "text": "\n                     \n\nНаучният консултативен съвет на европейските академии (EASAC), публикува декларация, в която отдели хомеопатията от медицината.\n\nЕкспертите на консултативния съвет на европейските академии остро разкритикува претенциите на хомеопатичните продукти, основавайки се на анализа и заключенията на научните оценки, вече публикувани от авторитетни и безпристрастни органи, цитирани в декларацията.\n\nДокументът от 12 страници обобщават наличните резултати от изследвания, обзори и парламентарни доклади, които показват неефективността на хомеопатични лекарства.\n\n\"Няма известни заболявания, за които съществуват силни, възпроизводими доказателства, че хомеопатията е ефективна извън плацебо ефекта\" - се казва в доклада.\n\nСпоред европейски учени, вредитите от този вид алтернативна медицина са от това, че тя може да забави търсенето на медицинска помощ. Има опасения и за \"безопасността на подобни препарати, свързани с лошия контрол на качеството при приготвянето на хомеопатичните лекарства\".\n\nЦелта е да се помогне на потребителите и пациентите да получат доказана, точна и ясна информация.\n\n\"От съществено значение е прилагането на стандартизираната регулаторна рамка, основана на информацията за ефикасността, качеството и безопасността на продукта, както и на точни рекламни практики в рамките на Европейския съюз\", се казва в изявлението.\n\nХомеопатията е вид алтернативна медицина, която включва използването на силно разредени препарати, които предизвикват, според привържениците на тази терапия, симптоми, подобни на симптомите на болестта. Концепцията се основава на псевдонаучния принцип \"подобното предизвиква подобно\". Многократно проведените клинични проучвания показват, че ефектът от хомеопатията е приблизително сравним с ефекта на плацебо. Това не спира привържениците на хомеопатията - фенове на този вид алтернативна медицина могат да бъдат намерени във всяко кътче на Земята.\n\n \n                    ", "date": "2017.09.25", "title": "Развенчаха хомеопатията"}
{"url": "http://www.monitor.bg/a/view/84926-%D0%A5%D0%B8%D0%BB%D1%8F%D0%B4%D0%B8-%D0%B5%D0%B2%D0%B0%D0%BA%D1%83%D0%B8%D1%80%D0%B0%D0%BD%D0%B8-%D0%B7%D0%B0%D1%80%D0%B0%D0%B4%D0%B8-%D1%81%D1%8A%D0%B1%D1%83%D0%B6%D0%B4%D0%B0%D1%89-%D1%81%D0%B5-%D0%B2%D1%83%D0%BB%D0%BA%D0%B0%D0%BD-%D0%BD%D0%B0-%D0%BE-%D0%91%D0%B0%D0%BB%D0%B8/", "text": "\n                    Близо 50 000 жители на индонезийския остров Бали са евакуирани през последните дни заради сеизмична дейност на вулкан, която поражда опасения, че той може да изригне за пръв път от повече от половин век, съобщи говорител на местните власти, цитиран от Франс прес.\n\"Евакуирани са вече 48 450 души\", съобщи говорителят на службата за реакция на природни бедствия Суторо Пуруо Нугрохо на пресконференция в Джакарта. В неделя бе обявено, че са евакуирани около 34 000 души.\nВулканът Агунг, който е на около 75 км от туристическия град Кута, клокочи от месец август. В петък на острова бе обявена максимална степен на тревога, а индонезийските власти препоръчаха на хората да стоят най-малко на 9 км от кратера.\nЕвакуираните местни жители са настанени във временни подслони или са приети от роднини.\nИма обаче хора, които продължават да отказват да се евакуират, отбеляза представителят на властите.\n\"Първата причина е, че още не е имало изригване. Втората е, че се тревожат за добитъка си\", каза той.\nБлизо 2000 крави от околностите на връх Агунг също са преместени.\nМеждународното летище на столицата на Бали Денпасар, където ежегодно кацат милиони туристи, засега продължава да работи нормално. Летищното ръководство обаче следи ситуацията отблизо и допуска, че е възможно то да бъде затворено.\nПрез ноември 2015 г. летището временно спря работа заради изригване на вулкан на съседния остров Ломбок, който изхвърли облаци сажди, създаващи опасност за въздушния транспорт.\nВулканът Агунг е изригвал за последен път през 1963 г. Тогава загинаха над 1000 души.\nИндонезия е разположена върху Тихоокеанския \"огнен пръстен\", където сблъсъкът на тектонични плочи предизвиква чести земетресения и значителна вулканична дейност.\n \n                    ", "date": "2017.09.25", "title": "Хиляди евакуирани заради събуждащ се вулкан на о. Бали"}
{"url": "http://www.monitor.bg/a/view/47743-%D0%97%D0%B0%D0%BB%D0%BE%D0%B2%D0%B8%D1%85%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%BA%D0%B0%D0%BD%D0%B8%D0%B1%D0%B0%D0%BB%D0%B8-%D0%B8%D0%B7%D1%8F%D0%BB%D0%B8-30-%D1%87%D0%BE%D0%B2%D0%B5%D0%BA%D0%B0-%D0%B2-%D0%A0%D1%83%D1%81%D0%B8%D1%8F/", "text": "\n                    Семейство канибали, изяло около 30 човека в течение на 20 години, е било задържано в Краснодарския край в Русия, съобщиха местните медии.Според някои, става дума за Дмитрий и Наталия Бакшееви. Преди няколко дни на територията на авиационното училище в Краснодар били намерени пакет и вана с човешки части.Полицаите са арестували първоначално 35-годишния Дмитрий - местен жител, след като пътен работник открил загубения му телефон, на който имало фотографии на разчленени човешки тела, с които той позирал.До момента официално е потвърдена смъртта само на един човек, но уликите са зловещи. Двойката не само изяждала хората, но и консервирала месото им в буркани и по различни начини в хладилника.Според краснодарските медии в момента жената все още дава показания за десетките убийства, които заедно с мъжа си е извършила. Данните са на \"Блокнот Краснодар\", позовавайки се на органи, близки до разследването.При разпитите жената е разпознала по фотографии 30 тела, които заедно с мъжа й са убили и изяли. Жената е започнала да дава подробни описания, след като е говорила с жена-психолог от Нижни Новгород. До момента всички жертви на людоедите се смятали за безследно изчезнали. Вече са разкопани костите на седем тела.В дома на канибалите били открити телефони на жертвите, различни видеоуроци и рецепти за това как се приготвя човешко месо, включително и как се консервира.На една от снимките имало дата: 28.12.1999 г. Това кара следователите да подозират, че двойката е извършвала престъпленията в течение на близо 20 години.През целия период същата жена работила като медицинска сестра във военното училище и се предполага дори е хранила курсантите-летци с човешко месо.В хладилника са намерени седем пакета със замразени останки. За да бъдат идентифицирани те трябва да се проведе генетична експертиза.За разлика от жената, мъжът обяснил фотографиите само с това, че просто се е снимал с тях, а труповете намерил в района на авиаторските жилища.Преди да бъдат разкрити людоедите, в Краснодар са се носили слухове за клошари людоеди, върлуващи край училището за летци. Според тях, злодеите живеели като бездомници в мазето на училището.На улица Дзержински в Краснодар се намира Краснодарското висше военно авиационно училище да летци „А. К. Серов“. Почти 150 от завършилите го са получили звание Герои на съветския съюз. Няколко бивши курсанти са космонавти.\n\n\n                    ", "date": "2017.09.25", "title": "Заловиха семейство канибали, изяли 30 човека в Русия "}
{"url": "http://www.monitor.bg/a/view/56012-%D0%94%D0%B5%D0%B1%D1%8E%D1%82%D0%B0%D0%BD%D1%82%D0%B8%D1%82%D0%B5-%D0%B2-%D0%91%D1%83%D0%BD%D0%B4%D0%B5%D1%81%D1%82%D0%B0%D0%B3%D0%B0-%D0%BE%D1%82-%D0%90%D0%BB%D1%82%D0%B5%D1%80%D0%BD%D0%B0%D1%82%D0%B8%D0%B2%D0%B0-%D0%B7%D0%B0-%D0%93%D0%B5%D1%80%D0%BC%D0%B0%D0%BD%D0%B8%D1%8F-%D1%81%D0%B5-%D0%BF%D0%BE%D1%80%D0%B0%D0%B7%D1%86%D0%B5%D0%BF%D0%B8%D1%85%D0%B0/", "text": "\n                    Скандал в ръководството разтърси крайнодясната партия \"Алтернатива за Германия\" часове след сериозния й успех на парламентарните избори. Съпредседателката Фрауке Петри обяви, че няма да е част от парламентарната група на АзГ в Бундестага и демонстративно напусна съвместна пресконференция на лидерите на движението. Петри спечели директен мандат от Саксония-Анхалт, където партията й е първа сила. По-рано Петри обяви, че не е съгласна с расистките и стряскащи изявления на свои колеги и че така партията ще загуби умерените избиратели.\n\nПетри отдавна е в конфликт с два от другите съпредседатели - Александер Гауланд и Алис Вайдел Вайдел. Тя остро критикува изявленията на Гауланд - преднамерено скандални. Неотдавна той без много да му мисли заяви, че войниците от Вермахта заслужават уважение независимо от престъпленията им, а веднага, след като стана ясно, че АзГ е трета сила в Бундестага, заяви пред камерите, че ще тръгне на лов за Меркел и всички стари партии, които „заслужават ритник в задника“. Той също така достатъчно провакативно твърди, че ислямът няма нищо общо с немските културни ценности, заявявал е, че ще се бори за забрана на външните символи на тази религия – минарета и виковете от тях, носене на хиджаб и т. н, но малко преди изборите се завъртя на 180 градуса и заяви, че подкрепя свободата на вероизповеданието.\n\nДругата фигура в скандалите е 38-годишната Алис Вайдел, дори само защото е доста нетипична за партията си фигура и вероятно е избрана, за да уравновесява отклоненията на Гауланд. Партията АзГ усилено набляга на класическото многодетно семейство, докато Вайдел е открита любителка на еднополовата любов и си има приятелка, която е от Шри Ланка. Двете имат дом в Швейцария, където отглеждат децата си. Този профил на Вайдел напълно противоречи на представата за германец с крайнодесни убеждения. Въпреки националността на половинката си Вайдел споделя позицията на АзГ, която е твърдо против мигрантите. Именно Вайдел спомогна за поставянето на тази тема в центъра на предизборните дебати в страната си. Друг елемент на несъвпадение с партията е факта, че Вайдел е направила достатъчно успешна кариера в международни финансови компании и е съвсем явно олицетворение на предимствата на глобализацията, против която са настроени мнозина привърженици на „Алтернатива за Германия“.\n\nТук трябва да се добави, че електоратът на партията е съставен предимно от мъже, като профилът на средностатистическия й привърженик е млад мъж с ниско образование и доходи.\n                    ", "date": "2017.09.25", "title": "Дебютантите в Бундестага от „Алтернатива за Германия“ се поразцепиха"}
{"url": "http://www.monitor.bg/a/view/82597-%D0%95%D0%BB%D0%B8%D1%82%D0%B5%D0%BD-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%B2%D0%BE%D0%B5%D0%BD%D0%B5%D0%BD-%D0%BF%D0%B8%D0%BB%D0%BE%D1%82-%D1%81%D0%B5-%D0%BF%D1%80%D0%B5%D0%B1%D0%B8-%D0%BD%D0%B0-%D0%B0%D0%B2%D0%B8%D0%BE%D1%88%D0%BE%D1%83/", "text": "\n                    Трийсет и шест годишният летец Габриеле Орланди, който бе сочен за един от петте най-добри военни пилоти на Италия, се преби в неделя следобед на авио-шоу край намиращия се южно от Рим град Терачина. С поверения му бомбардировач “Eurofighter” той изпълнявал над морето характерни за висшия пилотаж сложни фигури, с които предшествал изявите на прочутата ескадрила „Трикольорни стрели“. При последното си изпълнение Габриеле пикирал самолета си от огромна височина пряко към водната шир, но вместо в последния момент да премине в хоризонтален полет и отново да се вдигне, машината се забила в дълбините. Според специалистите от военновъздушните сили на Италия най-вероятно инцидентът се дължи на грешна команда или на дефект в електониката, тъй като до последния момент капитан Габриеле Орланди бил в контакт с контролната кула в близкото военно летище Пратика дел Маре и изпълнявал стриктно всички разпоредби на дежурния офицер…\n    За съжаление освен пред десетина хиляди зрители, стекли се да гледат авио-шоуто, трагедията се разиграва и пред очите на родителите и приятелката на загиналия пилот. Тялото му е открито два часа по-късно от дошлите на мястото на катастрофата военни катери. В разпространената в социалните мрежи от колегите на Габриеле тъга се посочва, че той не само е бил най-добрият сред тях, но бил завършил също така три висши образования – военни и цивилни и имал куп награди за заслуги към отбраната на Италия.\n                    ", "date": "2017.09.25", "title": "Елитен италиански военен пилот се преби на авиошоу"}
{"url": "http://www.monitor.bg/a/view/5303-%D0%94%D0%B2%D0%B5-%D0%B6%D0%B5%D0%BD%D0%B8-%D0%B1%D0%BB%D1%8A%D1%81%D0%BD%D0%B0%D1%85%D0%B0-%D0%B2%D0%B5%D0%BB%D0%BE%D1%81%D0%B8%D0%BF%D0%B5%D0%B4%D0%B8%D1%81%D1%82%D0%B8-%D0%B5%D0%B4%D0%B8%D0%BD%D0%B8%D1%8F%D1%82-%D0%BF%D0%BE%D1%87%D0%B8%D0%BD%D0%B0/", "text": "\n                    Две шофьорки от Пазарджик блъснаха с колите си двама велосипедисти, единият от които е издъхнал вследствие на пътния инцидент. Загиналият –охранител към фирма, се връщал от работа по шосето между селата Капитан Димитриево и Алеко Константиново, когато недалеч от сметището на града бил блъснат от „Фиат“, зад волана на който седяла 40-годишна жена. На мястото на инцидента са пристигнали автомобили на \"Бърза помощ\" и на полицията. За съжаление, оказало се, че колоездачът е мъртъв. На шофьорката на автомобила е взета проба за алкохол. В петък рано сутринта на улица в Пазарджик друга жена-шофьорка удари с колата си също колоездач.  41-годишната Н.М. от областния град блъснала с лек автомобил „Хюндай“ движещия се пред нея на велосипед неин съгражданин Б.А.-57г. Пострадалият е транспортиран и настанен в областната държавна болница в Пазарджик с фрактура на десния крак.\n                    ", "date": "2017.09.25", "title": "Две жени блъснаха велосипедисти, единият почина"}
{"url": "http://www.monitor.bg/a/view/49925-%D0%92%D0%BE%D0%BB%D0%B2%D0%BE-%D0%BF%D1%80%D0%B5%D0%B3%D0%B0%D0%B7%D0%B8-8%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D1%81-%D0%B1%D0%B5%D0%B1%D0%B5-%D0%B2-%D1%80%D1%8A%D1%86%D0%B5%D1%82%D0%B5/", "text": "\n                    \n                    ", "date": "2017.09.25", "title": "Шофьор помете 8-годишно момиче с бебе в ръце"}
{"url": "http://www.monitor.bg/a/view/88467-%D0%93%D1%80%D0%B8%D0%BD%D0%B3%D0%BE-%D1%80%D0%B5%D0%BA%D0%B5%D1%82%D0%B8%D1%80%D0%B0%D0%BB-%D0%B0%D0%B9%D1%82%D0%BE%D1%81%D0%BA%D0%B8-%D0%B1%D0%B8%D0%B7%D0%BD%D0%B5%D1%81%D0%BC%D0%B5%D0%BD-%D0%B7%D0%B0-50-%D0%B1%D0%BE%D0%BD%D0%B0/", "text": " Пратил наемник да стреля по къщата му, плашил с убийство цялата фамилия \n                    Възлюбеният на фолкдивата Софи Маринова - Гринго е замесен в брутален рекет и заплахи с убийство срещу богат айтоски търговец и фамилията му. Новината гръмна вчера, след като стана ясно, че 32-годишният Тодор Давидов е с повдигнато обвинение в ролята си на подбудител и помагач. Пряк извършител на изнудването е 27-годишният Стефан С. от Сандански, който Гринго довел в Айтос да изпълни поръчката и му наел квартира. Гаджето на Софка опитал да измъкне 50 бона от заможния айтоски бизнесмен Асен Атанасов - Акиф, който е комшия на баба му. До момента не е ясно дали двамата са имали съвместен бизнес и неуредени финансови отношения, които да са станали повод за наглия рекет. Разигралият се в Айтос екшън напомня мутренския стил на сенчестите групировки, наложен през 90-те години на миналия век.\n\nСъблазнен от богатството на комшията си, Гринго решил да измъкне от него тлъста пачка. Тъй като в махалата всичко го познавали много добре, той включил в схемата 27-годишния Стефан, който се наел да изпълни поръчката по рекета. Санданчанинът пристигнал на 19-ти септември в Айтос и се настанил в квартира, която Гринго му наел. Давидов му дал мобилен апарат и сим-карти, и пряко го ръководел в изпълнението на пъкления план, разкриха разследващи. Още същия ден реализацията на \"поръчката\" стартирала с телефонно обаждане до жертвата и брутално шантажиране. Непознат мъжки глас казал на Акиф, че ако не плати веднага 50 бона в брой, ще бъде физически ликвидиран. Заплахите продължили и на следващия ден, когато изнудвачите го заплашили, че ако не плати парите, не само той, но и всички членове на семейството му ще бъдат разстреляни. Асен Атанасов първо реагирал с насмешка, но разбрал, че работата става дебела, когато дъжд от куршуми се изсипал над дома му посред нощ. Изстрелите проехтели в нощта срещу 21-ви септември и надупчили фасадата и прозорците на луксозната му къща, която прилича повече на резиденция. Едва тогава Акиф хукнал към полицията да търси помощ. По време на стрелбата, къщата била пълна с народ и покушението като по чудо се размина без ранени. Само няколко часа били нужни на ченгетата, за да влязат в дирите на изнудвачите. Още същата вечер, Гринго и съучастникът му Стефан са били арестувани. По непотвърдена информация, изпълнителят на поръчката пропял веднага щом се озовал в ареста и разкрил цялата завера. \n\nСпоред събраните доказателства, Гринго действал като подбудител и помагач, в съучастие с авера си Стефан. Половинката на Софка ръководел цялата операция по изнудването и давал наставления на изпълнителя как да говори с търговеца, и му диктувал какви думи точно да използва докато го плаши с убийство. Гринго лично е осигурил на изпълнителя мобилен апарат и сим карти, от които да провежда разговорите с търговеца, предоставил му е и квартира, категорични са разследващите. В момента се събират доказателства за произхода на пистолета, с който е стреляно по дома на Акив и който най-вероятно е незаконен.\n\nСъучастникът на Гринго - Стефан е обвинен, че е изнудвал пряко айтозлията под смъртна заплаха, да се разпореди със сумата от 50 000 лева, против волята си, коментираха от държавното обвинение.\n\nРайонна прокуратура – Айтос вече входира в съда искане за определяне на постоянна мярка „задържане под стража“ спрямо двамата обвиняеми.\n\nЖертвата на изнудвачите Асен Атанасов - Акиф е един от най-заможните търговци в Айтос. Той се занимава с апетитен бизнес с производство на контейнери за смет и демонстрира висок стандарт на живот, който определено се набива на очи. Семейството му живее в огромна и луксозна триетажна къща на ул. \"Черно море\" в Айтос, която е населена предимно със заможни роми.  \n\nАко бъде признат за виновен, Софкиният Гринго ще получи от 2 до 8 години затвор и ще плати от 1000 до 3000 лв. глоба, коментираха юристи.\n                    ", "date": "2017.09.25", "title": "Гринго рекетирал айтоски бизнесмен за 50 бона"}
{"url": "http://www.monitor.bg/a/view/38624-%D0%A1%D1%8A%D0%B4%D1%8F%D1%82-%D0%BD%D0%B0%D1%88%D0%B5%D0%BD%D0%B5%D1%86-%D0%B2-%D0%93%D0%B5%D1%80%D0%BC%D0%B0%D0%BD%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D0%B4%D0%B6%D0%B5%D0%B1%D1%87%D0%B8%D0%B9%D1%81%D0%BA%D0%B8-%D0%BA%D1%80%D0%B0%D0%B6%D0%B1%D0%B8/", "text": "\n                    24-годишен български гражданин се изправя пред съд в Германия за организирането на група за джебчийски кражби. Петър Т. е задържан в дома му в Русе, след като е бил обявен от германските власти за международно издирване с европейска заповед за арест, издадена на 13 юни т.г.\n\nПо искане на Окръжната прокуратура в Русе  съдът е взел мярка за неотклонение „задържане под стража“. Определението подрежи на незабавно изпълнение, след като задържаният е оттеглил жалбата си, депозирана пред апелативната инстанция. Предстои прокуратурата в Русе да внесе искане в съда за предаване на лицето на искащата държава.\n\nПетър Т. е обвинен заедно с други лица за 22 престъпления, извършени на територията на Германия и други държави. Става въпрос за кражби с участието на жени, които са в родствена връзка с организатора. Те извършвали кражби на портмонета с пари в брой и ЕС-карти от дамски чанти, а после теглели различни суми от банкомат. В резултат на тази престъпна дейност са причинени имуществени вреди в размер на 10 хиляди евро.\n                    ", "date": "2017.09.25", "title": "Съдят нашенец в Германия заради джебчийство "}
{"url": "http://www.monitor.bg/a/view/51241-%D0%A2%D1%8A%D1%80%D1%81%D1%8F%D1%82-%D1%83%D0%B1%D0%B8%D0%B5%D1%86-%D0%BD%D0%B0-%D0%B4%D0%BE%D0%BC%D0%B0%D1%88%D0%BD%D0%BE-%D0%BA%D1%83%D1%87%D0%B5%C2%A0/", "text": "\n                    Полицията издирва извършителят на убийството на домашно куче. На 22 септември сутринта в полицейското управление в Стражица бил получен сигнал от жителка на село Бреговица, че неизвестен е застрелял домашния й любимец. На мястото са изпратени полицейски екип и ветеринарен лекар. При проверката било установено, че кучето действително е мъртво, но не е убито с куршум, а е ударено с тъп предмет във врата. По случая е образувано досъдебно производство. \n                    ", "date": "2017.09.25", "title": " Търсят убиец на домашно куче "}
{"url": "http://www.monitor.bg/a/view/56531-%D0%9F%D0%B8%D1%8F%D0%BD%D0%B8%D1%86%D0%B0-%D0%B1%D0%B8%D0%B5-%D0%BC%D1%8A%D0%B6-%D0%B3%D0%BB%D0%B5%D0%B4%D0%B0%D0%BB-%D0%B3%D0%BE-%D0%BB%D0%BE%D1%88%D0%BE-%D1%81-%D0%B8%D0%B7%D0%BA%D1%83%D1%81%D1%82%D0%B2%D0%B5%D0%BD%D0%BE%D1%82%D0%BE-%D1%81%D0%B8-%D0%BE%D0%BA%D0%BE/", "text": "\n                    29-годишен мъж отива на съд за нанасяне на телесна повреда на свой съгражданин. На 3 март 2017 г. обвиняемият Ангел П. отишъл до кварталния хранителен магазин, купил си бутилка бира и седнал при останалите посетители, като разговаряли и слушали музика. Няколко пъти собственикът на магазина му правил забележка да намали музиката, но под въздействие на изпития алкохол обвиняемият отново я усилвал. Около 19.40 ч. в магазина дошли пострадалият мъж и негов познат, с когото през деня монтирали кухненско обзавеждане. След като приключили работа решили да отидат до магазина и да изпият по едно питие. Докато пийвали, без конкретна причина обвиняемият си внушил, че С.С. го гледа лошо и затова му казал да не го гледа така накриво. Всъщност лявото око на пострадалия било изкуствено и той не виждал с него, но не отвърнал нищо на обвиняемия. Малко след това, без да казва нищо, Ангел П. ударил силно С. С. с юмрук в лицето, като от удара пострадалият паднал от пейката. Мъжете се намесели и хванал обвиняемия, за да не продължи да нанася удари, а след това той бил предаден и на дошлите полицаи, които му поставили белезници. Предстои насрочване на делото за разглеждане от съда.\n                    ", "date": "2017.09.25", "title": "Пияница бие мъж, гледал го лошо с изкуственото си око"}
{"url": "http://www.monitor.bg/a/view/88155-%D0%A7%D0%B5%D1%80%D0%B2%D0%B5%D0%B8%D1%82%D0%B5-%D0%BE%D1%82%D0%B8%D0%B2%D0%B0%D1%82-%D0%BD%D0%B0%C2%A0-%D1%81%D1%8A%D0%B4-%D0%B7%D0%B0-%D0%BE%D0%BF%D0%B8%D1%82-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE%C2%A0/", "text": "\n                    Двама братя роми от Павликени отиват на съд за опит за убийство. Обвинението срещу Илия и Станчо Славчеви е, че на 18 януари 2016 г. около 23,00 ч. проникнали в офис в центъра на Велико Търново с намерение да крадат. Там обаче братоците внезапно били изненадани от собственика на офиса Айдън Юсеинов и приятелите му Карамфил и Альоша. Притиснати братята се нахвърлили върху тримата мъже с щанга и пистолет, като ги ранили. След това избягали, но няколко часа по-късно били открити и арестувани от полицията. \n                    ", "date": "2017.09.25", "title": "Червеите отиват на  съд за опит за убийство "}
{"url": "http://www.monitor.bg/a/view/21862-%D0%93%D1%80%D0%B8%D0%BD%D0%B3%D0%BE-%D0%B8%D1%81%D0%BA%D0%B0-%D0%A1%D0%BE%D1%84%D0%BA%D0%B0-%D0%B7%D0%B0-%D0%B0%D0%B4%D0%B2%D0%BE%D0%BA%D0%B0%D1%82/", "text": "\n                    \n\n\n                    ", "date": "2017.09.25", "title": "Гринго остана в ареста, иска Софка за адвокат"}
{"url": "http://www.monitor.bg/a/view/27263-%D0%91%D0%94%D0%96-%D1%81%D0%BF%D0%B8%D1%80%D0%B0-%D0%BD%D0%BE%D1%89%D0%BD%D0%B8%D1%8F-%D0%B2%D0%BB%D0%B0%D0%BA-%D0%BC%D0%B5%D0%B6%D0%B4%D1%83-%D0%92%D0%B0%D1%80%D0%BD%D0%B0-%D0%B8-%D0%9F%D0%BB%D0%BE%D0%B2%D0%B4%D0%B8%D0%B2/", "text": "Ефективността на линията е между 30 и 50%\n                    От началото на декември БДЖ спира нощния влак между Варна и Пловдив, научи „Монитор“. Тренът, известен още като „Нощна Варна“, не е включен в новото разписание за 2018 г. на българските железници. Причината е липсата на влаккилометри, които държавата отпуска за пътнически превози всяка година на закъсалото ни държавно дружество.\n\nНа пътниците ще се наложи да правят прекачване в малките часове на нощта от една композиция на друга. Тези от Пловдив за Варна ще бъдат извозвани с нощния влак между Бургас и София през Пловдив до и от Карнобат. На гара Карнобат ще правят връзка с влака за София през Карлово за Варна.\n\nТова ще доведе до пореден\n\n \n\n\n\n \n\nна железниците ни. След спирането на „Нощна Варна“, който се движи по този маршрут от 30 години, хората ще бъдат принудени да се насочат към алтернативен начин на придвижване.\n\nПо време на обсъжданията на новия график за движение голяма част от гражданите са изразили недоволство за продължаващото орязване на влакове и тази година. Част от тях са обявили, че ще се обърнат към омбудсмана Мая Манолова, защото се нарушава свободата им на придвижване.\n\nСпоред изчисленията ефективността на „Нощна Варна“ е между 30 и 50%. Недоволството идва и от факта, че много други линии са с много по-малък пътникопоток, но са заложени в графика за догодина. Пред „Монитор“ представители на общинските власти, коментираха и липсата на диалог с БДЖ. От предложенията им за промени са били взети предвид едва няколко, свързани с технически грешки или час на тръгване.\n\nОсвен това от БДЖ са взели решение да премахнат бързите влакове със задължителна резервация – т.нар. търговски влакове, които не се дотират от държавата. Поради тази причина\n\n \n\n\n\n \n\nвече ще бъдат обикновени бързи влакове и ще бъдат вкарани в договора с държавата, за да не бъдат спрени. „Златни пясъци“ се движи по линията от Варна през Горна Оряховица до София, а „Янтра“ - от Горна Оряховица до София.\n\nОт новия график за движение става ясно, че чифт влакове между Свиленград и Пловдив също спират да се движат поради „ниска ефективност“, но най-вероятно отново става дума за спестяване на влаккилометри от страна БДЖ. Между Стара Загора и Карлово също се спира следобедният влак.\n\n \n\n\n\n \n\nще продължи да се движи, както и през тази година, в петък към Бургас и в събота към София. Ръководството на железниците отново е отказало исканията на почти всички общини влакът да се движи ежедневно.\n\nВлакът Пловдив-Горна Оряховица-Варна е отменен поради ремонтни дейности в участъка между гарите Белозем и Маноле и Белозем и Скутаре с цел да не бъде отклоняван през Димитровград. Влакът се движи по направлението Русе - Свиленград - Русе, като в гара Димитровград влакът ще прави връзка с пътнически влак за Пловдив.\n                    ", "date": "2017.09.25", "title": "БДЖ спира нощния влак  между Варна и Пловдив"}
{"url": "http://www.monitor.bg/a/view/5896-%D0%9F%D1%8A%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%A1%D0%BE%D1%84%D0%B8%D1%8F-%D1%81%D0%B5-%D1%83%D0%B2%D0%B5%D0%BB%D0%B8%D1%87%D0%B8%D1%85%D0%B0-%D1%81-%D0%BD%D0%B0%D0%B4-80/", "text": "\n                    Над 35 млн. пътници са преминали през летище София през последните 10 години. Ръстът от 2007 г. насам е 82%, като най-висок е бил през изминалата година, когато увеличението е с 22 на сто.\n\nБлизо 5 милиона пътници са преминали през летище София през 2016 г. Това е рекорд за столичния аеропорт. От тях над 2.3 млн. души са използвали услугите на Терминал 1, а на Терминал 2 са били обслужени над 2.6 милиона пътници.\n\nПрез последната година увеличението на пътниците по международните редовни линии ръстът е от 24% спрямо 2015 г. Този висок резултат се дължи основно на откритите\n\n\n\nкоето е рекорд за летище София в рамките на една година.\n\nГолемият ръст на обслужени пътници донесе награда на аеропорта за най-бързо нарастващ трафик в категорията от 3 до 5 милиона пътници. Аерогарата изпревари друга с отлични показатели през миналата година – полската в Краков.\n\nПрез 2016 г. редовни полети по разписание са изпълнявани по над 70 маршрута, обслужвани от 24 авиокомпании. Водещите пет превозвача – Wizz Air, Bulgaria Air, Ryanair, Lufthansa и Austrian Airlines, са превозили над 3.5 милиона пътници от и до летище София. Най-предпочитаните дестинации през изтеклата година са\n\n\n\nРъстът през 2016 година е сравним с този от 2008 г., когато пътниците се увеличават с 18%. Причината е влизането на България в Европейския съюз и увеличилите се възможности за инвестиране в страната ни.\n\nДанните показват, че през последното десетилетие само 2009 г. е била отрицателна, като периодът съвпада с разгара на световната икономическа криза.\n\n\n\nза българската авиация. Положителните резултати на летището запазват своята тенденция и през първите осем месеца на годината. През столичното летище са преминали вече 4.3 млн. души, което е увеличение от 41% спрямо същия период на миналата година. През август летище София обслужи с 33% повече пътници, или общо 615 хил. За посочения период пътувалите с вътрешни полети са нараснали с 41%, а тези по международни редовни линии – с 32%.\n\nРъст бележат и туристическите чартъри, които са се увеличили повече от 2 пъти спрямо същия месец на 2016 г. През август най-предпочитани са курортните дестинации в Гърция, Турция и Испания.\nКъм днешна дата над 40 авиокомпании изпълняват редовни пътнически или товарни полети, както и сезонни туристически програми до и от София. Разписанието на летище София за 2017 г. предлага избор от 25 авиокомпании, които изпълняват директни пътнически полети до 68 дестинации в Европа и Близкия изток.\n                    ", "date": "2017.09.25", "title": "Пътниците на летище София се  увеличиха с над 80%"}
{"url": "http://www.monitor.bg/a/view/22538-%D0%A2%D1%8A%D1%80%D0%B3-%D0%B7%D0%B0-%D0%BF%D0%BE%D0%BA%D1%83%D0%BF%D0%BA%D0%B0-%D1%82%D0%BE%D0%BA-%D0%B7%D0%B0-34-%D0%BC%D0%BB%D0%BD-%D0%BB%D0%B2-%D0%BE%D0%B1%D1%8F%D0%B2%D0%B8-%D1%81%D1%82%D0%BE%D0%BB%D0%B8%D1%87%D0%BD%D0%BE%D1%82%D0%BE-%D0%BC%D0%B5%D1%82%D1%80%D0%BE/", "text": "\n                    \"Метрополитен\" ЕАД обяви обществена поръчка покупка на електрическа енергия средно напрежение и ниско напрежение по свободно договорени цени. Поръчката, публикувана на сайта на Агенцията за обществени поръчки, е на стойност 34,2 млн. лв (без ДДС). Оферти по нея ще се приемат до 26 октомври.\n\nВ обхвата на обявената обществена поръчка се включва доставка на нетна електрическа енергия средно напрежение на 38 обекта и ниско напрежение на 17 обекта на \"Метрополитен\" ЕАД. Прогнозното количество електрическа енергия, което се очаква да бъде доставено за срока на изпълнение на поръчката е 190 500 мегаватчаса и е определено на база месечни отчети на консумираната електроенергия за периода от август 2016 г. до юли 2017 г.\n\nУсловията, поставени в поръчката, са всеки участник в процедурата да е лицензиран търговец на електроенергия и регистриран координатор на стандартна балансираща група. За този период участникът следва да е изпълнил и дейности с предмет и обем, идентични или сходни с тези на обществената поръчка - да е доставил минимум 186 300 мегаватчаса електроенергия на свободния пазар и да е бил координатор на стандартната балансираща група.\n                    ", "date": "2017.09.25", "title": "Търг за покупка на  ток за 34 млн. лв. обяви столичното метро"}
{"url": "http://www.monitor.bg/a/view/16600-%D0%98%D0%BD%D0%B4%D0%B8%D0%B9%D1%81%D0%BA%D0%B8-%D0%BA%D0%BE%D0%BC%D0%BF%D0%B0%D0%BD%D0%B8%D0%B8-%D0%B8%D0%BD%D0%B2%D0%B5%D1%81%D1%82%D0%B8%D1%80%D0%B0%D1%82-55-%D0%BC%D0%BB%D0%BD-%D0%B4%D0%BE%D0%BB%D0%B0%D1%80%D0%B0-%D1%83-%D0%BD%D0%B0%D1%81/", "text": "\n                    За реализацията на проекти в краткосрочен план индийски компании ще инвестират у нас над 55 млн. долара Това каза заместник-министърът на икономиката Александър Манолев по време на откриването на българо-индийски бизнес форум в София. На церемонията присъства и посланикът на Индия у нас Н. Пр. Пуджа Капур, заместник - председателят на Българската търговско - промишлена палата Георги Стоев, председателят на Балканско-индийската бизнес асоциация Красимир Ангелов и др.\n\n„За нас Индия е важен икономически партньор в Азиатския регион. Показателно за потенциала и взаимния интерес е постоянният ръст на стокообмена и на българския износ. За последните десет години двустранният стокообмен се е увеличил близо 3 пъти - от 79 млн. долара през 2006 г. на 215 млн. долара през 2016 г.“, каза зам.-министър Манолев. Като примери за успешно реализирани проекти в страната ни бяха посочени тези на Namdhari Seeds в областта на земеделието, Elder Pharmaceurticals във фармацевтичната промишленост, Cine Grand в киноиндустрията и др.\n\n„Предимствата на ИТ и аутсорсинг сектора у нас също са оценени от индийските инвеститори“, допълни Александър Манолев. От 2008 г. до сега компанията Sutherland Global Services поетапно откри у нас четири аутсорсинг центъра. Общо 1600 служители работят в офисите на компанията в България и обслужват европейския пазар на водещи световни компании на повече от 16 европейски езика, стана ясно по време на събитието. Друг успешен пример е този на компанията „Феуджи“, която откри своя център за аутсорсинг и ИТ услуги в София в началото на тази година. Понастоящем за индийската компания в София работят около 50 души, като до края на 2017 г. се планира броят на назначените специалисти да достигне 100 души, с перспектива до 2019 г. в него да работят 300 човека.\n\n„Много български компании също имат потенциал да реализират проекти в Индия“, подчерта заместник-министърът. По думите му поредно доказателство за това е успешното включване на България в кампанията „Направи в Индия“, инициирана от индийското правителство. Нейната цел е привличане на преки чуждестранни инвестиции в производствения сектор на страната. Няколко български компании вече са реализирали инвестиционни проекти в Индия и оперират успешно на индийския пазар в областта на интернет технологиите, опаковането на битум, производството на ветеринарни фармацевтични продукти и др. Работи се и по мащабен проект в областта на възобновяемите източници на енергия, стана ясно от неговото изказване.\n\nПосланик Капур допълни, че между България и Индия има много добри връзки на политическо ниво, но все още не е използван целият потенциал в икономическата сфера. Тя подчерта, че момента е изключително подходящ за това и подобни инициативи са важни, за да се надгради положителната тенденция, която имаме през последните години в двустранните ни търговски отношения.\n\nВ рамките на събитието бе подписан и Меморандум за сътрудничество между председателя на Балканско-индийската бизнес асоциация Красимир Ангелов и изпълнителния директор на ECSEPC Д.К. Сарийн.\n\nИндийската бизнес делегация, която е на посещение в страната ни, е сформирана от Индийския съвет за насърчаване износа на електроника и компютърен софтуер (Electronics and Computer Software Export Promotion Council - ECSEPC - структура, финансирана от Министерството на търговията и индустрията на Индия, и от индийския клон на регистрираната в София Балканско-индийска бизнес асоциация (БИБА). ИТ делегацията се ръководи от изпълнителния директор на ECSEPC Д.К. Сарийн и включва 4 компании. Останалата част от бизнес делегацията, която представлява 5 компании, е сформирана от БИБА. Предприятията в нейния състав оперират в сферата на здравеопазването и земеделието. Предвижда се в рамките на престоя си в България индийската делегация да посети и „Международния технически панаир - 2017“ в Пловдив.\n                    ", "date": "2017.09.25", "title": "Индийски компании инвестират 55 млн. долара у нас"}
{"url": "http://www.monitor.bg/a/view/45735-%D0%92%D0%9C%D0%97-%D0%BF%D0%BE%D0%B4%D0%BF%D0%B8%D1%81%D0%B0-%D0%BC%D0%B5%D0%BC%D0%BE%D1%80%D0%B0%D0%BD%D0%B4%D1%83%D0%BC-%D0%B7%D0%B0-%D1%81%D1%8A%D1%82%D1%80%D1%83%D0%B4%D0%BD%D0%B8%D1%87%D0%B5%D1%81%D1%82%D0%B2%D0%BE-%D1%81%D1%8A%D1%81-%D1%81%D1%80%D1%8A%D0%B1%D1%81%D0%BA%D0%B8-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB-%D0%BD%D0%B0-%D0%B1%D0%B0%D1%80%D1%83%D1%82/", "text": "\n                    Меморандум за дългосрочно сътрудничество, определящ широк спектър от дейности - съвместни разработки, техническа взаимопомощ, излизане на трети пазари и др., подписаха ръководствата на \"ВМЗ\" ЕАД Сопот и на сръбското предприятие - производител на барути \"Милан Благоевич\", съобщиха днес от българската оръжейница.\n\nМеморандумът и договорите с клаузи, удовлетворяващи и двете страни, станаха факт след проведените на 20 септември преговори в град Лучани, Сърбия. Параметрите на договорите позволяват постигане на по-високо ниво на печалби, а за най-големия български производител на специални изделия - и получаване на продукция на по-ниска цена.\n\nРъководството на сопотската оръжейница договори като допълнителен бонус - фирма \"Милан Благоевич\" да поеме разходите за транспорт до склад \"ВМЗ\".\n\n\"Всички подписани между двете страни документи гарантират едно добро сътрудничество в дългосрочен план. Меморандумът с нашите сръбски партньори е доказателство, че българският военно-промишлен комплекс може да работи без частни посредници при оръжейните сделки. Тази позиция бе оповестена преди месец от премиера Бойко Борисов и министъра на икономиката Емил Караниколов.\", коментира д-р инж. Иван Гецов - изпълнителен директор на \"ВМЗ\" ЕАД - Сопот.\n                    ", "date": "2017.09.25", "title": "\"ВМЗ\" подписа меморандум за сътрудничество със сръбски производител на барут"}
{"url": "http://www.monitor.bg/a/view/22547-%D0%91%D0%BE%D0%B9%D0%BA%D0%BE-%D0%91%D0%BE%D1%80%D0%B8%D1%81%D0%BE%D0%B2-%D0%BE%D1%82%D0%BA%D1%80%D0%B8-%D0%95%D1%81%D0%B5%D0%BD-2017/", "text": "Чуждестранните изложители с 15 % повече, работните заплати у нас с 11% нагоре от началото на годината\n                    Министър-председателят Бойко Борисов откри Международния технически панаир в Пловдив, но отказа да пререже лентата. Той отстъпи това право на кмета на Пловдив Иван Тотев, на министъра на икономиката Емил Караниколов и на областния управител Здравко Димитров. Над 600 фирми от 40 държави участват в тазгодишното издание на панаира, каза премиерът, като подчерта, че това е знак за добрата среда за бизнес у нас.Новите участници в изложението са 113, а техните щандове заемат 30% от площта в панаирното градче. На „Есен 2017” са се завърнали 37 фирми, които са отсъствали през последните години. Броят на чуждестранните участници е с 15% по-голям в сравнение с миналата година. Най-големи са отново изложбите „Машиностроене” и „Стройтех”, както по брой на участници, така и по размер на заети площи.„Икономическата, финансовата стабилност, политическата стабилност, за която благодаря на всички партии, дават възможност на индустрията да се развива. Ръстът на икономиката гони 4%. Безработицата спадна на 5%, имаме огромен фискален резерв, нулева инфлация и бюджетен излишък. Само да сме умни и мисля, че всичко ще се развива както трябва”, каза при откриването на изложението премиерът.Той подчерта, че ръстът на доходите у нас от началото на годината до момента е 11% по данни на Евростат. „И то по Евростат. Не ние даваме тази оценка. И това си личи, защото като дойде празник, по 1 милион се изнасят да почиват”, каза Борисов. Той поздрави участниците в изложението, като уточни, че въпреки сложната геополитическа обстановка, страната ни поставя акцент основно върху икономиката и развитието на населените ни места. „Живеем в едно много сложно време в света, в което се говори повече за война и военна техника. Ние акцентираме върху ръста на икономиката, индустриалното сътрудничество и развитието на нашите градове и села. В България в момента се строят тунели и мостове, които изискват сложна техника, която е представена на панаира”, заяви в словото си при откриването на изложението премиерът. По думите му „у нас се строи, като се започне от Пловдив до Варна, от Бургас до Русе. Огромни пари се дадоха за образование, за училища и детски градини”.След откриването премиерът разгледа откритите площи в панаирното градче, където са разположени големи строителни машини, багери, мотокари, камиони и леки коли. Той се поинтересува от новите модели на известна от соц-а марка автомобили от Русия, след което се спря и на щандовете на техните конкуренти от страната на изгряващото слънце. Спря се и край малък щанд в една от откритите площи, откъдето се поинтересува какво представлява така нареченото „родопско чудо зеолит”. Търговецът от щанда му обясни как може да ползва природния продукт и че зеолитът пречиства човешкия организъм от токсините. Борисов отказа пакетчето със зеолит да му бъде подарявано, извади 5 лева и си го плати, въпреки че продуктът бе на цена от 3,50 лева. \n\n\n                    ", "date": "2017.09.25", "title": "Бойко Борисов откри „Есен 2017”"}
{"url": "http://www.monitor.bg/a/view/18333-ryanair-%D0%BF%D1%83%D1%81%D0%BD%D0%B0-1-%D0%BC%D0%B8%D0%BB%D0%B8%D0%BE%D0%BD-%D0%B5%D0%B2%D1%82%D0%B8%D0%BD%D0%B8-%D0%BC%D0%B5%D1%81%D1%82%D0%B0/", "text": "\n                    Нискотарифната авиокомпания Ryanair обяви продажба на 1 милион евтини билети за своите полети. Желаещите да се сдобият с места на достъпни цени трябва да побързат, защото офертата изтича в полунощ днес, 25 септември.\n\nПредложението обхваща мрежата на компанията по цял свят. От София може да летите до Брюксел срещу 8.99 евро. За едно евро повече може да стигнете до Бирмингам, Венеция, Мадрид и др. От летището в Пловдив на същата цена може да хванете полет до Франкфурт и Милано.\n\nДатите за пътуване, обявени от превозвача, са от 1 октомври до 28 февруари в зависимост от наличността.\n                    ", "date": "2017.09.25", "title": "Ryanair пусна 1 милион евтини места"}
{"url": "http://www.monitor.bg/a/view/11145-%D0%A0%D0%B5%D1%88%D0%B0%D0%B2%D0%B0%D1%82-%D0%B7%D0%B0-%D0%BB%D0%B8%D1%86%D0%B5%D0%BD%D0%B7%D0%B0-%D0%BD%D0%B0-%D0%95%D0%BC%D0%BA%D0%BE-%D0%BD%D0%B0-4-%D0%BE%D0%BA%D1%82%D0%BE%D0%BC%D0%B2%D1%80%D0%B8/", "text": "\n                    Междуведомственият съвет по отбранителна индустрия и сигурност ще реши дали да върне лиценза на „Емко“ на 4 октомври, съобщиха от Министерството на икономиката.\n\n\nОт Съвета очакват до тази дата доклада на Главна дирекция „Национална полиция“ за проверките на фирмите от военно-промишления комплекс. Лицензът на завода беше отнет в края на юли заради нарушения именно при съхранението на боеприпасите.\n\n\nВ писмо до Съвета от полицията са посочили, че проверките ще приключат днес, а резултатите ще бъдат предоставени до 4 октомври. Припомняме, че съпредседателите на Съвета – вицепремиерът Красимир Каракачанов и министърът на икономиката Емил Караниколов обещаха свикване на извънредно заседание на Съвета веднага щом бъде получен доклада на Главна дирекция „Национална полиция“.\n                    ", "date": "2017.09.25", "title": "Решават за лиценза на „Емко“ на 4 октомври"}
{"url": "http://www.monitor.bg/a/view/5463-%D0%AF%D0%B4%D0%B5%D0%BC-%D0%B1%D0%B0%D0%BB%D1%82%D0%B8%D0%B9%D1%81%D0%BA%D0%B0-%D1%86%D0%B0%D1%86%D0%B0-%D1%81-%D0%BE%D0%BB%D0%BE%D0%B2%D0%BE/", "text": "Производител: Паразитите в рибата умират при замразяване\n                    На българския пазар се продава балтийска цаца с олово и риба с изтекъл срок на годност. Това показват резултатите от лабораторното изследване на „Активни потребители“. Проучването е обхванало 12 марки замразена риба. Всички те са вносни продукти и се предлагат на нашия пазар от търговци, а не от компании, занимаващи се с улов.Само при една от пробите е установено повишено съдържание на олово - 0,331 милиграма на килограм. Става дума за замразена цаца, хваната в Балтийско море от компания от Латвия и след това пакетирана и внесена в България от румънска фирма. Тази търговска марка притежава също и високи, но ненадхвърлящи максимално допустимия лимит количества кадмий и живак. Още две проби скумрия, уловени в Атлантика и Тихия океан (от Китай) имат стойности за олово, попадащи в жълтия сектор.При тестване на живак не се установяват количества над нормата, но три проби - хек от Северозападен Атлантик, скумрия от Атлантика и цацаот Балтика, попадат в предупредителния жълт сектор.Според заключението на асоциацията редовната седмична консумация на океанска и морска риба е слаб до умерен риск за здравето. Организацията настоява постоянен мониторинг за тежки метали да се прави от Българската агенция по безопасност на храните (БАБХ).В ЕС страните членки са длъжни да съобщават за всички нередности и опасности на пазара чрез централизираната Система за бързо оповестяване за опасни храни и фуражи (Rapid Alert System for Food and Feed - RASFF).Справка в системата показва общо около 5400 сигнала за нередности или опасности в рибните продукти от началото на века. За сравнение предупрежденията за месните храни са 2600, за пилешкото около 2300, а за млечните са най-малко – 900.Тежките метали са основни замърсители в рибата в 1410 случая. Следват патогенните микроорганизми - 780, паразитите - 560 и някои химични биозамърсители като хистаминът. Всъщност рибата е най-замърсената с тежки метали храна изобщо. На нея се падат около 40% от всички докладвани случаи на тежки метали - 1410 от 3600, а ако се включат и другите морски храни като миди, раци, скариди и октоподи числото скача над 50 на сто. От тези 1410 сигнала за тежки метали в риба най-много са за живак - 1250, на второ място е кадмият, а на трето е оловото.Интересни са данните и за произхода на замърсената с тежки метали риба. Изненадващо на първо място е Испания - 534 случая. Следват държави от Азия – Виетнам, Индонезия и Сингапур.Контролът в България се осъществява от Българската агенция по безопасност на храните (БАБХ). Те са докладвали за 39 случая на опасна риба от общо 5400 в ЕС. За последен път това се е случило през 2014 г. От споменатите 39 предупреждения нито едно не е за съдържание на наднормени количества тежки метали, докато в ЕС те са 26% от всички докладвани случаи.Изследването на потребителската организация показва още, че нарушения са открити и при две търговски марки, които са предлагали риба с изтекъл срок на годност, при това с повече от 3 месеца, за което вече са уведомени търговците.Нередности има и при етикетите, тъй като производителят не е посочил правилното наименование на рибата. Например една проба е етикирана като „почистен хек“, а научното име на рибата е Patogonotothen ramsayi, което всъщност е вид трескова риба. При други четири търговски марки се установява добавяне на допълнителна вода и технологични добавки като фосфатни соли.При някои марки, особено филетираните риби, стойностите за допълнително вложена вода, глазура и фосфати са от 8% до 30%. Вкарването на вода и фосфатни соли освен начин за некоректна печалба е риск за здравето на потребителите, защото приемането на солеви разтвори е неблагоприятно на сърдечно-съдовата система.От Асоциацията на производителите на рибни продукти категорично не се съгласиха с изследването на „Активни потребители“. „Твърде много грешки има вътре. Разминават се видове и имена на риби“, категоричен бе изпълнителният директор на рибарите Йордан Господинов. По думите му в анализа единият вид риба е посочен като цаца, а всъщност става въпрос за балтийски шпроти. Според него оповестяването на подобни данни вреди на сектораи най-вече на износа на риба.„Опасностите в рибите са 3 вида – бактериални, химически и механически. Няма в рибите заболявания, които да се предават на хората. Има някои паразити, които са в червата, но при замразяване всичко умира“, уточни рибният експерт.\n                    ", "date": "2017.09.25", "title": "Ядем балтийска цаца с олово"}
{"url": "http://www.monitor.bg/a/view/53213-%D0%94%D0%BE%D0%B3%D0%BE%D0%B2%D0%BE%D1%80%D0%B8%D0%BB%D0%B8-%D1%81%D0%BC%D0%B5-%D0%B1%D0%BB%D0%B8%D0%B7%D0%BE-50-%D0%BE%D1%82-%D0%BD%D0%BE%D0%B2%D0%B8%D1%82%D0%B5-%D0%B5%D0%B2%D1%80%D0%BE%D1%84%D0%BE%D0%BD%D0%B4%D0%BE%D0%B2%D0%B5/", "text": "\n                    Близо 44% от евросредствата за България вече са договорени, но реално Брюксел е превел под 10% от финансирането, предвидено за страната ни през този програмен период. Това показва справка на „Монитор“.\n\nКъм края на септември Европейската комисия е изплатила на България 1,8 млрд. лв., или 6,25% от парите за 2014-2020 г. За последните 6 месеца сме получили 400 млн. лв. В средствата, които вече са стигнали до своите крайни получатели, влиза и съфинансирането от националния бюджет.\n\nДанните показват, че по ОП „Региони в растеж“ са разпределени 1,81 млрд. лв. или 61%. По две от програмите почти 53% от парите са договорени. По ОП \"Развитие на човешките ресурси“ вече са сключени договори за малко над 1.1 млрд. лв., докато по тази за иновации и конкурентоспособност сумата достига 1,3 млрд. лв.\n\nДоговарянето по ОП \"Транспорт\" е в размер на 48%, или близо 1.8 млрд. лв. При три от оперативните програми се забелязва значително изоставане. Това са \"Околна среда\", \"Наука и образование\" и \"Добро управление\", където договорените средства са около 30 на сто.\n                    ", "date": "2017.09.25", "title": "Договорили сме близо 50% от новите еврофондове"}
{"url": "http://www.monitor.bg/a/view/35693-%D0%9F%D0%B0%D0%BA-%D0%B7%D0%B0%D1%82%D0%B2%D0%B0%D1%80%D1%8F%D1%82-%D1%82%D1%83%D0%BD%D0%B5%D0%BB%D0%B0-%D0%92%D0%B8%D1%82%D0%B8%D0%BD%D1%8F/", "text": "Тръбата за София ще е в ремонт до края на ноември \n                    Ремонтът на тръбата за София на тунел „Витиня“ на автомагистрала „Хемус“ и на съоръжението преди тунела започва, съобщиха от Агенция \"Пътна инфраструктура\".  Движението на леките автомобили и на превозните средства до 10 т ще бъде прехвърлено двупосочно в обновената тръба за Варна, която бе отворена миналата седмица.\nКамионите над 10 тона ще продължат да преминават по задължителния обходен маршрут по път I-1 Ботевград - София. Целта е ремонта на „Витиня“ да завърши до края на ноември и през зимата по АМ „Хемус“ да се пътува без ограничения от строителни дейности.\nТежкотоварните превозни средства над 10 т ще преминават по следните маршрути:\nВ посока Варна движението се отклонява от пътен възел „Витинска река“ при 30-ти километър на автомагистралата по път I-1 София – Ботевград и път II-17 и трафикът за Варна се връща обратно на АМ „Хемус“ при пътен възел „Ботевград“ на 47-ми километър. В посока Видин се преминава по път I-1.\nЗа пътуващите към София движението се отклонява при 35-ти километър чрез временна връзка по път I-1 Ботевград – София. Трафикът се включва отново в автомагистралата при пътен възел „Витинска река“ при 30-ти километър.\nЗадължителният маршрут за МПС над 10 т, пътуващи по направлението Видин - София от областите Видин, Монтана и Враца до София е: път I-1 - път II-16 при с. Ребърково - Своге – София, а от Видин и Монтана за София - път II-81 прохода Петрохан;\nАлтернативен маршрут за МПС над 10 т, пътуващи от областите Велико Търново и Русе до София е: път I-5 Бяла - Велико Търново - Котленски проход - АМ „Тракия“ /или по Подбалканският път I-6/- София;\nАлтернативен маршрут за МПС над 10 т, пътуващи от областите Ловеч и Плевен до София е: път II-35 Ловеч - Плевен, II-13 Плевен - Кнежа - Борован, II-15 Борован - Враца, I-1 Враца - село Ребърково, II-16 село Ребърково - Своге - София.\nРемонтните работи в тръбата за София на тунел „Витиня“ предвиждат демонтаж на старите осветителни тела и на носещата конструкция, монтаж на нови конструкция и осветителни тела и захранващи кабели; изграждане на нова електроснабдителна система на осветлението, видеонаблюдение, пожароизвестителна и оповестителна система. Тунелната тръба ще бъде и с нова светофарна инсталация и променливи пътни знаци и т. н.\nСтроителните дейности на тунел „Витиня“ се изпълняват от „Автомагистрали“ ЕАД по договора за текущо поддържане на автомагистралния участък.\n                    ", "date": "2017.09.25", "title": "Пак затварят тунела \"Витиня\"  "}
{"url": "http://www.monitor.bg/a/view/82633-%D0%9A%D0%90%D0%A2-%D1%80%D0%B0%D0%B7%D0%B4%D0%B0%D0%B2%D0%B0-%D1%85%D0%B5%D0%BD%D0%B4%D1%81%D1%84%D1%80%D0%B8%D1%82%D0%B0-%D0%BE%D1%82-%D0%B4%D0%BD%D0%B5%D1%81/", "text": "\n                    Безплатни устройства за разговор по телефона в колата ще получават новите собственици на автомобили от днес в КАТ. Слушалките ще бъдат раздавани при регистрация на автомобил. Инициативата цели намаляване на жертвите на пътя, като се спре използването на мобилен телефон по време на шофиране.\n\nКампанията е на евродепутати и беше подкрепена от министъра на вътрешните работи Валентин Радев.\n\nДанните показват, че само за последните три месеца у нас са станали над 2 000 тежки произшествия на пътя, а загиналите са близо 200, съобщава Нова ТВ.\n\n \n                    ", "date": "2017.09.25", "title": "КАТ раздава хендсфрита от днес"}
{"url": "http://www.monitor.bg/a/view/339-%D0%97%D0%B0%D0%BF%D0%BE%D1%87%D0%B2%D0%B0-%D1%80%D0%B5%D0%BC%D0%BE%D0%BD%D1%82%D1%8A%D1%82-%D0%BD%D0%B0-%D0%98%D0%B7%D1%82%D0%BE%D1%87%D0%BD%D0%B0%D1%82%D0%B0-%D1%82%D0%B0%D0%BD%D0%B3%D0%B5%D0%BD%D1%82%D0%B0-%D0%BD%D0%B0-%D0%A1%D0%BE%D1%84%D0%B8%D1%8F/", "text": "Утре тръгва и реконструкцията на пътя през прохода Владая\n                    От днес започва ремонтът на Източната тангента на София, съобщиха от Агенция „Пътна инфраструктура”. Ще се ремонтира участъкът от АМ „Тракия“ до Северната скоростна тангента.\nУтре ще започне и поетапен ремонт на участъка от път I-1 (Е-79) София - Перник, през Владая. Ремонтът ще започне от отсечката между „Черния кос“ и КПП „Владая“,като ще се работи и в двете платна в посока София. Движението ще се пренасочи двупосочно в платната за Перник.\n\nОт АПИ препоръчват на шофьорите да използват автомагистрала „Люлин“ и третокласния път Голямо Бучино - Мало Бучино - Суходол.\nРемонтните работи се предприемат за повишаване безопасността на движение през зимните месеци. От пътноподдържащите дружества ще се изисква да работят с пълна мобилизация, за да може предвидените дейности да завършат в максимално кратък срок. Шофьорите ще бъдат уведомявани своевременно за всеки етап от извършваните строителни работи и временната организация на движение.\n                    ", "date": "2017.09.25", "title": "Започва ремонтът на Източната тангента на София "}
{"url": "http://www.monitor.bg/a/view/42516-%D0%97%D0%B0%D1%81%D0%BC%D1%83%D0%BA%D0%B0%D0%BD%D0%BE%D1%82%D0%BE-%D0%BE%D1%82-%D0%B4%D0%B6%D0%B0%D0%BA%D1%83%D0%B7%D0%B8-%D0%B4%D0%B5%D1%82%D0%B5-%D0%B5-%D0%B2-%D0%B4%D0%BE%D0%B1%D1%80%D0%BE-%D1%81%D1%8A%D1%81%D1%82%D0%BE%D1%8F%D0%BD%D0%B8%D0%B5/", "text": "\n                    „Синът ми е в добро състояние. Няма сериозно засегнато органи. Състоянието му се подобрява”. Това каза бащата на пострадалото в джакузи дете пред Нова ТВ. 4-годишното момченце беше засмукано от джакузи в спа центъра на хотелски комплекс край Пловдив в петък.Инцидентът е станал за секунди, тъй като в джакузито е липсвала обезопасителната капачка на попмата, обясни бащата.Пристигналият лекар от Бърза помощ препоръчал детето да се закара в болница, за да бъде прегледано от хирург.Собственикът на хотела Иван Маринов пък обясни, че тепърва ще се запознава със случилото се. По думите му всяка сутрин се правел преглед на съоръженията в комплекса. „И в деня на инцидента всичко е проверено и е било наред”, каза той.„Съжалявам за детето. Аз съм баща на две деца. Разбирам настроенията на родителите, но има и друга страна и тя трябва да бъде изслушана. Комплексът работи от 2006 г. и никога не е имало проблеми. Всички инструкции за ползване и проверка на съоръженията се спазват”, каза собственикът. Той щял да вземе  окончателна позиция, след като се срещне с персонала.  Маринов добави, че всички гости на хотела имат застраховка и тя ще поеме престоя на пострадалото дете в болницата. \n\n\n                    ", "date": "2017.09.25", "title": "Засмуканото от джакузи дете е в добро състояние "}
{"url": "http://www.monitor.bg/a/view/15410-%D0%9F%D1%80%D0%B0%D1%89%D0%B0%D1%82-%D0%B2%D0%BE%D0%B5%D0%BD%D0%BD%D0%B8%D1%82%D0%B5-%D0%BF%D0%BE%D0%BB%D0%B8%D1%86%D0%B0%D0%B8-%D0%BD%D0%B0-%D0%B3%D1%80%D1%83%D0%BF%D0%BE%D0%B2%D0%B8-%D0%BF%D1%81%D0%B8%D1%85%D0%BE%D1%82%D0%B5%D1%80%D0%B0%D0%BF%D0%B8%D0%B8/", "text": "Прекарват през цедка всички кандидати за работа в службата\n                    В „психологически интервенции“ на познатото ни от холивудските филми групово ниво ще бъдат включвани служителите от „Военна полиция“ към МО, за които специалистите са преценили, че имат нужда от това. Освен групови ще бъдат провеждани и индивидуални терапии, предвижда проект на инструкция за психологическото осигуряване на кандидатите за работа и вече назначените в звеното кадри. Според нея, че са със здрава психика, ще трябва да доказват оттук насетне не само военнослужещите, но и цивилните служители и мераклиите да заемат такъв пост.С новата инструкция се въвежда изискването те да преминават през писмен психотест и допълнително през интервю, което ще се провежда от експерт. Освен при кандидатстване за работа задължителни „прегледи“ ще се провеждат и при„лейтенант“, преназначаване или заемане на шефска длъжност във „Военна полиция“. Освен това заради напрежението и стреса на прегледи и терапии ще бъдат задължително подлагани служителите под пагон, които са участвали или предстои да се включат в мисии зад граница. Нещо повече - специалистите ще оказват съдействие на имащите психологически проблеми служители по молба на техните семейства.Самотоза пригодните за служба на съответната длъжност военни полицаи обаче ще има едногодишна давност. Това на практика означава, че служителите във „Военна полиция“ трябва да преминават през проверка всяка година.За прегледите ще отговарят психолози на щат в службата. Те ще трябва да следят включително за цялостния климат в отделните звена на службата. Освен на родна земя психолозите ще трябва да се трудят и зад граница, тъй като ще трябва да придружават включените в контингентите ни униформени служители, предвижда още проектът на инструкцията на МО.\n\n\n                    ", "date": "2017.09.25", "title": "Пращат военните полицаи  на групови психотерапии"}
{"url": "http://www.monitor.bg/a/view/73191-%D0%91%D1%8A%D0%BB%D0%B3%D0%B0%D1%80%D0%BA%D0%B0-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B7%D0%B0-%D1%80%D0%B5%D0%BA%D0%BE%D1%80%D0%B4-%D0%BD%D0%B0-%D0%93%D0%B8%D0%BD%D0%B5%D1%81-%D0%BF%D0%BE-%D0%B3%D0%BC%D1%83%D1%80%D0%BA%D0%B0%D0%BD%D0%B5/", "text": "Съпругът й е поставен в барокамера в болница в Солун \n                    \n                    ", "date": "2017.09.25", "title": "Българка загина при опит за рекорд на \"Гинес\" по гмуркане (ОБНОВЕНА)"}
{"url": "http://www.monitor.bg/a/view/78181-%D0%9D%D0%BE%D0%B2%D0%B0-%D0%B0%D0%B2%D0%B0%D1%80%D0%B8%D1%8F-%D0%BE%D1%81%D1%82%D0%B0%D0%B2%D0%B8-%D0%BD%D0%B0-%D1%81%D1%83%D1%85%D0%BE-%D1%86%D1%8F%D0%BB%D0%B0%D1%82%D0%B0-%D0%BE%D0%B1%D1%89%D0%B8%D0%BD%D0%B0-%D0%9F%D0%B0%D0%BD%D0%B0%D0%B3%D1%8E%D1%80%D0%B8%D1%89%D0%B5/", "text": "\n                    Поради нова голяма авария в проблемния участък на магистралния водопровод от село Злокучене се налага спирането на водата за цялата община Панагюрище днес, съобщи  Никола Белишки, кмет на средногорската община пред \"Фокус\". Той уточни, че се работи денонощно за отстраняване на авариралия участък. „Призовавам жителите на община Панагюрище да ползват разумно водата и проявата търпение, работи се по справяне с проблема“, допълни Белишки.\n\nПродължават изкопните дейности и подготовка на трасето за подмяна на водопроводните тръби. Доставени са 499,5 метра тръби. Положени в изкоп 210 метра тръби. Водоноските в селата от община Панагюрище ежедневно се презареждат с вода за битови нужди ежедневно.\nЗаради системните проблеми с магистралния водопровод от село Злокучене и безводието в община Панагюрище бе обявено на 15 септември бедствено положение, което бе удължено до 10 октомври.\n                    ", "date": "2017.09.25", "title": "Нова авария остави на сухо цялата община Панагюрище "}
{"url": "http://www.monitor.bg/a/view/82871-3015-%D0%BF%D1%8A%D1%80%D0%B2%D0%BE%D0%BA%D1%83%D1%80%D1%81%D0%BD%D0%B8%D1%86%D0%B8-%D0%B2-%D0%A2%D0%B5%D1%85%D0%BD%D0%B8%D1%87%D0%B5%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82/", "text": "\n                    3015 са първокурсниците в Технически университет в София и неговите филиали. Това съобщи ректорът на вуза проф. Георги Михов при официалното откриване на новата учебна година. Той припомни, че възпитаниците на ТУ са търсени от бизнеса. На последното изложение за стажове, което се проведе във вуза са участвали 118 наши и международни компании, добави проф. Михов. По време на тържественото откриване на учебната година беше прочетен приветствен поздрав от премиера Бойко Борисов. Сред официалните гости е вицепремиерът Валери Симеонов, който самият е възпитаник на бившият МЕИ и припомни, че в страната има остър недостиг на инженери. Той се обърна към студентите с пожелание за успех и заяви, че ще ги търсят като \"топъл хляб\". \n\n\n                    ", "date": "2017.09.25", "title": "3015 първокурсници в Техническия университет "}
{"url": "http://www.monitor.bg/a/view/17176-%D0%9B%D0%B0%D0%B7%D0%B0%D1%80-%D0%9B%D0%B0%D0%B7%D0%B0%D1%80%D0%BE%D0%B2-%D1%81%D0%B5-%D0%B2%D1%80%D1%8A%D1%89%D0%B0-%D0%B2-%D1%81%D0%BE%D1%86%D0%B8%D0%B0%D0%BB%D0%BD%D0%BE%D1%82%D0%BE-%D0%BC%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE/", "text": "\n                    Министър-председателят Бойко Борисов назначи Лазар Лазаров за заместник-министър на труда и социалната политика, съобщиха от правителствената информационна служба. Лазаров ще заеме мястото на Ивайло Иванов, който миналата седмица бе избран от Народното събрание за управител на Националния осигурителен институт.\nЛазаров има дългогодишен опит в сферата на труда и социалната политика като е заемал различни експертни длъжности в системата, включително и заместник-министър на труда и социалната политика. \n                    ", "date": "2017.09.25", "title": "Лазар Лазаров се връща в социалното министерство "}
{"url": "http://www.monitor.bg/a/view/43796-%D0%94%D0%BE-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0-%D0%B0%D0%B4%D0%BC%D0%B8%D0%BD%D0%B8%D1%81%D1%82%D1%80%D0%B0%D1%86%D0%B8%D1%8F%D1%82%D0%B0/", "text": "Почивните бази на властта губят по 8 млн.годишно, Световната банка ни дава препоръки до март 2018-та\n                    Правителство ще съкращава администрацията в следващите две години. Това стана ясно от думите на вицепремиера Томислав Дончев в МС, където заедно с представители на Световната банка представи проект за реформа на администрацията. Така пилотно счетоводството и управлението на човешките ресурси ще бъдат извадени от две ведомства и ще се вкарат в две централизирани звена за споделени услуги. Тези звена трябва да бъдат готови до ноември 2018 г., а до декември 2017 г. Световната банка трябва да е готова с анализа и с модела за въвеждането на тези споделени услуги. Целта е намаляване на разходите и повишаване на качеството. По думите на Дончев целта е в следващите две години или две години и половина това да се превърне в практика за всички администрации. Според него този подход може да се въведе не само за счетоводство и човешките ресурси, но и за подражание на информационните системи, обществени поръчки, архив, обучение. По думите на Дончев е напълно нормално това да доведе до редуцирането на служителите, но не можа да каже колко чиновници ще бъдат съкратени или пък преквалифицирани. Правителството работи по промените със Световната банка, която предлага да се проучи опита не само от други европейски държави като Дания, Финландия и Холандия, но и от САЩ, Канада и Нова Зеландия, където има такива споделени услуги. Крайната цел е съкраване на разходите на администрациите. Кои ще са пилотните администрации ще се реши до две седмици. Реформата ще засегне и почивните бази на властта. До март 2018 г. Световната банка ще трябва да направи анализ и препоръки как да управляваме ведомствените почивни бази. По думите на Дончев огромна част от тях се управават неефективно, трупат загуби, нямат дори обща система за резервации. Те са над 100, а според Дончев мениджмънтът им е далеч от стандартите. Според Красимир Божанов от дирекцията за модернизация на администрацията в МС почивните бази губят по 8 млн.лв. на година. Кристиан Филипов, който оглавява екипа за управление на собствеността по проекта обясни, че подобен анализ е правен през 2011, когато са изследвани 111 обекта и почивни бази. Някои от тях още тогава са закрити. Общото заключение тогава било, че колкото по-малка е почивната база и ведомството към което е, толкова по-лошо се управлява. Сред добрите примери и отличници по стопанисване са „Адис” към външо министерство и базите към „Военни клубове” на МО.\n                    ", "date": "2017.09.25", "title": "До две години държавата съкращава администрацията"}
{"url": "http://www.monitor.bg/a/view/80439-%D0%A0%D0%B5%D0%BC%D0%BE%D0%BD%D1%82%D0%B8%D1%80%D0%B0%D1%82-%D0%BE%D0%B3%D1%80%D0%B0%D0%B4%D0%B0%D1%82%D0%B0-%D0%BD%D0%B0-%D0%93%D0%9A%D0%9F%D0%9F-%D0%93%D1%8E%D0%B5%D1%88%D0%B5%D0%B2%D0%BE/", "text": "Съоръжението рухна след врязал се камион \n                    Започва ремонт на част от оградата на ГКПП – Гюешево, след като неотдавна камион се вряза в нея и я потроши. Първоначално ще бъде подменени около 10 метра, като монтажът на новите метални платна ще започне още тази седмица, коментираха митничари. „Доколкото знаем ще бъде направен ремонт и на подвижната плъзгаща се врата, с която се отбиват камионите за проверка на рентген. Всички тези дейности няма да пречат на преминаващите през пункта“, обявиха още от ГКПП - Гюешево.Самата ограда по цялото трасе около граничния пункт е с дължина 500 метра, а височината й е близо 2,5 метра.Най-вероятно през следващата година ще бъде направен цялостен ремонт на съоръженията на всички платна за движение, тъй като към този момент липсват достатъчно средства.Изпращам снимка Гюешево – Още тази седмица стартира ремонт на част от оградата на граничния ни пункт с Македония \n\n\n                    ", "date": "2017.09.25", "title": "Ремонтират оградата на ГКПП - Гюешево"}
{"url": "http://www.monitor.bg/a/view/15410-%D0%9F%D0%B0%D1%80%D0%B0%D0%BB%D0%B0%D0%BD%D0%B5%D1%80%D0%B8%D1%81%D1%82-%D1%81%D0%B5-%D0%BF%D0%BE%D1%82%D1%80%D0%BE%D1%88%D0%B8-%D0%BA%D1%80%D0%B0%D0%B9-%D0%9A%D1%80%D1%8A%D0%BD-%D0%BE%D1%81%D1%82%D0%B0%D0%B2%D0%B0-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0%D0%BD/", "text": "\n                    44-годишен жител на Горна Оряховица падна от голяма височина върху дърво край пътя за връх Бузлуджа в района на известната крънска бара. Мъжът е излетял с парапланер от района в близост до монумента Чинията и най-вероятно е попаднал в зона на висока турболенция, която е повредила крилото му, коментира началникът на РУ „Полиция“ - Казанлък Стойчо Крачолов.\n\nПри падането си Даниел Тосков е потрошил крайниците си, но въпреки силната болка успял да набере телефон 112 и да помоли за помощ.\n\nСигналът за бедстващия планерист е бил приет към 14,30 часа в неделя и веднага е бил сфорлмиран екип от пожарникари, опитни планинари и линейка на ЦСМП. След близо едночасово лутане спасителите открили висящия върху клоните на старо дърво горнооряховчанин. При първоначалния преглед станало ясно, че освен счупените крака и ръце има премазан прешлен и черепно-мозъчна травма, което е наложило спешното му откарване в старозагорската УМБАЛ „Проф. Д-р Стоян Киркович“.\n\nТосков е хоспитализиран в клиниката по неврохирургия, уточни д-р Живко Желязков. По думите на неврохирурга д-р Мариус Кирков състоянието на пациента днес е стабилно, но се налагало транспортиране до София или Пловдив за операция на гръбначния стълб. Мъжът обаче настоял да бъде откаран във Варна.\n\n„Правим всичко възможно за облекчаване на болките, но ситуацията е доста тежка, има голяма опасност да остане парализиран от кръста надолу! Все пак човекът е извадил е късмет да се стовари върху клоните на дърво и по този начин е избягнал сигурния летален изход!“, каза още д-р Кирков.\n\nОт МВР уточниха, че пострадалият е излетял с поне още двама свои приятели. Тепърва ще се изясняват обстоятелствата около тежкия инцидент, както и дали групата е имала лицензиран за летене с крило водач.\n\nРайонът около връх Бузлуджа е сред любимите за хвърченето с парапланери, коментират познавачи на екстремния спорт. Те обаче са категорични, че мястото е и сред най-опасните поради множеството случаи на попадане в турболенция при рязко слизане към низината. Те припомниха, че през ноември м.г. 37-годишен мъж от Велико Търново пострада тежко при опит да излети от площадката на върха. \n                    ", "date": "2017.09.25", "title": "Параланерист се потроши край Крън,  остава парализиран"}
{"url": "http://www.monitor.bg/a/view/39795-%D0%9D%D0%BE%D0%B2%D0%B8-%D0%B5%D0%BA%D1%81%D0%BF%D0%BE%D0%BD%D0%B0%D1%82%D0%B8-%D0%B2-%D0%9C%D1%83%D0%B7%D0%B5%D1%8F-%D0%BD%D0%B0-%D0%BC%D0%BE%D0%B7%D0%B0%D0%B9%D0%BA%D0%B8%D1%82%D0%B5-%D0%B2-%D0%94%D0%B5%D0%B2%D0%BD%D1%8F/", "text": "\n                    С обогатена експозиция посреща своите посетители Музеят на мозайките в Девня. Той разполага вече с макети на античния град Марцианопол, чиито руини лежат под днешния квартал „Река Девня“ и на античния му амфитеатър, както и с модели на античната вила с уникалните подови мозайки, върху основите на която е построен музеят и на римска колесница, информира БНТ. Инициативата за обогатяването на музейната експозиция е на кмета Свилен Шитов и на главния архитект на Община Девня, Симеон Георгиев. Макетът на Марцианопол показва древния град с крепостната стена и разположението на кулите по нея. В центъра му е показано мястото, където се намира античната сграда с мозайките. В Североизточния ъгъл на крепостта е разположен амфитеатърът.Според информацията, съхранена в музея, това е първият проучен и доказан античен амфитеатър на територията на България, в който са се провеждали гладиаторски борби пред около 3 500 зрители. Макетът на античната сграда с мозайките разкрива едни от най-качествените образци на римското мозаечно изкуство. „Той дава една добра представа как е изглеждал този богат, бих казал, аристократичен дом от римския град. Къщата е разположена на площ от около 1 400 квадратни метра с голям вътрешен двор“, разказа директорът на Музея на мозайките, Иван Сутев.Част от стените на макета остават отворени, за да се видят уникалните мозайки, една от които, изображението на Горгона-Медуза, е символът на Девня. Съхраненото мозаечно платно е включено в основната експозиция на музея. Осoбено впечатляващ е и моделът на римска колесница, която предвожда шествието на античния фестивал „Марцианопол – животът в древния град“ и събира в Девня ценителите на древната история и култура. „Основната цел на тези макети е всеки един редови посетител да може по-добре да си представи как са изглеждали тези обекти. В действителност, това подобрява качеството на туристическия продукт и повишава интереса към музея“, коментира още Сутев.\n                    ", "date": "2017.09.25", "title": "Нови експонати в Музея на мозайките в Девня "}
{"url": "http://www.monitor.bg/a/view/54877-%D0%9F%D1%80%D0%B8%D1%8F%D1%82%D0%B5%D0%BB%D0%B8-%D0%BD%D0%B0-%D0%B7%D0%B0%D0%B4%D1%8A%D1%80%D0%B6%D0%B0%D0%BD%D0%B8%D1%8F-%D0%B7%D0%B0-%D0%BD%D0%B0%D1%80%D0%BA%D0%BE%D0%B4%D0%B8%D0%BB%D1%8A%D1%80%D1%81%D1%82%D0%B2%D0%BE-%D0%A2%D0%BE%D0%BD%D0%BA%D0%B5%D0%B2-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0%D1%85%D0%B0-%D0%BC%D0%B8%D1%80%D0%BD%D0%BE-%D0%BF%D1%80%D0%B5%D0%B4-%D1%81%D1%8A%D0%B4%D0%B0-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA/", "text": "\n                    С мирен протест пред съда в Пазарджик и с опънат лозунг приятели и познати на 21-годишния Димитър Тонкев, син на простреляния смъртоносно с личния пистолет на бившия шеф на Общинския съвет в Септември Лазар Влайков-Наско Тонкев, собственик на ресторант, се обявиха в негова защита. Младежът е обвинен за разпространение на наркотици и се намира в ареста в Пазарджик с постоянна мярка, наложена му от Окръжния съд в града миналата седмица. Както съобщи тогава наблюдаващият прокурор по досъдебното производство 6-ма свидетели били признали, че са купували дрога от момчето от Виноградец, което нямало други доходи, но демонстрирало охолен начин на живот и живеело с приятелката си извън семейната къща. Майката Павлина и сестра му Деница не бяха пред съда на мирния протест. Приятелите на Димитър смятат, че задържането му е отмъщение за това, че той и близките му са говорили срещу притежателя на пистолета Лазар Влайков. Те не вярват Димитър да употребява или да продава дрога и припомнят, че той досега никога не е имал никакви криминални прояви и е с чисто досие. Младежът беше арестуван след полицейска акция на 15 септември по обвинение в търговия с наркотици, като намереното количество е 2,55 г марихуана и 0,56 г амфетамини. Посочените дози били у свидетели, заявили в показанията си, че са ги купили от Тонкев. \n                    ", "date": "2017.09.25", "title": "Приятели на задържания за наркодилърство Тонкев протестираха мирно пред съда в Пазарджик"}
{"url": "http://www.monitor.bg/a/view/19923-%D0%91%D0%BE%D0%B9%D0%BA%D0%BE-%D0%91%D0%BE%D1%80%D0%B8%D1%81%D0%BE%D0%B2-%D0%A0%D0%B0%D0%B7%D1%82%D1%80%D0%B5%D0%B2%D0%BE%D0%B6%D0%B5%D0%BD-%D1%81%D1%8A%D0%BC-%D0%BE%D1%82-%D1%83%D1%87%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%A0%D1%83%D1%81%D0%B8%D1%8F-%D0%B8-%D0%9A%D0%B8%D1%82%D0%B0%D0%B9-%D0%BA%D1%80%D0%B0%D0%B9-%D0%A1%D0%B5%D0%B2%D0%B5%D1%80%D0%BD%D0%B0-%D0%9A%D0%BE%D1%80%D0%B5%D1%8F/", "text": "Военният конфликт ще бъде нерешим, дипломатите трябва да седнат на масата на преговорите\n                    Военен конфликт в района на Северна Корея ще бъде нерешим. Дипломатите по най-бързия начин трябва да седнат на масата на преговорите. Разтревожен съм от случващото се там. Това заяви в Пловдив министър-председателят Бойко Борисов, който не скри, че всяка сутрин включва новините по СНН с тревога.\n\n„Но когато от една страна има съвместни отношения между Русия и Китай, а от другата страна летят американски бомбардировачи, с техните самолетоносачи, дислоцирани там, заедно с противовъздушната отбрана на Япония – от такъв конфликт според мен победител няма да има. И съм изключително разтревожен и всяка сутрин първо пускам по СНН да видя да не върви някой надпис”, каза премиерът. По думите му решението на конфликта може да бъде само дипломатически, чрез преговори. „И виждайки този толкова разклатен свят, се удивлявам на това, което се случва в Корея. Всеки ден по телевизията е първа или втора новина. Това или трябва да приключи, или ще доведе до такава развръзка, която може да бъде фатална за Европа”, подчерта Борисов. По думите му ако на някой му се струва, че случващото се в района на Северна Корея е далече от Европа, то това изобщо не е така. Премиерът припомни финансовата криза преди няколко години зад океана, която се отрази пагубно на европейската икономика.\n\nВ тази връзка той поздрави за четвъртата й изборна победа Ангела Меркел и й пожела по-бързо да съумее да състави правителство. „Европа има нужда от бързо правителство в Германия. Защото България е много вързана с европейската икономика. Износът е главно за ЕС и оттам са големите постъпления. Но за вчерашния ден честито и се надяваме бързо да се справят”, заяви министър-председателят.\n\nТой бе в Пловдив, за да открие Международния технически панаир „Есен 2017” и отговори рязко на журналистически въпрос дали с мажоритарния собственик Георги Гергов са стоплили отношенията. „Аз не вярвам да има такъв идиот в държавата, който да го вярва това. Един такъв идиот не мога да си представя. Пловдивският панаир се прави от толкова много години, има огромна численост на български компании, на иновации, сключват се сделки, от които се ползва родната икономика. Наслушах се на такива глупости”, заяви Борисов, като припомни, че след последните парламентарни избори ГЕРБ са предложили на БСП да вземат председателското място в НС.\n\n„Едно единствено нещо е водено за преговори. Беше за председател на НС. Защото освен премиер, президент, има и пленарни заседания, и щеше да ни е спокойно, за да сме всички по-задружни в следващите 6 месеца до европейското ни председателство. Какви са тези работи – някой идвал да купи някой. С кое? Отидохме, преговаряхме. Ясно и публично”, бе категоричен премиерът, като уточни, че е предложил поста председател на НС на опозицията, въпреки че от ГЕРБ не са били съгласни с това. Борисов отрече с БСП да са били водени преговори за коалиционно партньорство. Премиерът и лидер на ГЕРБ поиска от Гергов да потвърди думите му, след което каза, че не той му е дал панаира.\n\n„Аз не съм го давал пловдивския панаир. Много преди мен е купен пловдивският панаир. Така че г-н Гергов, си носи и политическата, и партийната, и цялата отговорност”, уточни лидерът на ГЕРБ.\n\nГеорги Гергов припомни, че панаирът се развива добре и доказателство за това е есенното му издание. „Никой не може да каже обратното, че в държавата не се случват положителни неща. Трябва да си черноглед или тъпигьоз, за да кажеш, виждаш ли в България няма напредък. Аз съм човек от бизнеса и не мога да си противореча, не и да се хваля, но виждате какво е в панаира. Благодаря и на премиера и на министъра на икономиката, че са тук. Бизнесът иска да има подкрепата на правителството”, каза Гергов. \n                    ", "date": "2017.09.25", "title": "Борисов: Разтревожен съм от ученията на Русия и Китай край Северна Корея"}
{"url": "http://www.monitor.bg/a/view/32619-%D0%9A%D0%B0%D1%82%D1%83%D0%BD%D0%B8%D1%86%D0%B0-%D0%BF%D0%BE%D1%87%D0%B5%D1%82%D0%B5-%D0%BF%D0%B0%D0%BC%D0%B5%D1%82%D1%82%D0%B0-%D0%BD%D0%B0-%D0%90%D0%BD%D0%B3%D0%B5%D0%BB-%D0%B8-%D0%9F%D0%B0%D0%B2%D0%B5%D0%BB/", "text": "\n                    За шеста поредна година жителите на Катуница почетоха с шествия паметта на убития на 23 септември 2011г. Ангел Петров и починалия ден по-късно от мъка негов приятел Павел Толев на 17 години. Над 150 души се събраха в 19 часа на 23 септември и на 24 септември в центъра на селото, откъдето тръгнаха към лобните места на двете момчета. Хората носеха голям плакат, на който бе изписано „Няма да забравим, няма да простим” – девизът, с който те се вдигнаха срещу беззаконията на фамилията Рашкови още през 2011г. На лобните им места хората от селото оставиха запалени свещи и цветя, като си дадоха обет никога да не забравят черния септември 2011г. и никога да не простят на убийците на двете деца.На 23 септември 2011г. по обяд в Катуница пред дома на Веселин Христов спрял с джипа си Кирил Рашков. Ядосан от полицейска проверка срещу него и фамилията му, Рашков се заканил да убие Веселин и приятелката му Ваня, като им показал оръжие на кръста си. „Ще ви убия и двамата, но преди това ще й извадя очите”, казал Рашков на Ваня пред Веселин. След това продължил със заканите, като попитал Веселин къде е майка му София – бивша кметица на Катуница, защото и нея щял да я убие. Няколко часа по-късно дъщерята на Кирил Рашков – Събка, повикала роми от „Столипиново”, чиято цел била да фучат с колите си из селото и да създават у българите страх. Ромите нападнали българите на улица близо до дома на загиналия Ангел Петров. В това време момчето разхождало немската си овчарка, когато видяло нападението над българите. Ангел дочул нещо от съседната улица и отишъл натам. Видял микробусът с роми и ги попитал какво правят в селото. С едната си ръка Ангел държал на повод кучето, което било превъзбудено от конфликта и лаело, като подвикнал към намиращите се в буса „какви сте вие и какво търсите тук”. Симеон Йосифов форсирал двигателя и потеглил, а Ангел успял да извика само: „Къде тръгваш?” и тъй като бил точно пред автомобила, бил пометен. Младежът успял да се закрепи за кратко на предния капак, но след това се свлякъл под микробуса. Вместо да спре, Йосифов дал газ и ускорил до 20 км/час. На около 21-вия метър след потеглянето на буса Ангел паднал под него и бил премазан. Трагедията станала пред очите на баща му Атанас, който през цялото време удрял по микробуса и крещял „Спри бе, мачкаш ми детето”, но Йосифов не спрял. След година и няколко месеца Йосифов получи 18 години затвор за убийството на Ангел от апелативния съд в Пловдив. Ден след Ангел, на 24 септември, при масовите бунтове в Катуница, от мъка по починалия си приятел загина и Павел Толев. След смъртта на младежите цялата страна се вдигна на митинги с наслова „Няма да забравим, няма да простим”. \n\n\n                    ", "date": "2017.09.25", "title": "Катуница почете паметта на Ангел и Павел"}
{"url": "http://www.monitor.bg/a/view/879-%D0%A1%D1%8A%D0%B7%D0%B4%D0%B0%D0%B4%D0%BE%D1%85%D0%B0-%D0%BA%D0%BE%D0%BD%D1%82%D0%B0%D0%BA%D1%82%D0%BD%D0%B0%D1%82%D0%B0-%D0%B7%D0%BE%D0%BD%D0%B0-%D0%B2-%D0%B7%D0%BE%D0%BE%D0%BA%D1%8A%D1%82%D0%B0-%D0%BD%D0%B0-%D0%92%D0%B0%D1%80%D0%BD%D0%B0/", "text": "\n                    Kонтактната зона, в която посетителите да могат да общуват директно с част от обитателите бе създадена по идея на ръководството на зоокъта във Варна. Оттам допълниха, че към момента интересът към новата придобивка е голям. Там деца и възрастни имат шанс да докоснат лама, кошута или нейното бебе, бели зейчета, патета и пауни.\n\nЛичният контакт с животните разкрива на децата тайните на природата, като ги учи да я обичат и да се грижат за нея, казаха още за новата си идея хората, които се грижат за дивите обитатели.\n\nЗоната обаче ще работи три дни в седмицата, за да не се стресират излишно питомците, обясниха от зоокъта. Оттам уточниха, че контактната зона вече работи всеки вторник, сряда и четвъртък от 11 до 12 часа.\n                    ", "date": "2017.09.25", "title": "Създадоха контактната зона в зоопарка на Варна  "}
{"url": "http://www.monitor.bg/a/view/39098-%D0%97%D0%B0%D0%BF%D0%BE%D1%87%D0%B2%D0%B0-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%B8%D1%8F%D1%82-%D0%9E%D0%BA%D1%82%D0%BE%D0%B1%D0%B5%D1%80%D1%84%D0%B5%D1%81%D1%82/", "text": "\n                    Започва най-големият бирен празник по морето, в който над 10 представители на различни пивоварни от цял свят ще осигурят кехлибарен елексир за участниците в първото издание на Октоберфест във Варна. Откриването е тази вечер в парка на „Аспарухово”. Има осигурени 1000 седящи места. Организаторите обещават бира на корем. Те все още се двоумят дали да не наемат момичета, които да сервират халбите или да оставят нещата по първоначалния им замисъл - на самообслужване. Освен много бира, на феста ще има фермерски и занаятчийски базар, изложение на ретро автомобили и жива музика. По време на различните игри, на участниците ще бъде раздадена един тон бира. Варненският Октоберфест ще оправдае името си, като ще включи в последния си заключителен ден и 1 октомври. В петък, събота и неделя ще има и осигурени автомобили, които да извозват почерпени посетители, дошли на феста без собствен транспорт.\n\n \n\n \n                    ", "date": "2017.09.25", "title": "Започва варненският Октоберфест"}
{"url": "http://www.monitor.bg/a/view/11641-%D0%A1%D0%9C%D0%93-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%B7%D0%B0-%D1%84%D0%B8%D0%BD%D0%B0%D0%BD%D1%81%D0%BE%D0%B2%D0%B8-%D0%B4%D0%B0%D0%BB%D0%B0%D0%B2%D0%B5%D1%80%D0%B8/", "text": "Родители подали жалба срещу настоятелството\n                    Сигнал за съмнения за злоупотреби с финанси в Софийската математическа гимназия е подаден до столичната градска прокуратура. Това съобщи за „Монитор“ шефката на Регионалното управление по образование (РУО) – София, Ваня Кастрева. Тя обясни, че ставало дума за противоречия между училищното настоятелство и бившия директор на СМГ Антони Стоянов. Родители твърдели, че били дадени 200 хил. лв. за ремонт на училището от бюджета на настоятелството, а според бившия шеф никакви пари не били постъпвали в училището, разказа още Кастрева. Тя допълни, че сигналът е подаден, за да се изчистят и изяснят тези разногласия.Както „Монитор“ вече писа, образователният министър Красимир Вълчев сигнализира министъра на финансите да направи данъчна проверка на приходите от училищните настоятелства в СМГ. Вълчев допълни, че такава проверка вече е започнала от страна на Националната агенция по приходите (НАП). Той обясни пред „Монитор“, че на по-късен етап ще се обмислят варианти за това как просветното ведомство може да осъществява контрол върху парите на училищното настоятелство. Относно казуса със СМГ той заяви още, че не било редно парите за курсовете по математика, които се провеждат в гимназията, да се събират от настоятелството, а трябвало това да се извършва от самото училище.Припомняме, че наскоро се появи информация, че годишният приход от курсове в СМГ е над 1 млн. лв.Междувременно от Софийската градска прокуратура съобщиха пред „Монитор“, че вчера е постъпил сигнал от родители срещу училищното настоятелство на СМГ.Скандалите в Математическата гимназия започнаха през лятото. Тогава родители се разбунтуваха срещу това, че бившият директор Антони Стоянов е уволнил учителката по математика Петя Тодорова. По-късно се стига до неговото отстраняване от шефския пост и назначаването на Зоя Савова за директор на училището.\n                    ", "date": "2017.09.25", "title": "СМГ на прокурор за финансови далавери "}
{"url": "http://www.monitor.bg/a/view/34088-%D0%94%D0%B2%D0%B0%D0%BC%D0%B0-%D0%B7%D0%B0%D0%BC%D0%BA%D0%BC%D0%B5%D1%82%D0%BE%D0%B2%D0%B5-%D0%BD%D0%B0-%D0%A5%D0%B0%D1%81%D0%BA%D0%BE%D0%B2%D0%BE-%D0%BF%D0%BE%D0%B4%D0%B0%D0%B4%D0%BE%D1%85%D0%B0-%D0%BE%D1%81%D1%82%D0%B0%D0%B2%D0%BA%D0%B8/", "text": "\n                    Двама от общо трима заместник-кметове на Хасково подадоха оставки днес следобед. „Поискахме да ни бъдат прекратени трудово-правните отношения с община Хасково“, обявиха зам.-кметовете Евгени Консулов и Милена Трендафилова. Мотивите им са несъгласие и принципно разминаване във визията за управление на общината с кмета Добри Беливанов.\n\nОставките идват два дни след като ръководството на ГЕРБ в Хасково обяви управлението на своя кмет Добри Беливанов за пълен провал. „Не искаме оставката на Добри Беливанов, но смятаме, че неговото почти двегодишно управление се провали. Като нерешени проблеми за общината ГЕРБ изтъкнаха наличието на уран в питейната вода на Хасково, непочистения сняг през зимата, липсата на приют и инциденти с бездомни кучета, монтиране на светофар, който е на прекалено висока и изкуствено завишена цена, непрозрачна и беезпринципна кадрова политика и др.“, твърдят съпартийците на Добри Беливанов.\n\nГрадоначалникът, който е в отпуск и е в Италия, отговори писмено на критиката на ГЕРБ. За голяма част от поставените нерешени проблеми той прехвърли пряко или косвено вината на своите заместници Консулов и Трендафилова. Точно това „измиване на ръцете“ преляло чашата на търпението и двамата решили да депозират оставките си. Нямало обаче натиск от ГЕРБ или политическо решение за оставките, изтъкнаха двамата напускащи. Така Хасково остава само с един зам.-кмет – Велин Балкански, който ще управлява града до завръщането на градоначалника Добри Беливанов. \n                    ", "date": "2017.09.25", "title": "Двама зам.-кметове на Хасково подадоха оставки"}
{"url": "http://www.monitor.bg/a/view/41809-%D0%9F%D1%81%D0%B5%D0%B2%D0%B4%D0%BE%D0%B5%D0%BA%D0%BE%D0%BB%D0%BE%D0%B7%D0%B8-%D0%BB%D0%B0%D0%BF%D0%B0%D1%82-%D0%BF%D0%B0%D1%80%D0%B8-%D0%BE%D1%82-%D0%B4%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%BA%D0%B0%D1%82%D0%BE-%D1%81%D0%BF%D0%B0%D1%81%D0%B8%D1%82%D0%B5%D0%BB%D0%B8/", "text": "Продават фекална вода на къмпингуващите\n                    Псевдоеколозите от „Корал“, които цяло лято протестираха срещу държавата и местните власти заради проверките на институциите, се оказаха лапащи без свян от същата тази държава. Докато през ден скачаха срещу инспекциите на общината, туристическото министерство и РИОСВ - Бургас, при които лъсна, че нелегално настанилите се на плажа и гората зад тях т.нар. дивокъмпингуващи крадат ток и вода, активистите на „Да запазим „Корал“ са се цанили за спасители на ивицата. Но далеч не безплатно. Сдружението е взело над 20 бона за два месеца работа, като парите са по обществена поръчка, обявена от областната управа на Бургас.Всичко започва в началото на юли, когато управата обявява конкурс за осигуряване на спасители на неохраняемите плажове. Сред тях заради статута му на място за диво къмпингуване попада от две години и „Корал“. Поръчката е за малко над 70 000 лева, като една трета от тях са предназначени именно за плажната ивица край село Лозенец. Любопитното е, че за останалите 4 плажа остават много по-малко средства, макар да са по-големи като площ.НПО-то де факто е свързващото звено между зелените, партията на задкулисието „Да(й), България“ и сайта „Бивол“. Компания в ръководството на сдружението си правятпредставящия се за главен редактор на сайта „Бивол“ и обвиняем за клевета във Франция Атанас Чобанов и Кирил Петков от ръководството на „Дай, България“ и Лилия Попганчева. Последната освен председател на сдружението е и служител на семейство Малееви. Попганчева се води спортен психолог към Тенис клуб „Малееви“, чийто съсобственик Мануела Малеева също е в ръководството на „Да(й), България“. Именно Попганчева е сложила парафа си върху контракта с областната управа на Бургас, чийто срок за действие дори още не е изтекъл. Макар сезонът отдавна да приключи, договорът е до 30 септември. За това време сдружението трябва да получи 20 859 лева, срещу които да предоставя целодневно от 8 до 18 часа по двама спасители на два пункта на ивицата. Общо петима души са записани като такива, а сред тях са братът на бившия концесионер на плажа и настоящ неформален лидер на „Да запазим „Корал“ Атанас Русев – Кирил и бащата на Кирил Петков – Петко Петков. В диспут преди дни в близката до Цветан Василев телевизия BiT друг от активистите на „Да запазим „Корал“ - Васил Гюров, призна, че и той давал смени като заместник-спасител. По договор обаче това може да се прави само от хора, които имат нужните изкарани курсове и разрешителни.Доколко от сдружението са си вършили работата става ясно от факта, че по-малко от две седмици по-късно човек се удави на плажа. Впрочем това е втори трагичен случай за двете години, откакто ивицата е без концесионер, защото е предназначена за диво къмпингуване. Преди това смъртни случаи не е имало с години.Случката с договора за спасители е само поредната илюстрация наПреди няколко седмици лъсна, че псевдоеколозите продават на заблудени туристи и фекална вода. Това става ясно от сигнал на измамен почиващ, който дори е хванал чревно разтройство, след като е пил от съмнителната течност.Опасната за пиене вода се разпространява сред хората, които са се настанили в нелегалния къмпинг на Корал. Неколцина от тях си направили съмнителен водоизточник с подръчни средства, който е съвсем близо до септичните ями. Община Царево вече спря тока и водата в района, за които почиващите не плащаха нито лев. При кмета обаче постъпили жалби, че някой събира на хората там пари за питейна вода.Според сигнала, който мъжът е подал до община Царево и РИОСВ – Бургас, опасната вода му била продадена от един от постоянните обитатели на плажа – Марио Тенев. Свръзката с него пък му направил друг виден „коралец“ - Васил Сървайвъра. Името на последния нашумя, след като стана ясно, че продава ток на незаконно къмпингуващите, макар по принцип да няма легална партида за електричество. В сигнала на пострадалия плажуващ е записано, че Сървайвъра го свързал с Тенев, който от своя страна го свързал към „питейната вода“. „Коралецът“ обяснил на новодошлия турист, че има кладенец, от където изпомпвал водата с хидрофор и от там тя се разпределя към близките каравани и палатки. В разгара на лятото обаче нивото на водата в кладенеца спаднало и затова Тенев обяснил, чеВ жалбата на измамения турист пише, че въпросният алтернативен източник всъщност била обикновена горска локва с неустановен произход. От нея с маркучи къмпингуващите пълнели кладенеца на Тенев с вода, а след това от герена съмнителната течност потичала към палатките и караваните. Пострадалият пише до институциите още, че по-късно Сървайвъра му признал, че били правени проби на водата, които показали, че в нея има наличие на отпадни и фекални води.Според кмета на община Царево Георги Лапчев вече има издадено предписание за спиране на електроенергията, която се краде. В началото на август е спряна и водата. Къмпингуващите обаче са създали своя система от помпа, маркучи и стар резервоар с чиято вода се къпят, мият съдовете си, а някои дори пият. Водоизточникът е неясен и със спорен произход, макар създателите на импровизираната система да твърдят, че това е дъждовна вода.„Това е абсолютно невъзможно - там да има извираща вода от някъде. Факт е, че съвсем в близост до въпросното понижение, то дори не е дере, се намират септичните ями на къмпинг „Юг“. Така че възможно е и най-логично е тази вода всъщност да екоментира кметът Георги Лапчев. Някои от летовниците на къмпинга, които са консумирали хлорираната вода от ямата, вече са със стомашно-чревни инфекции. Има подадени жалби до няколко институции и предприети проверки от здравни и екоинспектори, от „Басейнова дирекция“ и от общината.Началникът на РИОСВ – Бургас, Тони Атанасова коментира, че няма как да твърдят категорично откъде идва тази вода. Според екоинспекторите няма изтичане на отпадни води. В протокола от проверката на „Басейнова дирекция“ пък е посочено, че става въпрос за водосбор от подземни води. Около караваните обаче има поставени множество химически тоалетни, за които тепърва ще се проверява къде са изхвърляни. Очакват се и резултатите на водата, която ще проверяват от здравната инспекция.\"Ще искаме информация за всички договори къде са отишли тези изчерпани води, къде са предадени, в кои пречиствателни станции и така нататък\", каза главният експерт по опазване на водите в РИОСВ – Бургас, Анна Желязкова.Така се оказва, че някой прибира пари за вода от горски водосбор с неясен произход, за което, по думите на кмета на Царево, вече има подадени жалби, включително че хората плащат като за вода за питейни нужди. Според местните в района отдавна има друг интерес спрямо апетитния терен, собственост на фирма \"Ибердрола\".Жалбите са стигнали и до прокуратурата, откъдето сигналът за водоизточника ще бъде проверяван, включително и незаконното събиране на пари за водата.\n                    ", "date": "2017.09.25", "title": "Псевдоеколози лапат пари от държавата като спасители"}
{"url": "http://www.monitor.bg/a/view/79476-%D0%9E%D0%B1%D0%B2%D0%B8%D0%BD%D0%B5%D0%BD%D0%B8%D1%8F%D1%82%D0%B0-%D0%BD%D0%B0-%D0%92%D0%B0%D1%81%D0%B8%D0%BB%D0%B5%D0%B2-%D0%BF%D0%BE-%D0%9C%D0%B0%D0%B3%D0%BD%D0%B8%D1%82%D1%81%D0%BA%D0%B8-%D1%81%D0%B0-%D0%BB%D1%8A%D0%B6%D0%B0/", "text": "Законът не може да се меси в легитимното разследване срещу хора, които са извършили престъпление\n                    „Обвиненията срещу г-н Делян Пеевски са напълно безпочвени и необосновани. И очакваме с нетърпение нашата възможност да покажем пред Държавния департамент и Министерството на финансите, че те не почиват на никакви факти, а са лъжа“. Така Нейтън Хохман от международната компания „Morgan Lewis“ коментира пред Канал 3 внесения от банкера-беглец Цветан Василев, известен като Българския Мадоф, иск по Глобалния акт „Магнитски“.„Morgan Lewis” е една от най-реномираните международни правни кантори. Тя има офиси в 30 държави с 2000 юристи. „Morgan Lewis” се заема със защитата на позицията на депутата Делян Пеевскикойто в България е обвиняем като организатор на престъпна група, източила Корпоративна търговска банка. Съветник по случая ще е президентът на консултантското дружество „Morgan Lewis Consulting” Крис Кокс, който е бил в екипа на президента Роналд Рейгън, а главен адвокат – бившият федерален прокурор Нейтан Хохман. Пред Канал 3 авторитетният юрист обясни, че предназначението на закона „Магнитски“ не е да се пробват разследвани за тежки престъпления лица да се саморазправят с властите, които ги проверяват.„Глобалният закон \"Магнитски\" обхваща хора от целия свят. Трябва обаче да сме наясно, че фокусът на този закон е единствено към хора, които са нарушили сериозно човешките права или са извършили мащабна корупция. Законът \"Магнитски\" категорично не може да се меси в легитимното разследване на прокуратурата на дадена държава спрямо хора, които са извършили престъпление и които са обект на нейното разследване“, категоричен е Хохман. Споредако някой отправи искане към Държавния департамент на САЩ или Министерството на финансите, те трябва да дадат своето мнение в рамките на 120 дни. Докато трае тази процедура, тя се смята за класифицирана информация и нито Държавният департамент, нито Министерството на финансите могат да я коментират.„Адвокатите на г-н Василев са подали искане към Държавния департамент на САЩ и Министерството на финансите срещу г-н Пеевски. Ние сме убедени, че тези обвинения са напълно безпочвени и нямат никаква правна тежест и ще го докажем“, коментира още Хохман. Юристът е категоричен, че твърденията на банкера-беглец срещу Делян Пеевски нямат никакво основание и те ще бъдат оборени от „Morgan Lewis”.Хохман заяви още, че не може да коментира факта, че Василев и пирамидата му КТБ, чрез която източи близо 5,6 млрд. лева от вложителитеи неговия хедж фонд, който завлече хиляди с над 564 млрд. долара.„Ще се въздържа от коментар поради сериозната причина, че предстои да дадем нашите мотиви пред Държавния департамент и Министерството на финансите. Оставям на обществото да прецени дали действията на Василев не представляват тежко криминално престъпление, което прилича много на това, извършено от Бърни Мадоф, който нанесе непоправими щети на Съединените щати“, заяви още Хохман.\n                    ", "date": "2017.09.25", "title": "Обвиненията на Василев по „Магнитски“ са лъжа "}
