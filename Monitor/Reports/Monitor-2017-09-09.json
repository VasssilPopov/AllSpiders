{"url": "http://www.monitor.bg/a/view/32753-%D0%92%D0%BB%D0%B0%D0%B4%D0%B8%D0%BA%D0%B0-%D0%BE%D1%81%D0%B2%D0%B5%D1%82%D0%B8-%D0%B1%D0%B5%D0%B7-%D0%B4%D0%B0-%D1%80%D0%B0%D0%B7%D0%B1%D0%B5%D1%80%D0%B5-%D0%B7%D0%BD%D0%B0%D0%BC%D0%B5-%D0%BD%D0%B0-%D0%BD%D0%B5%D0%BF%D1%80%D0%B8%D0%B7%D0%BD%D0%B0%D1%82%D0%B0-%D1%80%D0%B5%D0%BF%D1%83%D0%B1%D0%BB%D0%B8%D0%BA%D0%B0/", "text": "Флаг със знаците на непризнатата от никого Донецка република освети „пътьом“ старозагорският владика Киприан по време на традиционния русофилски събор на брега на язовир Копринка в събота.Знамето бе поднесено на владиката докато той освещаваше реплика на свещеното Самарско знаме, което русофилите от Казанлък подариха на кметицата Галина Стоянова в знак на благодарност за съдействието й при провеждането на сбирките им. Преди това Киприан прочете приветствие от името на патриарх Неофит.Същият флаг беше развят и преди две седмици на връх Шипка по време на тържествата по повод 140-ата годишнина от освобождението на България от турско робство.И тогава, и сега то бе носено от живееща в Карлово млада жена и мъж от Бургас, който се представи с името Венелин.Инцидентът на връх Шипка, където присъстваха президентът Румен Радев и посланикът на Русия Анатолий Макаров стана повод за остра нота от посолството на Украйна, а посланик Микола Балтажи поиска бързо разследване.“Аз съм дълбоко притеснен и възмутен от присъствието на знамето на терористичната и престъпна \"ДНР\" на Шипка. Считам това, наред с други неща, за поругаване на паметта на украинските войници и истинските опълченци, които донасят свобода на българската земя. Настоявам българските власти да разследват тази позорна провокация“, каза тогава дипломатът.От обкръжението на митрополит Киприан коментираха, че той дори не забелязал флага на непризнатата държава.Случката се разигра пред очите на народни представители от БСП и ГЕРБ и посланик Макаров, които бяха на официалната трибуна.„Не виждам нищо скандално, че някой е развял един или друг флаг. Развял го, а не е го е палил. На събора имаше флагове на Русия, на Украйна, на Европейския съюз...“, коментира председателят на НД „Русофили“ Николай Малинов.Над 10 000 бяха дошлите от цялата страна фенове на Дядо Иван, мнозина бяха облекли тишъртки с лика на президента Владимир Путин, но имаше и такива, които носеха на гърдите си двуглавия орел на имперска Русия.Повечето споделяха, че в част от живота си работили на различни обекти в някогашния СССР. Други показваха дипломите си от висши училища в Москва, Петербург и Тула, а трети се хвалеха, че там са намерили половинките си. Не липсваха и дошли заради хубавото време и възможността да послушат песните на Петя Буюклиева и още редица изпълнители.", "date": "2017.09.09", "title": "Владика освети без да разбере знаме на непризната република"}
{"url": "http://www.monitor.bg/a/view/26549-%D0%91%D0%A7%D0%9A-%D0%BE%D0%B1%D1%83%D1%87%D0%B0%D0%B2%D0%B0-%D0%BD%D0%B0-%D0%BF%D1%8A%D1%80%D0%B2%D0%B0-%D0%BF%D0%BE%D0%BC%D0%BE%D1%89-%D0%BF%D1%80%D0%B8-%D0%B4%D0%BE%D0%BC%D0%B0%D1%88%D0%BD%D0%B8-%D0%B8%D0%BD%D1%86%D0%B8%D0%B4%D0%B5%D0%BD%D1%82%D0%B8/", "text": "Българският червен кръст (БЧК) ще обучава желаещи на първа помощ при домашни инциенти, съобщиха от организацията. Това ще става от 10.00 часа днес в Борисовата градина в София  в близост до бюст паметника на Христо Ботев.Инициативата е по повод Световния ден на първата помощ, който се чества по предложение на Международната федерация на Червения кръст и Червения полумесец всяка втора събота на месец септември.Няма безопасно място у дома, дори най – безопасното крие много опасности, твъдят организаторите. Това може да бъде удар от електрически ток, падане на детето, подхлъзване и сгромолясване върху теракота в банята, допълват те.По данни на БЧК малцина знаят каква първа помощ да окажат до идването на спешните лекари. Затова, всички, които жлаят могат да наблюдават демонстрациите на активисти на БЧК, както и да вземат участие в „спасителните” акции. ", "date": "2017.09.09", "title": "БЧК обучава на първа помощ при домашни инциденти"}
{"url": "http://www.monitor.bg/a/view/37211-3234-%D0%BF%D1%8A%D1%80%D0%B2%D0%BE%D0%BA%D0%BB%D0%B0%D1%81%D0%BD%D0%B8%D1%86%D0%B8-%D1%82%D1%80%D1%8A%D0%B3%D0%B2%D0%B0%D1%82-%D0%BD%D0%B0-%D1%83%D1%87%D0%B8%D0%BB%D0%B8%D1%89%D0%B5-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "3234 първокласници ще прекрачат за първи път училищния праг през учебната 2017/2018 година. Те са записани в 37 общински училища, като 2476 от тях ще бъдат обхванати в целодневна организация на учебния ден, съобщиха от общинската дирекция „Образование и младежки дейности“ във Варна.В подготвителните групи на училищата са записани 553 деца на 6 години и 208 - на 5 години.  От тях на целодневен режим са общо 272 деца. Общински детски градини ще посещават 2552 шестгодишни и 3078 петгодишни малчугани. За родителите на децата в детските градини и в училищата е важно да знаят, че учебните помагала за 5 и 6-годишните, както и учебниците за учениците от първи до седми клас, са безплатни.От дирекция „Образование и младежки дейности“ напомнят, че е недопустимо ръководствата на училища и градини да събират пари от родители и настойници за ремонти и обзавеждане на училищна база. Във всяка от образователните институции по силата на Закона за предучилищното и училищното образование функционира обществен съвет, който е орган за обществен контрол и при необходимост родителите могат да потърсят неговото съдействие, посочват още от общинската дирекция.През летните месеци бяха извършени ремонти в 30 училища и 22 детски градини на територията на общината. По данни на директорите, учебната година ще бъде открита нормално във всички училища. Относно реконструкцията и обновяването по ОП „Региони в растеж“ на 7 училища, сред които са Първо основно училище, VII СУ „Найден Геров“, СУ „Димчо Дебелянов“; „СУ П. Яворов“, ОУ „Константин Арабаджиев”, ОУ „Стефан Караджа” и ОУ „Н.Й.Вапцаров“ и три детски градини „Светулка“, „Първи юни“ и „Ян Бибиян“, както и Гимназиите по дървообработване и по икономика, се провеждат обществените поръчки за избор на изпълнители и дейностите не са стартирали. Въпреки това, в тези училища новата учебна година също ще започне нормално, уверяват от община Варна.", "date": "2017.09.09", "title": "3234 първокласници тръгват на училище във Варна"}
{"url": "http://www.monitor.bg/a/view/4679-%D0%9F%D1%80%D0%B5%D0%B3%D0%B0%D0%B7%D0%B5%D0%BD%D0%B8%D1%8F%D1%82-%D0%BD%D0%B0-%D0%BF%D0%B5%D1%88%D0%B5%D1%85%D0%BE%D0%B4%D0%BD%D0%B0-%D0%BF%D1%8A%D1%82%D0%B5%D0%BA%D0%B0-%D0%B5-%D0%B1%D0%B5%D0%B7-%D0%BE%D0%BF%D0%B0%D1%81%D0%BD%D0%BE%D1%81%D1%82-%D0%B7%D0%B0-%D0%B6%D0%B8%D0%B2%D0%BE%D1%82%D0%B0/", "text": "Прегазеният мъж на пешехона пътека в Казичене късно вечерта в петък е стабилизиран, но е в тежко състояние. Това съобщиха от Университетската болница „Света Анна”, където той е закаран за лечение. Постраданият е в реанимацята с множество фрактури - счупени бедрена кост, две ребра и раменна кост, уточниха от лечебното заведение.Късно снощи след инцидента местни жители се събраха на мястото и за сетен път поискаха да бъде построен надлез или подлез в района, защото по думите им, това не е първият случай на блъснат от кола в този участък. ", "date": "2017.09.09", "title": "Прегазеният на пешеходна пътека е  без опасност за живота"}
{"url": "http://www.monitor.bg/a/view/81049-%D0%A0%D0%BE%D0%B4-%D0%BD%D0%B0-188-%D0%B3%D0%BE%D0%B4%D0%B8%D0%BD%D0%B8-%D1%81%D0%B8-%D1%87%D1%83%D0%BA%D0%BD%D0%B0-%D1%81%D1%80%D0%B5%D1%89%D0%B0-%D0%BD%D0%B0-9-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8/", "text": "Преди 36 лета заръчали на току що родената в село Крушаре Събка Митева да ги събереНад 100 души от 188-годишния род на Момчооларите си даде среща навръх 9 септември в сливенското село Крушаре.Инициативата е на завърналата се от гурбет в чужбина ІТ- специалистка Събка Митева, която решила да изпълни заръка отпреди 36 пролети, когато за последно са се събирали наследниците на основоположника на фамилията Момчо.Събка се родила на 17 април, а на 23 май 1981 - а над 300 мъже и жени изиграли за пръв път голямото момчооларско хоро на селския мегдан и заръчали на майка й Денка да прави да струва, ама като порасне бебето – да ги събере отново.Според преданието роденият през 1810 г. дядо Момчо бил преселник от село Кипилово и първоначално се заселил в село Речица след отеглянето на войските на генерал Дибич Забалкански в първата руско-турска война. През 1829 г се оженил за дъщерята на чорбаджия от някогашното село Артъкларе и вдигнал къща там.След време време първородният му син станал един от първите кметове на Крушаре, на кметския стол там сега също е представител на момчооларите в лицето на Димо Станков.Във времето фамилията се разклонила:днес нейни представители има в почти всички европейски държави, а някои стигнали чак до Чикаго, разказа Събка Митева.Младата жена в момента работи над създаването на родословно дърво, като разчита на спомените на най-възрастната си родственичка, 94-годишната вече баба Минка Динева.През изминалите близо 2 столетия родът е дал свидни жертви в четирите войни през ХХ век.Имало и участници в антифашистката съпротива, а журналистът Димитър Стефанов подредил ръкописна история на Крушаре под наслов „Бащино огнище“, която наследниците се гласят да издадат.На втората си среща момчооларите засадиха фиданка от кълновете на 11-вековният стар бряст в центъра на Сливен и си обещаха през пролетта на 2029 г., за 200-годишнината от рода да се събират отново.Над 2200 са жителите на селото, което е родно за петкратната световна шампионка по борба Станка Златева,родословното дърво на Момооларите ще бъде шестото, което предстои да бъде публикувано, коментира секретарят на читалище „Искра“ Йорданка Таскова.", "date": "2017.09.09", "title": "Род на 188 години си чукна среща на 9 септември  "}
{"url": "http://www.monitor.bg/a/view/1657-%D0%9C%D0%BB%D0%B0%D0%B4%D0%B5%D0%B6%D0%B8-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8%D1%85%D0%B0-%D0%BF%D0%B0%D0%BC%D0%B5%D1%82%D0%BD%D0%B8%D0%BA-%D0%BD%D0%B0-%D0%BF%D0%B0%D1%80%D1%82%D0%B8%D0%B7%D0%B0%D0%BD%D0%B8/", "text": "Млади социалисти от Стара Загора и региона възстановиха занемарен паметник на петима партизани карй село Яворово, които са загинали в сражение на 17 август 1944 година.На 9 септември те положиха цветя пред плочата, където са изписани имената Пеню Миневски (24), Симеон Енчев (27), Пеню Пеев (18), Пеню Русев (21) и Борис Миладинов (21) , сред дошлите да почетат паметта им беше зам.председателят на БСП Драгомир Стойнев.Венци и букети бяха поставени и пред Братската могила в парк „Пети октомври“ в Града на липите, където дойде с инвалидната си количка и 72-годишният Антон Кавалджиев, син на загиналия на 31 март 1945 г. в хода на Мурската операция артилерист майор Таньо Кавалджиев.Свежи цветя бяха поставени пред всички свързани с антифашистката съпротива места в региона, поклонението е част от младежката инициатива „Паметните места на България“.Ден преди отбелязването на годишнината активисти на Българския антифашистки съюз предложиха в Стара Загора да бъде създаден музей на социалистическата индустрия.Те припомниха, че в града са били изградени огромни индустриални мощности, сред тях и уникалните заводи за производство на дискови запаметяващи устройства и работи, които почти веднага след 10 ноември 1989-а са били разпродадени за жълти стотинки и унищожени.Младите поколения не знаят почти нищо за 9 септември 1944-а, в забрава е потънала и истината за промишлената слава на региона, длъжни сме да върнем истината. Строителите на България в периода 1944-1989 -а не бива да бъдат забравяни, те нямат основание да се срамуват от труда си!“, коментира областният председател на БСП Трифон Митев.", "date": "2017.09.09", "title": "Младежи възстановиха паметник на партизани"}
{"url": "http://www.monitor.bg/a/view/11119-%D0%92%D0%B5%D0%BD%D0%B5%D1%86-%D0%BD%D0%B0-%D0%BF%D0%B0%D1%80%D1%82%D0%B8%D0%B7%D0%B0%D0%BD%D1%81%D0%BA%D0%B0-%D1%87%D0%B5%D1%88%D0%BC%D0%B0-%D0%BE%D1%82%D0%BD%D0%BE%D0%B2%D0%BE-%D1%81%D0%BA%D0%B0%D1%80%D0%B0-%D0%BD%D0%B0%D1%88%D0%B8-%D1%81%D1%8A%D0%BD%D0%B0%D1%80%D0%BE%D0%B4%D0%BD%D0%B8%D1%86%D0%B8-%D1%81-%D0%BC%D0%B5%D1%81%D1%82%D0%BD%D0%B0%D1%82%D0%B0-%D0%B2%D0%BB%D0%B0%D1%81%D1%82-%D0%B2-%D0%91%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4/", "text": "Българи от Западните покрайнини съзряха провокацияПоставен венец на партизанската чешма в центъра на Босилеград отново скара българите от Западните покрайнини с местната управа. Изкуствените цветя бяха положени от представители на местната организация на Съюза на бойците на народноосводителната война.„Още рано сутринта завчера те побързаха да отбележат Деня на освобождението на Босилеград от българската фашистка окупация с полагане на венец на партизанската чешма в центъра на Босилеград. Тази чешма бе построена с общински средства и с разрешението на кмета Владимир Захариев през 2006 година. И всичко това стана само една година след изграждането на паметника на Левски. Още тогава беше ясно, че това се прави с цел провокиране на антибългарски чувства и постигане на „идеологически баланс“ в отговор на повдигането на паметника на Левски“, разказва с възмущение председателят на КИЦ – Босилеград Иван Николов.По негови думи партизанската чешма и отбелязването на това „измислено събитие“ трайно взривили отношенията между българските организации и кмета Владимир Захариев.„Идеологическата постановка за „Освобождението на Босилеград от българската фашистка окупация“ се влачи още от времето на комунистическа Югославия и е пълен исторически фалшификат. Няма никакво съмнение, че всичко това се прави с провокативна цел – провокиране и заплаха към всички родолюбиви и просветени българи в Босилеград“, коментира още Николов.", "date": "2017.09.09", "title": "Венец на партизанска чешма отново скара наши сънародници с местната власт в Босилеград"}
{"url": "http://www.monitor.bg/a/view/57783-%D0%A1%D1%82%D1%80%D0%BE%D0%B8%D1%82%D0%B5%D0%BB%D0%BD%D0%B8-%D1%84%D0%B8%D1%80%D0%BC%D0%B8-%D0%BE%D1%81%D1%82%D0%B0%D0%B2%D0%B8%D1%85%D0%B0-4-%D1%81%D1%82%D0%BE%D0%BB%D0%B8%D1%87%D0%BD%D0%B8-%D0%BA%D0%B2%D0%B0%D1%80%D1%82%D0%B0%D0%BB%D0%B0-%D0%B1%D0%B5%D0%B7-%D1%82%D0%BE%D0%BA/", "text": "Строителни фирми оставиха 4 столични квартала без ток. Това съобщиха от пресцентъра на ЧЕЗ България. Несъгласувани изкопни дейности повредиха кабел средно напрежение, собственост на ЧЕЗ Разпределение, в 11.00 ч. тази сутрин в столицата. В резултат без електрозахранване за час в почивния ден останаха 2436 домакинства и стопански клиенти в ж.к. „Борово“, ж.к. „Красно село“ и кв. „Манастирски ливади“.15 минути по-късно друг кабел на компанията беше разкъсан в резултат на несъобразени изкопни дейности в кв. „Студентски град“ в София. Без електрозахранване за 1 час и 10 минути останаха 925 клиенти.Екипи на ЧЕЗ Разпределение предоставиха електрозахранване по резервна схема и при двете предизвикани аварии. Организирани са дежурни групи за възстановяване на повредите, след което ще бъде възстановена нормалната схема на електрозахранване, във връзка с което са възможни кратковременни оперативни превключвания, съобщиха от ЧЕЗ.", "date": "2017.09.09", "title": "Строителни фирми оставиха 4 столични квартала без ток"}
{"url": "http://www.monitor.bg/a/view/11167-6-000-%D1%81%D0%B5-%D1%81%D1%8A%D0%B1%D1%80%D0%B0%D1%85%D0%B0-%D0%B7%D0%B0-9-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8-%D0%BD%D0%B0-%D0%9C%D0%B0%D0%BB%D0%BA%D0%B0%D1%82%D0%B0-%D0%91%D1%83%D0%B7%D0%BB%D1%83%D0%B4%D0%B6%D0%B0/", "text": "Над 6000 социалисти и симпатизанти на БСП се събраха в местността „Копривките” край Пловдив за ежегодното честване на Деветосептемврийската победа. Събитието, станало известно, като Малката Бузлуджа, се провежда всяка година точно на 9 септември.„Нямаме от какво да се срамуваме, защото нашата партия е градила тази държава”, каза лидерът на социалистите в Пловдив Георги Гергов от трибуната. Той цитира известната фраза на последния комунистически лидер Тодор Живков, че изграденото в неговото управление, едва ли ще бъде боядисано дори. Целта е победа на следващите избори и връщане на самочувствието на всеки един социалист, стана ясно от думите на Гергов. „Имаме млади хора, които да обучим и подготвим да управляват. Експертите ни трябва да са политически фигури, за да реализират нашата програма”, заяви ппредседателят на БСП – област Пловдив. Той посочи, че загубата на парламентарните избори не бива да обезверява социалистите. „Стига вайкане, а на работа! Всеки един от нас, всеки ден, за да почервенее картата на Пловдив област, както почервеня на президентските избори! Можем, правили сме, защото ние сме партията на хората!”, каза Гергов, а многохилядното множество отговори с „Победа и БСП!”.Държавният глава Румен Радев изпрати поздравителен адрес до участниците в Традиционния деветосептемврийски събор. „Убеден съм, че паметта на онези, пред които се покланяме, ни задължава да отстояваме истината, а бъдещето на децата ни – да не позволяваме повторение на най-мрачните отминали мигове”, отбелязва в обръщението си президентът.„След 1989 година БСП остана единствената политическа сила, която да осигури приемственост и да запази паметта за 9-ти септември като дата на прогрес”, каза в речта си заместник-председателят на Народното събрание и член на националното ръководство Валери Жаблянов. Народните представители от БСП за България Георги Търновалийски, Манол Генов, Веска Ненчева, Димитър Георгиев, Георги Йорданов и Теодора Халачева положиха цветя на паметника на загиналите партизани, заедно с председателите на организациите на БСП от област Пловдив и присъстващите гости от страната.  ", "date": "2017.09.09", "title": "6000 се събраха за 9 септември на Малката Бузлуджа"}
{"url": "http://www.monitor.bg/a/view/27291-%D0%9F%D0%BE%D1%89%D0%B0%D0%B4%D0%B6%D0%B8%D0%B9%D0%BA%D0%B0-%D0%BE%D1%81%D1%82%D0%B0%D0%B2%D0%B8-%D1%86%D1%8F%D0%BB%D0%BE-%D1%81%D0%B5%D0%BB%D0%BE-%D0%B1%D0%B5%D0%B7-%D0%BF%D0%B5%D0%BD%D1%81%D0%B8%D0%B8-%D0%B8-%D1%81%D0%BF%D0%B5%D1%81%D1%82%D1%8F%D0%B2%D0%B0%D0%BD%D0%B8%D1%8F/", "text": "Пощаджийка мами цяло село от години. Потърпевшите от село Зимница, Ямболско потърсиха Нова телевизия с обвинения към пощенската служителка, че спестяванията им липсват. Други се оплакаха, че системно от пенсиите им са теглени пари. Жената не е задържана, но е уволнена и предстои да се сдобие с обвинение.Жителите на селото твърдят, че от години пенсиите и спестяванията им се крадат пари. Те разбират едва, след като служителката изчезва от селото.Баба Мария е на 75 години и тръгва по пътя на парите си. Преди месец разбира, че е измамена. Пари няма в нито една сметка, а спестовната й книжка се оказва фалшива. Споделя, че не се е усъмнила, а книжката била доверена на служителката в продължение на 6 години. През май обвинената е уволнена от пощата. Никой от селото не знае къде е и какво се е случило с парите им.От банката потвърдиха за Нова тв, че служителката е присвоила суми от спестовни влогове чрез фалшиви документи. Неофициално открадната сума е около 400 - 500 хиляди лева, а официално прокуратурата засега знае за 10 пъти по-малко. Потърпевшите подават десетки жалби.Синът на пощенската служителка определи твърденията като слухове.", "date": "2017.09.09", "title": "Пощаджийка остави цяло село без пенсии и спестявания"}
{"url": "http://www.monitor.bg/a/view/18990-%D0%98%D0%B7%D0%B4%D0%B8%D1%80%D0%B2%D0%B0%D1%82-32%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%90%D1%81%D0%B5%D0%BD-%D0%BE%D1%82-%D0%92%D0%B0%D1%80%D0%BD%D0%B0/", "text": "Полицията във Варна издирва Асен Щерев Маринов, който е в неизвестност от 12 август т.г. Към 13 часа на този ден той е напуснал дома си в ж.к. „Аспарухово“ и оттогава е в неизвестност. Мъжът е на възраст 32 години, висок е 165 см, със слабо телосложение. Лицето му е продълговато и с мургав цвят на кожата, има черна много къса коса и кафяви очи. Облечен е с тъмнозелени панталони с дължина под коляното, сива фланелка с къс ръкав и носи бяла шапка с козирка. Обут е с кафяви чехли, описват го близките му.От ОД на МВР-Варна отправят апел към всички гражданите, които имат информация за местонахождението на Асен Маринов, да позвънят на телефон 112 или да подадат сигнал в най-близкото поделение на МВР.", "date": "2017.09.09", "title": "Издирват 32-годишния Асен от Варна"}
{"url": "http://www.monitor.bg/a/view/51746-%D0%A3%D1%80%D0%B0%D0%B3%D0%B0%D0%BD%D1%8A%D1%82-%D0%98%D1%80%D0%BC%D0%B0-%D0%BF%D1%80%D0%B8%D0%B1%D0%BB%D0%B8%D0%B6%D0%B0%D0%B2%D0%B0-%D0%A4%D0%BB%D0%BE%D1%80%D0%B8%D0%B4%D0%B0-%D0%BF%D1%80%D0%B8%D0%B7%D0%BE%D0%B2%D0%B0%D1%85%D0%B0-%D0%BC%D0%B8%D0%BB%D0%B8%D0%BE%D0%BD%D0%B8-%D0%B4%D0%B0-%D1%81%D0%B5-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%82/", "text": "Ураганът \"Ирма\" отново се засили до буря пета категория и връхлетя крайбрежието на Куба, съпътстван от ветрове с максимална скорост 260 км/ч, предаде Асошиейтед прес, като се позова на Националния център по ураганите на САЩ. Ирма е на около 485 км от Маями и се движи на запад с около 20 км/ч. Очаква се ураганът да достигне Флорида утре сутрин.Властите във Флорида призоваха 5,6 милиона души - над една четвърт от населението на щата - да се евакуират преди урагана, предаде Асошиейтед прес.Флорида е третият по население американски щат с почти 21 милиона жители. От няколко дни губернаторът Рик Скот призовава жителите да се евакуират, особено живеещите в крайбрежните райони, които може да бъдат наводнени при преминаването на Ирма.Две атомни електроцентрали във Флорида ще бъдат затворени заради урагана. Компанията оператор \"Флорида пауър енд лайт\" каза, че ще затвори централите \"Търки пойнт\" и \"Сейнт Луси\" преди ураганът да достигне сушата. ", "date": "2017.09.09", "title": "Ураганът Ирма приближава Флорида, призоваха милиони да се евакуират"}
{"url": "http://www.monitor.bg/a/view/83904-%D0%9A%D0%B5%D1%86%D0%B0-%D0%BD%D0%B0-67-%D1%81%D1%8A%D0%B2%D1%8A%D1%80%D1%88%D0%B5%D0%BD%D1%81%D1%82%D0%B2%D0%BE-%D0%B7%D0%B0-%D0%BD%D0%B0%D0%BF%D1%80%D0%B5%D0%B4%D0%BD%D0%B0%D0%BB%D0%B8/", "text": "Найденов мечтае само за здраве, чакат го на бис в Лондон и Париж през ноемвриЕдно момче обикаля да търси плочки в центъра на Плевен. Годината е 84-та, а негови гидове из магазините за битови потреби са един от най-оборотните сервитьори в града и жена му. Какво, ще попитате, е впечатляващото в историята дотук? Момчето е Васил Найденов, който същата вечер има концерт в Летния театър в парк Кайлъка. Придружителите му са моите родители. Майка ми взела златните пръстени на сестра си, за да направи по-тежко първо впечатление на звездата, но почти моментално ги свалила. Васко дошъл по къси гащи на флорални мотиви и с прословутите си кецове, с които така умело се плъзгал по сцената още преди Майкъл Джексън да вкара в световния фолклор на хореографията понятия като „лунната походка“. Напазарували нужните материали за гарсониерата на леля му, а после се събрали в гримьорната на театъра, за да си разделят пакетче семки и бутилка коняк. Найденов отвял всички с вокална мощ и харизма, а на финала, докато по-голямата част от жените в публиката се чудели дали да бършат сълзите си с карамфили, или да ги наръфат частично от вълнение, майка ми и баща ми си тръгнали с усещане за безсмъртие. Все пак, кой друг може да се похвали с привилегията да види Кеца съвършен в несъвършенството си, със сърце и чувство за хумор, по-големи от едно „Междучасие“? От въпросната случка са минали почти четири десетилетия, но у дома все още всички спират да дишат и си наливат по едно малко, когато Васко запее. Преди броени дни човекът, наложил соул естетиката в БГ попа, стана на 67 и казано честно всичко му е наред. Пожелава си само здраве. Мечтае тенденцията на смаляването в заобикалящата го среда да спре, особено когато иде реч за състояние на духа и добър вкус.По традиция през последните няколко лета Найденов посреща рождения си ден в Анталия. Собственикът на петзвездния хотел, изселник от България, дори му връчи златен ключ за 65-ата годишнина. Врата, покрита с китайски рози, и флорална декорация по фън шуй очакваха певеца в апартамента му, а на достойната за везир вечеря той получи от приятелите си предимно бутикови бижута с любимия си камък – диамант. Две години по-късно изпълнителят на „Телефонна любов“ вдигна тост на официална вечеря с кмета на Димитровград Иво Димов. На третата минута на трети септември, след двучасов лайв и седем биса за празника на града на пръскащия се по шевовете площад, музикантът бе изненадан с торта с неговия лик в местно заведение.Купонът продължил в тесен приятелски кръг в София. „Бяхме само с роднини и приятели, без известни лица. Подариха му много саксийни цветя, които той обожава и обгрижва на балкона си с любовта на родител към малко дете. Васко получи и огромен гоблен, много красив, който вече краси едната стена в дома му“, сподели за „Монитор“ мениджърът на звездата Ивайло Манолов.В момента любимецът на две поколения българи работи върху две нови песни и почти не излиза от студиото. В края на ноември той ще погъделичка слуха на българската диаспора в Париж и Лондон, а напролет го чака мащабно турне в САЩ.Освен с глас, който стапя айсберги от разстояние, Васил Найденов би могъл да се издържа и като интериорен дизайнер. Слабостта му към красивите мебели и детайла в изработката на всяка вещ е пословична. Мечтата си да живее в царски апартамент, който дядо му навремето обитавал на ул.“Юрий Венелин“, певецът пренася в собственото си жилище. То се намира в типичен блок от соцстроителството в столичния център, но прекрачиш ли прага му, започваш да живееш като на кино заради бароковия разкош, характерен за дворците от времето на Людвиг XVI. Музикантът проектира помещението по свой вкус, а ремонтът му отнема 12 години. Сам позлатява декоративни орнаменти, крои гипсови пана и внася от Букурещ огледала за стените. Паркетът му пък е в две тоналности и във формата на ромбоиди – досущ като в дядовия дом. В началото на годината Васко закупи съседния апартамент и на практика се разшири с цял етаж. Ремонтите на помещенията продължават и досега, но Найденов вече се е сдобил със 100-годишен френски гардероб и малка италианска масичка, която реставрира собственоръчно. Да връща винтидж вещи към живот, за Кеца е истинска медитация и удоволствие, като последната му придобивка е пеещ стенен часовник. Любовта към интериорния дизайн е на път да измести дори грижата за растенията и масивния алпинеум, който поддържа с красиви камъчета от пътуванията си в различни точки на света. „Човек колкото повече знания има в най-различни посоки, толкова повече се самоусъвършенства. Когато нещо е направено с любов и вкус – не само музикалният материал, говоря за различни хобита, публиката винаги ще усети, ще го оцени. Ето, преустройствата и осветлението у нас като дойде човек и ахва!Нищо ново не съм измислил, въпросът е да намериш пропорция в една стена от порядъка на 2,60-3 метра, да я декорираш така, че да има естетика”, сподели в едно от последните си интервюта за „Монитор” Найденов.Перфекционист до най-малкия детайл, Васко е вманиачен на тема качествен звук и държи да чува всяка емоционална рокада в гласа си, независимо дали става въпрос за телефонно интервю, запис на телевизионна програма или новогодишен лайв на „Батенберг“ при минус 20 градуса. „Много от нашите по-млади колеги ни обвиняват, че това, което пеем, е демоде. Правил към компромиси и съм пял песни, по които не мога да кажа, че съм припадал. Но част от тях са минавали през мен, не съм ги оставил във „фабричен” вид и те са оставали във времето. Много е важно не само какво пееш, а какво пулсира отдолу, под мелодията. В този смисъл много харесвам ФСБ, които бяха изключително иновативна група и направиха аранжиментите на първия ми албум. Те звучат актуални и днес. Една песен като „Пясъчен часовник” никога не е била шлагер, но 30 години след създаването й продължава да звучи съвременно“, казва Найденов. Големият композитор и негов приятел Тончо Русев е казал „Не е хубаво всички да те обичат, защото това е началото на края”. Но кога най-силно Васко е усещал любовта на публиката?Много ободряващо е това с любовта народна, но наистина, когато всички започват да те хвалят, става съмнителна работата. Аз съм програмиран да бъда критичен към себе си, защото човек се учи цял живот. Колкото и дълго да работиш една професия, ако не можеш да се погледнеш отстрани, значи нищо не си постигнал. Ако човек Х от нашите географски ширини е решил, че е станал много голям певец или композитор, то нека си пусне Jazz FM, да чуе хората как аранжират, как фразират.Да пуснат една Арета Франклин или един Стиви Уондър, та да ги върне в първи клас! Младите с по един-два хита – силно казано хитове, едни хартиени песни, с изсмукани от пръстите електроники, стерилни – не знаят много какви ги вършат. Обаче имат самочувствие на много успели. Гледах наскоро интервю на Райна Кабаиванска, жена безупречна като интелект и изпълнител, и тя каза, че музиката по света и у нас в момента е адски бутафорна. Съгласен съм с всяка нейна дума. Тук има хора, които се опитват да бъдат ту рападжии, ту уейваджии... Няма лошо да пробват, човек като е млад мисли, че всичко, дето лети се яде – но това е музика, лишена от всякаква атмосфера и радиата я въртят. И то без финансова причина, защото печалбарството все пак е навсякъде. Ето, за Spice Girls например не е нужно да си Рей Чарлз, за да знаеш, че тези момичета не могат да пеят, но зад гърба им имаше страхотни продуценти и в рамките на едни пет години от тях се изкараха страхотни пари. И всеки музикант, независимо дали живее в Монголия или в Ню Йорк, ще преживее некадърността на тези певици, защото те са проект със срок. Това и аз го оправдавам. Но не мога да оправдая тази псевдомузика, дето като си пуснеш радиото, те натоварва. Нали това е идеята на изкуството – като идеш на концерт, да изживееш поне едни три минути абсолютно щастие, да ти олекнат краката и като излезеш, еуфорията още да те държи? Пускам си джаз после и се чудя тези хора чували ли са каква музика се прави по света. Учат ли ги да импровизират в Консерваторията, учи ли ги някой как да правят песни?“, пита риторично звездата.  ", "date": "2017.09.09", "title": "Кеца на 67 - съвършенство за напреднали"}
{"url": "http://www.monitor.bg/a/view/26029-%D0%90%D0%BF%D0%B0%D1%80%D0%B0%D1%82-%D0%BA%D0%B0%D0%B7%D0%B2%D0%B0-%D1%81%D0%BA%D0%BB%D0%BE%D0%BD%D0%BD%D0%B8-%D0%BB%D0%B8-%D1%81%D0%BC%D0%B5-%D0%BA%D1%8A%D0%BC-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%81%D1%82%D0%B2%D0%BE/", "text": "Апарат и тест, разработени от италиански психиатър – спец в областта на превенцията на самоубийствата проф. Марко Саркапоне, казва дали сме склонни да посегнем на живота си. Български лекари – психиатри и психолози, ще бъдат обучени как да действат с него. Това съобщиха от Националния център за опазване на общественото здраве и анализи в навечерието на Световния ден за превенция на самоубийствата, който се отбелязва на 10 септември.По време на 15-минутния тест се проверяват физиологичните реакции, възникващи вследствие на звукови сигнали с определена сила, честота и продължителност, които пациентът чува в слушалките. Така апаратът отчита електро-дермалната ориентировъчна реактивност на пациента.Според проучванията се оформят четири основни групи: хипореактивни, гранично хипореактивни, реактивни и хеперреактивни пациенти. Доказано е, че съществува силна връзка между наличието на електродермална хипореактивност и вероятността от самоубийство. Така тестът e допълнителен инструмент за оценка на риска от самоубийство. Получените от теста данни се изпращат по интернет за експертни анализи, а след няколко минути извършващият текста получава доклад.800 000 души всяка година умират от самоубийство, сочат данните на Световната здравна организация. Отчита се обаче, че това е само върхът на айсберга – заради стигмата по отношение на самоубийството в много култури, липсата на системи за регистриране на случаите и др. много самоубийства остават незабелязани.Самоубийствата са сред първите 20 причини за смърт в световен мащаб, а във възрастта 15-29 години те са втората водеща причина. Обезпокоително е, че около 80% от тях са в страните с ниски и средни доходи, в които се отделят по-малко средства за обществено здравеопазване и достъпът до услуги за психично здраве е сравнително ограничен.Рисковите фактори са самоубийство са най-различни, което усложнява процеса на превенция. Сред тях са затрудненият достъп до здравни грижи, лесният достъп до средства за самонараняване, стресовите фактори като бедствия и конфликти, липсата на социална подкрепа, психичните разстройства. Тъй като химическите препарати за селското стопанство и огнестрелните оръжия са сред най-често използваните методи, редица стратегии за превенция по света са концентрирани върху усилията за ограничаване на достъпа до тях.Всеки ден средно по 7-8 българи правят опит за самоубийство. Това показват данни на Националния център по обществено здраве и анализи. В световен план България заема средни позиции по отношение на опитите за самоубийство като 12 от 100 000 души посягат на живота си. Всяка година между 2500  и 3000 души посягат на живота си.Според установените мотиви около 50% от опитите са заради конфликти с роднини, колеги, съученици, твърди главният експерт в сектор „Психично здраве” към центъра д-р Владимир Наков. Около 30 на сто от опитите за самоубийство са продиктувани заради тежко заболяване или психически проблеми. За един от 10 опита не са посочени мотиви, а до 8% от посегналите на живота си го правят заради финансови проблеми.Статистиката показва, че жените по-често посягат на живота си, като един от 11 опита е успешен. Дамите вземат крайното решение средно на около 37 г. При мъжете един от 3 опита завършва със смърт, а средната възраст а самоубийците е 47 години.", "date": "2017.09.09", "title": "Апарат казва склонни ли сме към самоубийство"}
{"url": "http://www.monitor.bg/a/view/15667-%D0%9D%D0%B0%D0%B4%D0%B0%D0%BB-%D0%B8-%D0%90%D0%BD%D0%B4%D0%B5%D1%80%D1%81%D1%8A%D0%BD-%D1%89%D0%B5-%D1%81%D0%BF%D0%BE%D1%80%D1%8F%D1%82-%D0%B7%D0%B0-%D1%82%D1%80%D0%BE%D1%84%D0%B5%D1%8F-%D0%B2-%D0%9D%D1%8E-%D0%99%D0%BE%D1%80%D0%BA/", "text": "Световният №1 в тениса Рафаел Надал се класира за финала на US Open. На полуфиналите двукратният шампион в Ню Йорк срази поставения под №24 в схемата Хуан Мартин Дел Потро с 4:6, 6:0, 6:3, 6:2.Аржентинецът, който елиминира след паметни победи последователно Доминик Тийм и Роже Федерер в предишните два кръга, тази нощ изигра отличен първи сет срещу испанския си съперник, но след това не успя да се противопостави успешно на Рафа, който вече е само на победа от титла №16 в турнирите от “Големия шлем”.31-годишният Надал ще спори за трофея в неделя с поставения под №28 Кевин Андерсън. 203-сантиметровият гигант от ЮАР, който за първи път в кариерата си ще играе на финал в турнира от “Шлема”, се справи също в четири сета с испанеца Пабло Кареньо Буста (№12 в схемата) с 4:6, 7:5, 6:3, 6:4.В неделя е финалът, като Кевин Андерсън ще влезе като тотален аутсайдер в първия си мач за трофей в Големия шлем. За последно пък Надал излезе на финала в Ню Йорк през 2013-а, когато повали Новак Джокович с 6:2, 3:6, 6:4, 6:1.Надал и Кевин Андерсън имат 4 мача помежду си, като испанецът е загубил само 1 сет.", "date": "2017.09.09", "title": "Надал и Андерсън ще спорят за трофея в Ню Йорк"}
{"url": "http://www.monitor.bg/a/view/64127-%D0%9C%D0%B1%D0%B0%D0%BF%D0%B5-%D0%B4%D0%B5%D0%B1%D1%8E%D1%82%D0%B8%D1%80%D0%B0-%D1%81-%D0%B3%D0%BE%D0%BB-%D0%B7%D0%B0-%D0%9F%D0%A1%D0%96-%D0%9D%D0%B5%D0%B9%D0%BC%D0%B0%D1%80-%D1%81%D0%B5-%D0%B7%D0%B0%D0%B1%D0%B0%D0%B2%D0%BB%D1%8F%D0%B2%D0%B0/", "text": "Младата суперзвезда на френския футбол Килиан Мбапе дебютира с гол за ПСЖ. Той се разписа при успеха с 5:1 при гостуването на „Метц“ в мач от петия кръг на Лига 1.Бразилската перла на парижани Неймар се отчете с гол и асистенция, а Едисон Кавани заби две попадения. Лукас Моура също записа името си сред голмайсторите.ПСЖ е лидер в класирането с пълен актив от 15 точки. „Монако“ също има пълен актив, но е с мач по-малко. „Метц“ пък е на дъното с 5 загуби от 5 мача и нито една точка.", "date": "2017.09.09", "title": "Мбапе дебютира с гол за ПСЖ, Неймар се забавлява"}
{"url": "http://www.monitor.bg/a/view/25842-%D0%A7%D0%90%D0%A8%D0%90-%D0%93%D0%9E%D0%A0%D0%95%D0%A9-%D0%A8%D0%9E%D0%9A%D0%9E%D0%9B%D0%90%D0%94-%D0%93%D0%9E%D0%9D%D0%98-%D0%94%D0%98%D0%90%D0%91%D0%95%D0%A2%D0%90/", "text": "Неутолимата жажда първа издава болесттаДиабетът е едно от най-коварните и разпространени заболявания. Той се дели най-общо на тип 1 и тип 2, но в основата им стои общ проблем в организма – повишената кръвна захар. B нaчaлнитe cтaдии нa това заболяване обикновено няма никакви симптоми и в повечето случаи то се открива съвсем случайно, когато пациентът дава кръв за изследване на нивата на кръвната захар. В по-късен етап, когато нивaтa нa глюкoзaтa в кpъвтa пpeвишaвa c мнoгo нopмaтa, неутолимата жажда първа издава диабета.  Заедно с нея се появяват и симптоми като често уриниране, рязко напълняване или отслабване, повишена умора и др. За щас-тие обаче диабетът може лесно да бъде повлиян от правилен начин на живот.  Целесъобразното хранене и достатъчната физическа активност намаляват рискът от това заболяване с 50%.В есенните месеци няма нищо по-хубаво от това да изпием чаша горещ шоколад на балкона, увити в меко одеяло. Оказва се обаче, че освен приятно, това е и много полезно. Група американски учени са установили, че чаша топъл шоколад на ден предпазва от диабет. Причината – черният шоколад е богат на флаваноли, които подобряват кръвообращението, като разширяват кръвоносните съдове. Какаото на прах пък намалява с около 1/3 количеството вредни мазнини, които се отлагат в черния дроб, наречени триглицериди. За целите на изследването мишки били хранени с човешкия еквивалент на 10 супени лъжици какао на прах, което се равнява на около четири-пет чаши горещо какао, в продължение на десет седмици. Ефектът – редица индикато-ри за възпаление, което причинява диабет от втори тип, като предизвиква инсулинова резистентност, били значително по-ниски в края на проучването. Освен какаото, кафето също намалява риска от развитието на диа-бет. При продължило 18 години изследване в Харвард е установено, че при сериозните пиячи на кафе – тези с повече от 6 напитки дневно вероятността от развитие на диабет е между 29% и 54% по-ниска, отколкото на дру-гите.Ободряващите напитки обаче далеч не са единственото нещо, което може да ни предпази от заболяването. Всъщност от огромно значение за това е нашето меню. Така например изключително полезно би било, ако закусваме с ябълка. Пектинът в този плод осигурява на организма галактуронова киселина, която намалява нуждите от инсулин и дори може да помогне в лечението на диабета. Към ябълката можете да добавите и малко бадеми. Тези вкусни ядки подобряват чувствителността към инсулина и понижават количеството холестерол при хората с преддиабет. За обяд пък е добре да си похапнете кисела салата. Установено е, че приемането на 2 лъжици оцет преди основното хранене смъква рязко нивото на кръвната захар в последствие. Друг вариант за обяд са броколите, които помагат за намаляване риска от появата на диабет и за регулиране на кръвната захар при диабетиците. Като цяло в менюто ви трябва да присъстват повече плодове и зеленчуци и много малко сол. Избирайте ястия с печено или приготвено на грил месо – пилешко, риба, морски дарове. Хапвайте картофи и юфка, пийте много вода и спрете газираното.", "date": "2017.09.09", "title": "Чаша горещ шоколад гони диабета"}
{"url": "http://www.monitor.bg/a/view/28272-%D0%A3%D1%87%D0%B5%D0%BD%D0%B8%D1%87%D0%B5%D1%81%D0%BA%D0%B0%D1%82%D0%B0-%D1%80%D0%B0%D0%BD%D0%B8%D1%86%D0%B0-%D0%B2%D0%B8%D1%81%D0%BE%D0%BA%D0%B0-%D0%B4%D0%BE-40-%D1%81%D0%BC/", "text": "Гърбът да бъде твърд, с подложки на нивото на кръста До старта на учебната година остават броени дни. Ако все още родителите на първокласниците не са им купили ученическа чанта, е препоръчително не само да гледат модела, но и да съобразят избора си с конкретни параметри, които са от голямо значение за здравето и правилното развитие на децата.Правилният подбор на раница имаВ новото издание на Наръчника за родителите на първокласници има конкретни насоки за избор на раница. Така например височината на чантата не бива да е повече от 30-40 см., за да не достига до краката на детето, когато е на гърба му. Ширината пък не трябва да е повече от тази на раменете.Теглото на чантата не бива да надвишава 10-15 % от теглото на детето, т.е. ако вашият първокласник тежи около 25 кг, раницата с всичко в нея не бива да надхвърля 3-4 кг.за регулиране, за да може раницата да се носи и когато детето е само по блузка, и когато е с дебело яке. „Учете детето да носи раницата с двете презрамки, за да предотвратите гръбначните изкривявания“. Относно гърба – препоръчително е чантата да е с твърд гръб, но да има подложки на нивото на кръста. За безопасността на детето по улиците, пък експертите съветват раницата да бъде в ярки, сигнални цветове и да има светлоотразителни елементи. С биенете на първия звънец хлапетата ще прекарват все повече време в седнало положение на едно място. В тази връзка училищните чинове също трябва да отговарят на няколко важни характеристики, които да гарантират здравето на детето.Така например че разстоянието от седалката до чина е нужно да стига до лакътя на детето. Това става ясно от препоръките свързани с избор на чин в puls.bg. В противен случай са възможни изкривявания на гръбначния стълб, защото ако чинът е прекалено висок или столчето ниско, детето започва да извива тялото си наляво и да повдига дясната ръка в рамото (и обратното ако е левичар). В случай, че чинът е нисък или столът висок,Положението на седалката спрямо чина също е от значение. Най-правилно е  нейният преден ръб е леко вдаден под чина, гласят още указанията. По този начин детето може да остане плътно облегнато на седалката докато работи.За да се постигне това облегнато положение е необходимо е важно и разстоянието между между чина и облегалката. То не трябва да надвишава с повече от 5 сантиметра гръдната обиколка на ученика.Облегалката на столчето пък трябва да стига поне до долния ръб на лопатките на детето, за да служи за опора. Относно дълбочината на седалката, тя трябва да поема поне 2/3 от дължината на бедрата, за да осигурява достатъчна опора на бедрените мускули. За да избегнете гръбначни изкривявания или травми, научете детето да поставя раницата на масата или чина, преди да я сложи на гърба си., гласят още съветите в наръчника за родители на първокласници.  Също така е препоръчително майките и татковците да създадат у децата си навик всеки ден да изпразват раницата напълно и да слагат в нея само необходимите неща. „Помогнете му да организира съдържанието , като му осигурите подходящи папки и несесери за необходимите пособия по различните предмети: много бързо ще запомни, че нещата по математика са в зелената папка, а по български – в червената“, пише още в наръчника. Част от пособията пък могат да остават в училище, така че децата да не носят излишна тежест, като този въпрос може да се договори с учителката.Над 60% от българчетата имат гръбначни изкривявания, по данни, изложени в тазгодишния наръчник за родители на първокласници. Именно затова, с превантивна цел, раницата и чиновете трябва да отговарят на определени изисквания. В това число обаче влизат и бюрото и столът у дома. Те трябва да са ергономични, да пасват добре на тялото на първолака и да му осигуряват изправена позиция и здравословно седене. Когато бюрото се регулира на височина, то осигурява на детето изправена позиция при писане/четене. Когато не е на правилната височина, детето се прегърбва (когато бюрото е по-ниско) или лактите му отиват прекалено нагоре (когато бюрото е по-високо). Резултатът е бърза умора, разконцентрация, нежелание за работа, главоболие, болки в гърба, пише още в наръчника. Дългото застояване на стола също е вредно. Според експертите децата между 6-10 години  могат да стоят в едно положение средно 5 минути, а хлапетата между 11-15 години – средно 15 минути.Пълноценният сън и достатъчното време за почивка имат важна роля за здравето на детето. „Определете час за лягане и се старайте да го спазвате, като имате предвид, че за развитието на детето и отделянето на хормона на растежа са необходими поне 9 часа сън“, гласи препоръка от Наръчника за родители на първокласници. Сутрин пък е добре да събуждате детето за училище достатъчно рано, за да може спокойно да се разсъни, да направи сутрешния си тоалет и да закуси. Освен това имало директна връзка между броя на часовете сън на детето и оценките му в училище. Според учени дори 15 минути сън повече нощем може да доведат до повишаване на успеха на детето в училище от много добър в отличен.Относно извънкласните занимания препоръката е учебната година да се започне с по-ниска натовареност по отношение на извънкласните дейности и достатъчно време за игра. „Не включвайте повече от две дейности, едната от които задължително да е спорт“, пише още в наръчника.", "date": "2017.09.09", "title": "Ученическата раница – висока до 40 см"}
{"url": "http://www.monitor.bg/a/view/23715-%D0%98%D0%B7%D0%BF%D0%BE%D1%82%D1%8F%D0%B2%D0%B0%D0%BD%D0%B5-%D0%B8-%D1%81%D1%8A%D1%80%D1%86%D0%B5%D0%B1%D0%B8%D0%B5%D0%BD%D0%B5-%D0%B8%D0%B7%D0%B4%D0%B0%D0%B2%D0%B0%D1%82-%D0%BF%D0%B0%D0%BD%D0%B8%D0%BA-%D0%B0%D1%82%D0%B0%D0%BA%D0%B0%D1%82%D0%B0/", "text": "Необяснимият страх трае 15 - 20 минутилични комбинации от симптоми, които се обозначават като паник атаки. Те започват да\nсе случват с определена честота и периодичност и тогава се говори за паническо раз-\nстройство, обяснява състоянието психотерапевтът д-р  Димитър Тенчев. В някои случаи към описаните промени се добавя и усещане на ужас. Ако човек запази хладнокръвие, паническата атака може да изчезне за 15 - 20 минути.\nВ случай че се филмираме обаче, тя може да повтори и потрети.СИГНАЛ\n„Има и друга група симптоми, която е по-неприятна. Там няма такива ексцесивни състояния, при които да имаш усещането, че полудяваш и умираш, но се наблюдава едно непрекъснато виене на свят, усещане, че губиш контрол над походката си, над вестибуларния си апарат.\nМакар тази форма на панически атаки да не е толкова драматична, тя е по-неприятната, защото не изчезва за 15 - 20 минути, а може да продължи с часове, дори с дни“, казва д-р Тенчев. Според експерта паник атаката е опит за самоизлекуване от тревожността, която човек\nноси у себе си и сигнал, че трябва да направи промени в живота си.\nВЪПРОСИ\nОт важно значение за овладяването на тези състояния е те да не бъдат прикривани и потискани. Човек трябва да осъзнае от какво е провокирана паник атаката, да се вслуша в себе си и\nда разбере от какво се страхува и какво в живота му не е наред. Когато си отговори\nна тези въпроси, той може да работи върху емоциите си или да промени първопричината за появата на негативните усещания. Често обаче човек не е в състояние сам да се справи\nс това и се нуждае от помощ и терапия, за да достигне до отговорите. Оказва се,\nче усещането за тревожност и необясним страх засяга все повече и млади хора. Специалистите отчитат, че се увеличават случаите на български студенти, заминали да учат в чужбина, които отключват паник атаки. В някои случаи причината за това е трудната адаптация, прекаленото\nструпване на нови неща, липсата на ежедневния контакт с роднини и близки и на познатия начин на живот.По време на панически пристъп дишането е доста учестено, което предизвиква усещане за задух. Хипервентилацията, освен че влошава дихателния процес, води до алкализиране\nна кръвта и влошава замайването. Ето защо е важно да се овладеем и да започнем да дишаме правилно – дълбоко, бавно, с диафрагмата си. Точно както се практикува в йогата - нека вдишването и издишването траят няколко секунди и след издишване да има лека пауза, бавно и спокойно. Този процес освен че ще допринесе за регулирането на честотата на дишането и сърдечната дейност, но и ще релаксира до известна степен тялото.", "date": "2017.09.09", "title": "Изпотяване и сърцебиене издават паник атаката"}
{"url": "http://www.monitor.bg/a/view/12941-%D0%9A%D0%B0%D0%BA-%D0%B4%D0%B0-%D1%81%D0%B5-%D0%BF%D1%80%D0%B5%D0%B4%D0%BF%D0%B0%D0%B7%D0%B8%D0%BC-%D0%BE%D1%82-%D0%B1%D0%BE%D0%BB%D0%B5%D1%81%D1%82%D1%82%D0%B0-%D0%BD%D0%B0-%D0%BC%D1%80%D1%8A%D1%81%D0%BD%D0%B8%D1%82%D0%B5-%D1%80%D1%8A%D1%86%D0%B5/", "text": "Пикът на ентеровирусите е от август до октомври, диета и кърпички на алкохолна основа ни спасяватЗа много от нас лятото е свързано с море, почивка и топло време. За съжаление обаче ваканцията ни често е помрачена заради типичните за този сезон инфекции. Всъщност ентеровирусите са най-честата причина за летните епидемии. Предават се по въздушно-капков и фекално-орален път. Според специалистите пикът им е от август до октомври. Ентеровирусите са известни и като болестта на мръсните ръце. Тя е често срещана и сме изправени пред риск, особено когато посещаваме хотели и се храним в заведения за бързо хранене, посещаваме болнични заведения и др. Най-често тези вируси се разпространяват от човек на човек. Обикновено инкубационният период е от 2-10 дни. Проявите са различни. При близо 50% от случаите протичат безсимптомно, но може да се стигне и до сериозни състояния, налагащи хоспитализация. Малките деца например могат да вдигнат до 40 градуса температура. При възрастните пък да притичат с главоболие и мускулни болки, като тежестта им зависи от това колко е висока температурата. Понякога проявите са съпроводени от лек конюнктивит, фарингит, възпалени лимфни възли на шията, повръщане, диария. Най-често обаче тези вируси преминават в рамките на 3-4 дни.са гастроентерит (възпаление на стомашно-чревния тракт), фарингит, тонзилит, остър конюнктивит.Когато този вирус е съпроводен с повръщане или диария, може да се стигне до обезводняване. То е най-честата причина за болнично лечение.Според специалистите обаче в повечето случаи е необходимо просто да се подложим на диета за няколко дни, за да се възстановим. Разбира се, това се отнася за възрастните хора в добро състояние. При децата при дори няколко повръщания водят до дехидратация и там са необходими по-сериозни мерки, като дори включване на система.При малките бебета продължете с кърменето, а ако детето е на адаптирано мляко, използвайте специална диетична форма. При по-големите деца диетата включва предимно обикновени бисквити, солети, сухар и препечен хляб, без плодове и зеленчуци. След прекратяване на диетата е задължително да има постепенно захранване с въвеждане на попара, зеленчукова супа и пюре.Приемането на антибиотици е груба грешка, казват специалистите. Когато става въпрос за чиста вирусна инфекция – те не само не помагат, ами дори вредят, тъй като допълнително потискат нормалната чревна флора, а това утежнява общото състояние. Още повече че ентеровирусите не се влияят от антибиотици по никакъв начин и е безсмислено да се приемат. Затова най-важното е да се поемат повече течности за възстановяването на баланса.\nДокато при респираторните инфекции основният път на разпространение е въздушно-капковият и предпазването е по-трудно, при летните вируси трябва да спазваме много голяма лична хигиена. Един от лесните начини, за да се предпазим, е на плажа да речем, и нямаме достъп до чиста вода и сапун, да използваме еднократни  кърпички с алкохолна основна. Те са много ефективни. Когато не сме сигурни за качеството на водата, която пием, е по-добре да използваме бутилирана минерална или изворна вода.Също така трябва да мием плодовете и зеленчуците, които консумираме.Не подценявайте силата на продуктите в кухнята си. Може да опитате храни, които естествено подсилват имунната система и лесно се намират в магазина. Риган, градински чай, чесън и други суперхрани могат да засилят защитните способности на организма.Пръв помощник срещу вирусите може да е и чаят от джинджифил. Напитката има приятни вкус и аромат. Джинджифилът е мощно средство срещу микроби. Чай от него може да си приготвите по няколко начина: да добавите парчета джинджифил към зелен/черен чай или да сварите само корена. На 200 милилитра вода се слагат 15 грама от него, след това прибавете мед, лимон, мента. Оставете да се запари за 30 минути. ", "date": "2017.09.09", "title": "Как да се предпазим от болестта на мръсните ръце"}
{"url": "http://www.monitor.bg/a/view/38122-%D0%95%D1%81%D0%B5%D0%BD%D0%BD%D0%B8-%D0%BF%D1%80%D0%B8%D0%BA%D0%B0%D0%B7%D0%BA%D0%B8-%D0%B1%D0%B5%D0%B7-%D0%BA%D1%80%D0%B0%D0%B9/", "text": "Кои дестинации са най-атрактивни за чистокръвните туристи, когато лятото си отиваШироко разпространена заблуда е, че с последните дни на лятото приключват и туристическите приключения. Ако сте сред хората, които предвидливо са запазили десетина отпускарски дни и през есента, то световната карта крие причудливи извори на красота и забавления за вас. Един от най-атрактивните белези на предстоящия сезон несъмнено е пъстрата гама от цветове на листата, които ни носят усещането, че сме позиционирани в сюжета на някоя приказка. Затова ако сте любител на природата, непременно заложете на планинските райони. Есента обаче не забравя и плажните ентусиасти. Дори напротив – в страни като Испания например септември и октомври са много по-подходящи за събиране на тен. „Монитор“ направи кратък списък с някои от най-любопитните дестинации за чистокръвните туристи през тази есен.  Ако имате афинитет към планинските красоти, то шотландското графство Пертшир е именно за вас. Прочут с названието си „Графството на големите дървета“, регионът радва окото с пъстрата си палитра от цветове в есенния сезон. Мотото „завръщане към природата“ можете да подкрепите и с разходки по бреговете на някоя от десетте реки, които преминават през територията на Пертшир. Ако сте запален по риболова, задължително се поинтересувайте как можете да се сдобиете с разрешително за това, а отправната точка, която ви препоръчваме, е река Ирихт. В бързите й води ще намерите сьомга и пъстърва.Сред забележителностите, които ви съветваме да посетите, несъмнено попада катедралата Дънкелд. Макар да е официално открита в началото на 16 век, тя датира от далечната 1260 г. Архитектурата й смесва готически и нормандски стил, а към днешна дата дава терен и на малък музей, където ще можете да разгледате средновековни реликви. Днес сградата все още се използва като християнски център, посещава се от хиляди туристи ежегодно, но определението „катедрала“ представлява единствено историческа препратка. Причината – Шотландия е преустановила наличието на действащи катедрали в своите ширини.В други акценти от лова ви на забележителности в родното графство на Юън Макгрегър и Дж. К. Роулинг задължително могат да се превърнат още замъкът Блеър и туристическата пътека, кръстена на шотландските планински войни. Нея ще можете да извървите за 4-5 дни. Планинската вълна продължава и в Испания. Есента е най-подходящият сезон за изследване на красотите на страната, имайки предвид прекалено силните слънчеви лъчи, които вместо да ви галят, ви повалят в безсъзнание от дехидратация през летните дни. Мястото, което ви предлагаме да посетите в страната на Сервантес, е Арагон – територия, обхващаща три провинции: Сарагоса, Уеска и Теруел. Във втората от тях се намират най-високите върхове на Пиринеите. Уеска е и важен възлов кръстопът за Арагон. Градът предлага безброй възможности за забавления на туристите. Манастири, църкви и крепости красят картата на забележителностите тук, а сред интересните истории, които ще чуете, са легендите за Светия Граал, Св. Георги и камбаната на Уеска.В Сарагоса също ще се натъкнете на много културни забележителности, най-известните от които са Старата базилика, Базиликата „Нуестра Сеньора дел Пилар“, дворецът Алхаферия с мавърски архитектурни елементи и т.н. Ако сте любител на изкуството, задължително посетете и къщата-музей на испанския дворцов художник Франсиско Хосе де Гоя и Лусиентес, творил през 18 и 19 в. В Теруел ви препоръчваме да посетите кулата на Сан Педро, прочута като Кулата на Спасителя, както и провинциалния музей. Всеки любител на виното следва да обмисли поне възможността за екскурзия до Дубровник през прохладните дни на есента. Това е времето, в което местните изби започват производствения процес, а ако сте истински ценители на напитката на Дионис, можете да се включите дори в гроздобера. Почти всяка станция, която може да се похвали със солидно наличие на вино, ще ви позволи и да дегустирате на воля.Дори да сте строго против идеята алкохолът да предопределя есенните ви приключения, Дубровник ще успее да ви очарова. Неслучайно градът е смятан за едно от най-красивите селища в света, и то – целогодишно. С края на лятото обаче ще можете да си отдъхнете от огромния туристически поток по улиците. В същото време жаркото слънце отслабва, правейки температурите едновременно прохладни, но и подходящи за плаж, ако като нас не искате да бързате да се сбогувате с морските вълнения.Перлата на Адриатическо море, както е прочут Дубровник, е сред най-важните културни центрове на Хърватия. Старият град е запазил своите средновековни улички, а разхождайки се по тях ще откриете фасади на готически, ренесансови и барокови къщи и дворци. Има също и значително количество църкви, които могат да ви „разкажат“ богатата история на Дубровник. Сред туристическите атракции, които не бива да пропускате, запомнетеПървоначално е била по-малка и квадратна, построена е през 1319 г., но през 1464 г. е променена и придобива сегашната си кръгла форма благодарение на прочутия флорентински архитект Мичелоцо Мичелоци. Истински шедьоври, излезли сякаш от архива на Пикасо, ще се сменят, докато разглеждате на две колела столицата на американския щат Колорадо – Денвър. Градът е прочут със своята растителност, която по традиция обагря иначе космополитната местност в романтични нюанси през есента. Най-приятният начин за придвижване из Денвър несъмнено са велосипедите, благодарение на които не само ще можете да разглеждате според собствената си скорост, хем няма да търсите с часове подходящ градски транспорт за следващата си отправна точка от дневния ред. Сред местата, които си заслужава да попаднат в него, са голф игрището Уелшър, театър Блубърд, музеят на изкуствата и т.н.Ако не обичате тълпите обаче, Денвър не е вашето място тази есен. Причината – на територията на града ще се проведат няколко популярни фестивала, които всяка година събират хиляди туристи на терен. Сред тях са OctoberFest (октомврийски фестивал) и Празникът на бирата, който ще ви предложи разнообразие от над 3500 вида от пивката напитка. В случай че сте от хората, които не искат да се сбогуват с летните емоции с настъпването на есента, то Турция несъмнено е вашата дестинация. Дефилирането по бански на някой от плажовете на южната ни съседка е не само възможно, но и препоръчително дори през септември и октомври. Мястото, което ние ви препоръчваме да посетите, е град Ефес. Той се намира на около 50 км от Измир, а в себе си крие истинска съкровищница от артефакти, датиращи от времето на Древен Рим. Такава например е монументалната Библиотека на Целз от 2 в. Тя е реставрирана при използване на оригиналните фрагменти, а реконструираната фасада се възприема от някои като „черга от парчета“.Именно тук е починала Света Богородица, проповядва католическата църква. Предполагаемият ѝ дом в близост до Ефес днес е място за поклонение както на католиците, така и на мюсюлманите, почитащи я като \"майка на пророк\". Миниатюрното параклисче е истинска находка за археолозите по душа. Тук ще можете да намерите някои от предметите, които се смята, че са принадлежали на Богородица.Сравнително наблизо до Ефес се намират популярните курорти Кушадасъ и Мармарис, смятан за един от най-големите притегателни центрове за туристи в Турция. Задължително отидете на чаршиите и пробвайте търговските си умения. Така можете да се сдобиете с маркови маратонки или часовници за по 15-20 лв.Ако времето ви позволи, продължете обиколката си и към Памуккале, което в буквалния си превод означава „крепост от памук“. Причината за интересното название се крие във факта, че отдалеч белоснежната маса създава илюзията за огромна памукова плантация или за замръзнал водопад. Гледка от птичи поглед. Това ви предлага изкачването до хълм Шлосберг, разположен в германския град Фрайбург. Именно оттук ще можете да се порадвате на всички забележителности на местността, макар и в умален вариант. А повярвайте ни, те никак не са малко. Няма как да не попаднете на главния площад, в непосредствена близост до който пък се намира изключително интересната средновековна готическа катедрала, популярна като Мюнстера. Центърът на града е изцяло пешеходна зона, в която се прокрадват т.нар. бехлета. Те представляват малки водни каналчета, които в миналото са използвани за индустриални цели. Днес обаче служат повече за украса.Най-доброто оставяме за последно. Това е именно Шварцвалд, в чието подножие е разположен Фрайбург. Есенната гледка тук е неописуемо красива, а разходките из планината със сигурност ще послужат и като чудесно избавление от иначе препълнените с туристи улици на града. Планината е лесно достъпна, а около нея сетивата ви ще погалят и езерата Титизее и Шлухзее. Ако попаднете във Фрайбург през есента, посетете и Международния автомобилен и технически панаир.", "date": "2017.09.09", "title": "Есенни приказки без край"}
{"url": "http://www.monitor.bg/a/view/9080-%D0%91%D0%BE%D0%B1-%D0%B8-%D0%94%D0%B6%D0%B5%D0%B9%D0%BD-%D0%BA%D0%B0%D1%82%D0%BE-%D1%81%D1%82%D0%B0%D1%80%D0%B8-%D0%BB%D1%8E%D0%B1%D0%BE%D0%B2%D0%BD%D0%B8%D1%86%D0%B8-%D0%B2%D1%8A%D0%B2-%D0%92%D0%B5%D0%BD%D0%B5%D1%86%D0%B8%D1%8F/", "text": "Фонда и Редфорд – две хипита, маскирани като порядъчни буржоа", "date": "2017.09.09", "title": "Боб и Джейн като стари любовници във Венеция"}
{"url": "http://www.monitor.bg/a/view/38097-%D0%9F%D0%BE%D1%87%D0%B8%D0%BD%D0%B0-%D1%81%D1%80%D1%8A%D0%B1%D1%81%D0%BA%D0%B0%D1%82%D0%B0-%D0%BA%D0%B8%D0%BD%D0%BE%D0%BB%D0%B5%D0%B3%D0%B5%D0%BD%D0%B4%D0%B0-%D0%9B%D1%8E%D0%B1%D0%B8%D1%88%D0%B0-%D0%A1%D0%B0%D0%BC%D0%B0%D1%80%D0%B4%D0%B6%D0%B8%D1%87/", "text": "На 81 години след тежко боледуване в Белград почина сръбската кинолегенда Любиша Самарджич.През месец декември миналата година той бе приет по спешност в болница, където претърпя мозъчна операция. След това бе пуснат на домашно лечение, но не успя да се възстанови. Самарджич бе роден в Скопие през 1936 година, в семейство на сръбски колонизатори. По онова време Македония се счита за сръбска бановина (област - бел.ред.). Първоначално следва право, но след това се прехвърля в Белградската академия за драматични изкуства. Актьорската си кариера започва в белградския театър \"Ателие 212“.В началото на кариерата си снима предимно партизански филми, които героизират югодиктатора Йосип Броз Тито. Той става известен със сериала \"Горещ вятър\".По-късно става и режисьор. През 1967 година получава наградата \"Купа Волпи\" за \"най-добър актьор\" от Фестивала във Венеция. Самарджич бе носител на седем сръбски награди \"Златна Арена“.В средата на 90-те години основава заедно със сина си продуцентска фирма \"Синема дизайн“. През февруари 2014 година той подари на кинотеката в Белград всички, свои награди.Любиша Самарджич бе известен с прякора Смоки.", "date": "2017.09.09", "title": "Почина сръбската кинолегенда Любиша Самарджич"}
{"url": "http://www.monitor.bg/a/view/23021-%D0%A1%D0%B5%D0%B4%D0%BC%D0%B8%D1%87%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-9-15-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8/", "text": "Всичко, което предприемете в събота ,ще ви обърка живота, ще ви докара неприятности и скандали и може да се отрази негативно на здравето ви. Родените в третата декада са в по-неблагоприятна позиция. В неделя преградите падат, всичко е лесно постижимо, а някой ще се похвали и с неочаквана печалба. За понеделник планирайте активни мероприятия и действия, осигуряващи ви лична независимост и добро финансиране. Подпишете нови договори, стартирайте нови дейности и производства. Денят се свързва с колесницата на победата и с възможността да тръгне всичко, което в миналото е било стопирано и невъзможно. На 12-и се постарайте да влезете в час с изискванията на новите ангажименти. Всичко, което научите, проучите и прочетете, ще ви влезе в работа, ще помогне да се представите добре на конкурси и участия и да заявите личната си кандидатура за по-добра служебна позиция. В сряда започват реформи, които ще ви се отразят негативно, ако не сте в нещата и не разполагате с нужната информация. Апетитите са огромни, претенциите нарастват и в следващите два дни се пригответе за защита и нападение. Ще ви атакуват в слабите точки и в местата, в които сте проявили безхаберие. Погрижете се за здравето си. В петък приключете поне един етап от стартираните програми през седмицата. Нищо ново да не се започва, преди да си направите равносметка.Нищо важно да не се започва в събота. Денят е нещастен за всички и за всичко. Плетат се мрежи и се създават интриги, вместо да се работи по същество. От 10-и Меркурий ще ви гледа в брилянтен аспект от знака на Девата и заедно с Марс ще провокира активността на ума и търговската инициатива. 10-и и 11-и са дни за пазарлък, за приемане и предлагане на нови оферти, за качествен скок в живота и старт на отдавна замислената програма. В неделя ще преодолеете и преградите в любовта, но за да се напаснат нещата, трябва още да се постараете. 11-и е може би най-силният ви ден за периода. Пътувайте, уредете среща с посредници, производители и снабдители, търсете майстори за належащите ремонти, уговорете плащания и представете офертите си на масата за преговори. Ще си проличат тези, които могат да побеждават. Ден за лично и творческо изцеление. Всеки може да намери своята ниша, своя път в бизнеса и в живота. 12-и ни приземява с изисквания относно личната ни компетентност. Ако отидете неподготвени на делова среща, ще се провалите и ще дадете предимство на конкуренцията. На 13-и ако не захапеш, ще те захапят и подчинят. Не участвайте в публични изяви и демонстрации на сила и претенции. На 14-и се залагат основите на бъдещи връзки, а на 15-и лесно се стига до финала. Чакайте награди.Очертава се рисков 9 септември. Не се препоръчват участия в публични инициативи. Тълпата е лесно провокируема. Лесно може да бъдем оплетени в лъжи и завоалирани действия. Ден на мрежата. Имате избор да бъдете паякът или мухата в нея. Дано сте подготвени и за двете роли. Неблагоприятно за планирано секцио. От 10-и навлизате в труден за бизнеса ви период. Меркурий навлиза в знака на нехармоничната ви Дева и бърза на среща с Марс. Този аспект провокира журналистически разследвания, а преговорите протичат с вероятност за скандали и интриги от страна на владеещите ситуацията. На 11-и имате шанс да овладеете положението и да вземете юздите в свои ръце. Денят се свързва с колесницата на победата. Имате реални шансове да яхнете тези, които могат да ви свършат работа. Сключените договори ще са актуални и ще помогнат да играете дълго време посредническа роля. На 12-и лесно се усвояват знания и всякакъв тип уроци. Помислете за личната си квалификация, опреснете езика, който ползвате. 13-и ще ви даде права и предимства, някои от които ще извоювате силово. Ден на крокодила. Ако не захапеш, ще те захапят и употребят. Ще си проличат силните играчи. 14-и е ден за реформи. Заложете здрава основа на връзките си. В петък приключвате със старите ангажименти, но не започвайте нищо ново.Родените в третата декада ще изживеят една рискова и проблемна събота. Бъдете особено внимателни, за да не си докарате проблеми и загуби. Здравето е нестабилно. Не се правете на герои и на баш майстори. Може да пострадате, ако не сте технически подготвени. Отложете каскадьорските изпълнения, не участвайте в рискови състезания. Не се женете. Неделният ден носи умиротворение, позволява да прекрачите ограниченията, да бъдете себе си и да реализирате поне една амбиция. Доверете се на вътрешния си усет за нещата. Интуитивно ще намерите изход от всяко положение. Вечерта си поръчайте сън, в който да видите проблемите си и начина за тяхното решение. На 11-и пътувайте, водете преговори, запознайте се с качествени хора и подновете старите печеливши контакти. В този ден се дава клетва за вярност. Ако се обвържете в брачен или делови съюз, връзката ви ще е стабилна и дълготрайна. 12-и изисква да се поспреш, да се поровиш в книги и справочници, да се подготвиш добре за изпити, участия и конкурси. Не разчитайте на стари лаври и на посредници, които ще си искат и ще си вземат своето. Ако на 13-и заминете за чужбина, дълго няма да се върнете. Денят се свързва с коренната реформа в начина ни на работа и живот. Планирайте рязък завой в личната си политика. В петък постигате набелязана цел. Нищо ново да не се започва.На 9-и стягате в яка прегръдка всеки, който ви се довери. Действате безкомпромисно, привличате лаиците с обещания, които може и да не изпълните. Ден на паяка и неговата жертва, но вие със сигурност не сте от последните. Ще извлечете ползи от грешките и предоверяването на околните. Дългото ви чакане и дебнене ще ви донесе печалба. Вечерта ще се похвалите и със завоевание в любовта. И като се събудите в неделя, знайте, че шансът вече е отишъл при друг. В този ден ще се облажат с печалби и постижения преимуществено родените в първите декади на земните зодии. Дано имате такъв човек под ръка, за да го използвате като таран на личните се амбиции и инициативи. За вас 11-и е ден на доброволната жертва и на отказа от собственост или влияние в името на децата. Не предприемайте действия, които не сте стиковали със семейството. Контролът в ситуацията ви се изплъзва. Ще работите за нечий интерес и дано в бъдеще дългът ви бъде върнат. Противопоказно е да се товари стомахът, ще имате проблеми и със сърцето. Обърнете внимание на здравето, а не на деловите връзки. 12-и дава предимство на добре информираните. Никъде не отивайте неподготвени, ако искате да извлечете ползи и да доминирате в ситуацията. 13-и е ден за реформи и промяна в курса. Агресията е повсеместна. Отложеното за следващите два дни ще донесе късмет и пари.Независимо каква игра играете, в събота е добре да сте пас, да ограничите контактите и да не правите никакъв избор. Във въздуха витае агресия. От нещо дребно може да пламнат скандали. Отложеното за 10-и и 11-и ще тръгне по правилата и ще носи печалби. Меркурий навлиза в Дева. В неделя ще имате неочаквана печалба, ще бъдете обект на обгрижване и благотворителност. Ще се случват събития, които ще помагат да излезете от кризата, в която се намирате. Може да вземете важно решение, след което животът ви ще тръгне в печеливша посока. В понеделник действайте активно на всички нива. Подпишете нов договор, пътувайте, уредете си творчески командировки и срещи на четири очи с евентуални партньори. Ще доминирате при делови разговори, ще ви се плаща за съветите. Получавате изгодно предложение. На 12-и в желанието да услужите на някого ще продадете за жълти стотинки една печеливша и творческа идея. Запазете за себе си всичко научено и проучено. 13-и ще ви сблъска с нечия агресия и огромен апетит. Трудно ще спечелите конкурс, ще ви изтикат от хранилката с лакти и зъби. Нищо да не се споделя. Сключените договори ще работят за другия в играта или направо за конкуренцията ви. На 14-и заложете здрав постамент на новото, което ще започнете. Подпишете нов договор. В петък приключете каквото може да се приключи.Бъдете внимателни на 9-и. Родените в третата декада може да пострадат при несвойствени дейности. Не участвайте в рискови състезания, конкурси и технически изпитания. Спазвайте законовите разпоредби. Не тръгвайте с неизправна кола на път. Нещо ще ви притесни и обезпокои, ще попаднете в неприятна и непривична ситуация. Не водете преговори и не давайте пълномощни. Каквото отложите за неделя, ще мине спокойно и по правилата, ще ви осигури стабилна база за бъдещите инициативи и лични връзки. Вероятни са неочаквани печалби от всичко, което се предприеме. На 11-и сключете нов договор, тръгнете с голямата кошница, планирайте покупки на едро и се пазарете за отстъпки. Ще си стиснете ръцете с точните партньори, с които дълго ще работите в бъдеще. Ден за революционни преустройства и преместване на по-добра позиция. На 12-и успехът ви зависи от личната ви подготовка. Печелите конкурс. На 13-и разрушете старото, което вреди и пречи на бъдещите ви планове. Прекратете вредни връзки и отношения. Ден на коренната реформа. Подредете приоритетите си, защото в следващите два дни натискът върху вас ще се увеличи. Ще удовлетворявате нечии претенции, а за вашите никой няма да попита. На 14-и ще получите откровение, което ще помогне в петък да постигнете целта, ако му повярвате.Внимавайте с пороците в съботния ден. Трудно ще издържите на изкушенията, ще направите крачка в грешната посока или ще привлечете хората, които в следващите два дни ще ви оказват натиск и ще ви създават неудобства. Имате шанс да извлечете ползи от грешките на околните, но и сами да объркате конците. Не се обвързвайте с никого за нищо. Не оставайте тази вечер в непозната компания. В неделя се пригответе да служите на чужди интереси. Ще плащате общите сметки, а вечерта вървите към любовно изкушение. Преди заспиване си поръчайте сън, в който до видите решението на проблемите си. 11-и изисква да направите крачка към нова работа или нова любов. Някой ще направи и двете и тотално ще промени живота си. Бъдете честни, не поставяйте новите си връзки на лъжлива основа. Искате или не, но ще се наложи да преустроите начина си на работа и живот. 12-и е ден за учене и повишаване на личната квалификация. Започнете нов курс по език. В сряда никой на никого на прави отстъпки. Вероятни са скандали и интриги. Сексът не е на ниво. 14-и е свързан с фундамента. Всичко да се прави здраво и надеждно. Ден на откровение за бъдещите цели и посоки. Сега е моментът да заложите нова база на бъдещите семейни и професионални връзки. Подпишете нов договор, направете предложение за брак. В петък пресичате финалната линия.9-и е ден на зарибявания. Може да направите желани от някой друг собствените си амбиции и намерения. Лесно ще привлечете спонсор, но и сами може да участвате в подобна инициатива. От особено значение ще са връзките ви в социалните мрежи. Символ на деня е мрежата, в която всички сме свързани и оплетени. С неточни действия може да объркате нещата, но ако сте силен програмист и сърфист в интернет пространството, може да нацелите голямата печалба и в неделния ден да се похвалите с придобивка. Концентрирайте се над най-важните си цели и до 12-и ще ги постигнете. 11-и дава неограничени възможности за внедряване в нова среда. Сега е моментът да подпишете нов договор и да привлечете търсените хора за обща работа и съюз. Бъдете честни към себе си и към другите. Опреснете знанията си в посоката, в която ще работите в бъдеще. На 13-и очаквайте атака от няколко страни. Апетитите са огромни, трудно ще се внедрите в нова среда, а и някой с връзки ще ви изпревари. В хороскопа ви действа кръст на планетни сили. Ще се наложи от нещо да се откажете или просто пътят ви ще бъде отрязан. На 14-и започнете с реформите и реорганизациите, търсете нова идея, път и посока. Всяка промяна ще ви донесе ползи. В петък бавно и полека ще постигнете отдавна гонена цел. Пълномощията ви се увеличават, парите и възможностите също.Не поемайте никакви рискове в съботния ден. Не участвайте в каскадьорски изпълнения и не се опитвайте да надминете себе си в конкурентната надпревара. Вероятно е да попаднете в инциденти. Спазвайте законите на пътя. Родените в третата декада са в по-неблагоприятна позиция. Каквото загубите, трудно ще възстановите, а каквото отложите за неделя и понеделник, ще ви вдигне нивото, ще ви донесе късмет, пари и ползи. В неделя няма преграда, която да не можете да преодолеете. Ще привлечете точните хора, ще се радвате на успех и протекция. Концентрирайте се над най-важната си цел и ще я постигнете. На 11-и всеки старт ще е успешен. Символ е колесницата на победата. Пътувайте, вложете цялото си старание и възможности в проект, на който смятате да разчитате в бъдеще. Стиснете си ръцете след изгодна сделка. Ще привлечете качествени съюзници и спонсори. Ще се спазарите за отстъпки от цени на стоки и услуги. Може да получите лично и творческо изцеление и да приключите с проблем от миналото. 12-и изисква системна и качествена подготовка и проучване на нещата, с които ще се занимавате. На 13-и купувате еднопосочен билет или се случват събития, които ще ви накарат да заминете. На 14-и трябва да включите в действие всички резерви. На 15-и ще се опарите, ако започнете нещо ново. Не се отклонявайте от целта.Ако на 9-и постъпите нестандартно и не позволите да ви изчислят и да разберат намеренията ви, ще спечелите и ще се похвалите с придобивка. Ден на мрежата, в която ще попаднат доста наивници. Вечерта не се обвързвайте с непознати. Сексът вреди и разболява, а за вас ще създаде проблеми, които ще ви ограбят емоционално и финансово. На 10-и и 11-и работите за чужд интерес, но и за вас нещо ще остане. В неделя не провеждайте лечения при биоенерготерапевти. Екстрасенси да не лекуват, ще се изтощят прекалено. Не напрягайте очите си. В понеделник е важно да влезете в съдружие. Сами няма да се справите с всичко, но връзките ви трябва да бъдат поставени на честна основа. В противен случай ще работите само за овациите и голата благодарност. Дано ви стигнат. От 10-и Меркурий вече не ви гледа в опозиция, така че може да помислите за нови бизнес начинания. На 12-и всичко, което прочетете и научите, ще ви влезе в работа. Посетете учителите си и сами давайте уроци. 13-и е денят на невъзвръщенците. Някой ще замине за чужбина, друг ще прекрати безперспективна връзка, но като цяло в този ден старото ще си отиде. Ще направите коренна реформа в работата и личните дела. 14-и носи предложение и покана, даващи шанс и нова база за развитие. На 15-и окончателно приключвате с определен етап от живота си. Гледайте напред.На 9-и на всички нива са разпрострени мрежи за наивници. Опитните рибари ще уловят своята златна рибка. Ще ви се наложи да изпълнявате три желания или едно три пъти. Не поемайте излишни рискове. Най-лошият ден за сключване на брак в този месец. Единият със сигурност ще бъде под чехъл и ще зависи максимално от другия. Във връзките няма равнопоставеност, а само желание за манипулация и използване. Големите акули са тръгнали на лов. Каквото отложите за неделя и понеделник, ще ви донесе не само късмет и ползи, но и финансови придобивки. Някой ще се сдобие с имот, а друг ще продаде на сметка. 10-и е ден на талантите. Публичните ви изяви ще ви направят известни и богати. В живота ви може да се появи спонсор. Пътувайте, рекламирайте се по всички възможни начини. В понеделник може да подпишете перспективен договор, да се обвържете с качествени партньори, да намерите нова или допълнителна работа. Някой ще намери и своето изцеление от лични и здравословни проблеми. На 12-и опасността ви диша във врата. Не ходете по митинги и там, където се събират хора на риска. Може да пострадате при екстремни обстоятелства. 14-и и 15-и дават шанс да реализирате успешно своя творческа идея и мечта. В четвъртък намирате нова база и терен за развитие, а в петък чакайте награди за старанията си в миналото. Постигате важна цел.", "date": "2017.09.09", "title": "Седмичен хороскоп за 9 - 15 септември"}
{"url": "http://www.monitor.bg/a/view/7603-%D0%9F%D0%BE%D0%B2%D0%B4%D0%B8%D0%B3%D0%BD%D0%B0%D1%85%D0%B0-%D0%BE%D0%B1%D0%B2%D0%B8%D0%BD%D0%B5%D0%BD%D0%B8%D1%8F-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BA%D0%B0%D1%82%D0%B0-%D0%B0%D1%80%D0%B5%D1%81%D1%82%D1%83%D0%B2%D0%B0%D0%BD%D0%B0-%D0%B2-%D0%A2%D1%83%D1%80%D1%86%D0%B8%D1%8F-%D0%BF%D0%BE-%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8%D0%B5-%D0%B2-%D1%82%D0%B5%D1%80%D0%BE%D1%80%D0%B8%D0%B7%D1%8A%D0%BC/", "text": "Турската прокуратура е повдигнала обвинение на българката Мира Яшар, арестувана в Турция заедно с приятеля си по подозрение в терористична дейност, съобщи Нова телевизия.Тя е обмивева в пропаганда на терористична организация, а приятелят й Джо Робинсън - в членство в терористична организация.Обвинителният акт е внесен в съда в град Айдън, където на Мира Яшар беше наложена мярка за неотклонение - подписка. Приятелят й е все още е в ареста заради подозренията, че е участвал в сражения на страната на кюрдските сепаратисти.Ако бъдат признати за виновни, ги заплашват между 3 и 10 години затвор.", "date": "2017.09.09", "title": "Повдигнаха обвинение на българката, арестувана в Турция по подозрение в тероризъм"}
{"url": "http://www.monitor.bg/a/view/526-%D0%93%D0%B5%D1%80%D0%BC%D0%B0%D0%BD%D1%81%D0%BA%D0%B8%D1%82%D0%B5-%D0%B2%D0%BB%D0%B0%D1%81%D1%82%D0%B8-%D0%BE%D1%82%D0%BA%D1%80%D0%B8%D1%85%D0%B0-%D1%81%D0%BF%D0%B8%D1%81%D1%8A%D1%86%D0%B8-%D1%81-%D0%BD%D0%B0%D0%B1%D0%B5%D0%BB%D1%8F%D0%B7%D0%B0%D0%BD%D0%B8-%D0%BD%D0%B0%D0%B4-100-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D0%B7%D0%B0-%D0%BD%D0%B0%D0%BF%D0%B0%D0%B4%D0%B5%D0%BD%D0%B8%D1%8F/", "text": "Германските власти откриха списъци с над 5000 имена на възможни мишени, включително повече от 100 политици, при акции в домовете и работните места на двама заподозрени за тероризъм в провинция Мекленбург-Долна Померания, предаде Ройтерс, като се позова на в. \"Велт\".Според цитирани от вестника източници по сигурността се предполага, че единият от заподозрените, който е бивш полицай, е използвал служебния си компютър, за да търси адресите на политически противници, предаде БТА.На 28 август органите на реда са обискирали домовете и работните места на полицая, който е временно освободен от длъжност, и на още един човек, заподозрени, че са планирали да залавят и убиват политици заради възгледите им за имиграцията.Според прокуратурата заподозрените, които са се страхували, че германската бежанска политика може да доведе до обедняване на страната, са започнали да се запасяват с храна и боеприпаси и да планират нападения.Политиците в списъка са били от различни партии, включително Християндемократическия съюз на германската канцлерка Ангела Меркел.", "date": "2017.09.09", "title": "Германските власти откриха списъци с набелязани над 100 политици за нападения"}
{"url": "http://www.monitor.bg/a/view/80135-%D0%94%D0%B2%D0%BE%D0%B5%D0%BD-%D1%83%D0%B4%D0%B0%D1%80-%D0%B7%D0%B0-%D0%9C%D0%B5%D0%BA%D1%81%D0%B8%D0%BA%D0%BE-%D1%83%D1%80%D0%B0%D0%B3%D0%B0%D0%BD-%D0%B8-%D0%B7%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D0%A1%D0%9D%D0%98%D0%9C%D0%9A%D0%98/", "text": "Едно от най-мощните земетресения в историята на Мексико и достигналият късно снощи сушата ураган Катя нанесоха двоен удар на американската страна, отнемайки живота на най-малко 61 души, съобщи Асошиейтед прес.Земетресението с магнитуд 8,1 и епицентър край южните тихоокеански брегове на Мексико събори стотици сгради в няколко щата в четвъртък, минути преди полунощ. Най-тежко засегнат е град Хучитан в щата Оаксака, където загинаха 36 души и една трета от жилищата бяха срутени или повредени до такава степен, че са негодни за живеене. Това съобщи снощи президентът Енрике Пеня Нието в ефира на канал \"Телевизия\". Той обяви тридневен национален траур в памет на жертвите. Националният център за ураганите съобщи, че ураганът Катя е отслабнал до тропическа буря, когато е навлязъл навътре в Мексико, с ветрове от 72 км/ч. Той достигна сушата вчера северно от град Теколутла като ураган от първа категория с ветрове от 120 км/ч.След земетресението поне 1,8 милиона души останаха за кратко без ток, а властите затвориха училищата в най-малко 11 щата, за да проверят дали сградите са безопасни.Министерството на вътрешните работи съобщи, че 428 жилища са разрушени и върху 1700 са нанесени щети само в щата Чиапас.В столицата Мексико няма големи поражения, единствено част от мост на строяща се магистрала, водеща към планирано ново международно летище, се срути заради труса.", "date": "2017.09.09", "title": "Тридневен траур в Мексико след двойния удар на ураган и земетресение (СНИМКИ)"}
{"url": "http://www.monitor.bg/a/view/79972-%D0%97%D0%B0%D0%BA%D0%B0%D0%BD%D0%B8%D1%85%D0%B0-%D1%81%D0%B5-%D0%B4%D0%B0-%D1%81%D0%BF%D1%80%D0%B0%D1%82-%D0%B5%D0%B2%D1%80%D0%BE%D1%84%D0%BE%D0%BD%D0%B4%D0%BE%D0%B2%D0%B5%D1%82%D0%B5-%D0%BD%D0%B0-%D0%A3%D0%BD%D0%B3%D0%B0%D1%80%D0%B8%D1%8F/", "text": "Германският правосъден министър Хайко Маас иска спиране на еврофондовете за Унгария заради бежанците.Европейският съюз трябва да спре еврофондовете за Унгария, ако нейното националистическо-консервативно правителство продължи да отказва участие в квотната система за споделяне на бежанското бреме, каза Хайко Маас пред ДПА, на която се позовава БТА.\"Трябва да засилим натиска върху страните, които смятат, че могат да заобикалят закона. Когато законът се нарушава, следва да има санкция\", посочи той.Съдът на Европейския съюз отхвърли в сряда иска на Унгария срещу задължителните квоти за разселване на бежанци от Гърция и Италия в страните от ЕС.Унгарският премиер Виктор Орбан обаче каза, че неговото правителство няма да промени рестриктивната си миграционна политика.Маас посочи, че нарушаването на решението на Европейския съд трябва да има финансови последици.\"Всеки, който застава срещу европейското единство по бежанския въпрос, не може да разчита на европейска солидарност по финансовите въпроси\", подчерта министърът, който е политик от лявоцентристката Германска социалдемократическа партия в коалиционното правителство на Ангела Меркел.", "date": "2017.09.09", "title": "Заканиха се да спрат еврофондовете на Унгария"}
{"url": "http://www.monitor.bg/a/view/64135-%D0%9F%D0%BE%D0%BB%D0%B8%D1%86%D0%B0%D0%B9-%D0%BF%D0%BE%D1%81%D1%82%D1%80%D0%B0%D0%B4%D0%B0-%D0%BF%D1%80%D0%B8-%D0%BE%D0%BF%D0%B8%D1%82-%D0%B4%D0%B0-%D1%83%D1%81%D0%BC%D0%B8%D1%80%D0%B8-%D0%BF%D1%80%D0%B0%D0%B7%D0%BD%D1%83%D0%B2%D0%B0%D1%89%D0%B8-%D1%80%D0%BE%D0%BC%D0%B8/", "text": "Униформен служител на РУ „Полиция“ Ямбол е пострадал при опит да усмири видимо пияна тълпа роми, празнуващи в аванс Малка Богородица под акомпанимента на чалга, носеща се от мощни високоговорителите на улица „Резовска“ в квартал „Райна Княгиня“.Полицейският патрул е откликнал на сигнали за нарушаване на общинската наредба, която повелява във времето между 15 и 16,00 часа в делничните дни да не се пускат силно музикални уредби.Дежурните пристигнали към 15,20 часа на 7 септември, опитите им да вразумят с думи пияната тълпа останали безрезултатни, наложило се да закопчаят с белезници най-буйните.Докато закопчавали тартора, 37-годишния Али М., негов родственик, 25-годишен наскоро излязал от затвора мъж нанесъл тежък удар с юмрук върху лицето единия от полицаите и успял да го събори. Само бързата намеса на повикани в подкрепление униформени спасили колегата им от по-тежки наранявания. Биячът е задържан за 72 часа с прокурорско разпореждане, повдигнато му е обвинение по член 131 ал 2 от НК. Районът около улица „Резовска“ стана известен със сагата около многоетажния блок №20, завзет преди време от цигани, който се наложи да бъде съборен през 2012 година.Само за седмица служителите на РУ – Ямбол са посетили 37 адреса по сигнали за нарушаване на обществения ред, съставени са били 21 протокола за предупреждение на основание чл. 65 от ЗМВР и 15 акта по Наредба № 1 на ОбС – Ямбол. Основната част от сигналите са дошли от жители в североизточната част на областния град, където е и ромската махала.", "date": "2017.09.09", "title": "Полицай пострада при опит да усмири празнуващи роми  "}
{"url": "http://www.monitor.bg/a/view/21376-%D0%91%D1%8F%D0%BB%D0%B0-%D0%B3%D0%BE%D0%BD%D0%B8-%D0%B7%D0%BB%D0%BE%D1%82%D0%BE-%D1%81-%D0%BC%D0%BE%D0%BB%D0%B5%D0%B1%D0%B5%D0%BD-%D0%B8-%D0%BA%D1%83%D1%80%D0%B1%D0%B0%D0%BD/", "text": "Жителите на Бяла гонят нещастията с молебен и курбан. Само в рамките на месец в града в Русенска област два пъти имаше двудневен траур. На 15 юли си отиде от този свят 18-годишният Алекс Ангелов, пребит седмица по-рано при конфликт с роми на връщане от дискотека. На 18 август при изпълнение на служебните си задължения загина 57-годишният пожарникар Николай Елефтеров, като падна от третия етаж на горяща къща. Градът още не е забравил и кошмара от адската катастрофа при моста над Янтра на 7 декември 2006 г., при която намериха смъртта си 18 души.Молебенът за здраве и благоденствие бе отслужен в петък вечерта в църквата „Свети Георги”, в двора на която се намира паметната плоча с имената на жертвите на жестоката катастрофа. Местният свещеник извърши водосвет и освети курбан за здраве и благоденствие на жителите на общината. Присъства и народният представител Пламен Нунев, който е роден в Бяла, и кметът Димитър Славов.„Мисля, че имаме нужда от това, за да се пречистим и да си пожелаем повече да не ни се случват подобни беди и нещастия”, каза Славов.", "date": "2017.09.09", "title": "Бяла гони злото с молебен и курбан"}
