{"url": "http://www.monitor.bg/a/view/30565-%D0%9D%D0%90%D0%9F-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%BE%D0%B2%D0%B5%D1%80%D0%BA%D0%B0-%D0%BD%D0%B0-%D1%81%D0%B4%D0%B5%D0%BB%D0%BA%D0%B0%D1%82%D0%B0-%D1%81-%D0%A7%D0%95%D0%97/", "text": "Радев привика шефа на КЕВР заради казуса\n                    НАП е започнала проверка по сделката между ЧЕЗ и \"Инерком\" за придобиване на българските активи на най-голямото енергоразпределително дружество в страната, казаха от приходната агенция пред „Монитор“. До проверката се стигна, след като енергийният министър Теменужка Петкова, която се оказа, че познава собственикът на фирмата купувач, подаде оставка, а в събота премиерът Бойко Борисов обяви, че е поискал поискал НАП и ДАНС да проверят случая.Междувременно, както се и зарече, соцлидерът Корнелия Нинова вече е поискала официално среща във връзка с казуса с чешкия посланик у нас Душан Щраух, тъй процедурата по сделката е водена от неговата страна. От „Позитано“ 20 изразиха надежда тя да се осъществи до края на седмицата. На нея Нинова ще връчи писмо до чешкото правителство с питане дали на срещата през януари в София между премиера Бойко Борисов и неговия колега Андрей Бабиш е обсъждана и въпросната сделка, за което вече съобщиха чешки медии.От БСП се зарекоха също така да внесат тази седмица в НС искане за изслушване на премиера по темата, което най-вероятно ще се случи утре.В същото време президентът Румен Радев проведе среща с шефа на КЕВР Иван Иванов, като двамата са обсъдили отговорностите на регулатора след осъществената сделка. Държавният глава е изразил загриженост от липсата на достатъчно информация, както и на прозрачност в процеса на придобиване на активите на една от най-големите компании в енергетиката, съобщиха от „Дондуков“ 2. По време на разговора, за който Иванов пристигнал в президентството, Радев бил категоричен, че с действията си институциите трябва да гарантират защитата на обществения интерес и този на държавата в този случай.Скандалът със сделката за активите на ЧЕЗ пък вече се пренесе и в чешката държава, която е мажоритарен собственик на дружеството. Почти половината от необходимите за покупката на \"Инерком\" пари са осигурени от кредити, свързани с офшорни фирми, хвърли бомба местното издание \"Лидове новини\" от бизнес групата на чешкия премиер. Според информация на Надзорния съвет на ЧЕЗ в Прага фирмата купувач предложила комбинирано финансиране от няколко източника - собствени средства, банкови гаранции и кредит от офшорки. Веселин Вачков, директор на \"Лидове новини\", коментира пред БНР, че част от кредиторите са свързани с международното разследване за укриване на данъци \"Парадайс пейпърс\", като сред тях е компанията \"Скор Трейд\", която щяла да предостави 67 милиона евро. Неин собственик бил милиардерът от грузински произход с връзки с Русия Пато Гамгонешвили, уточнява \"Лидове новини\". Тази фирма пък била свързана и с \"Евро Стар\", която гарантирала 180 милиона евро по банков заем на \"Инерком“.\n\"Аз съм крайният собственик. Това се вижда от Търговския регистър\", отсече междувременно в интервю за Нова ТВ собственикът на „Инерком“ Гинка Върбакова, която бе категорична, че не е фасада, даваща път на офшорка да придобие най-голямото ЕРП в България. Тя твърди, че от 20 години се занимава с енергиен бизнес, който бил насочен към ВЕИ сектора. Върбакова все пак призна, че компанията, която участва в процедурата, е създадена тъкмо заради сделката. „Няма проблем да кажа, че съм милионер. Активите ни се оценяват на 100 млн. лв.“, похвали се тя. И разказа, че чешкият милиардер Зденек Земек помогнал, като застанал зад соларните централи със заем от словашка банка, който вече бил изплатен. Въпреки че била милионер, по сумите й тя познавала само един политик - именно подалата оставка Теменужка Петкова, с която били приятелки от 20 години.\n                    ", "date": "2018.02.26", "title": "НАП стартира проверка на сделката с ЧЕЗ"}
{"url": "http://www.monitor.bg/a/view/69563-%D0%97%D0%B0%D0%BF%D0%BE%D1%87%D0%BD%D0%B0-%D1%81%D0%B0%D0%BD%D0%B8%D1%80%D0%B0%D0%BD%D0%B5-%D0%BD%D0%B0-%D0%BF%D0%BE%D0%BB%D0%B8%D1%86%D0%B8%D1%8F%D1%82%D0%B0-%D0%B2-%D0%91%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4/", "text": "\n                    Въпреки обилния снеговалеж днес в Благоевград с водосвет и първа копка стартира проектът „Въвеждане на мерки за енергийна ефективност, осигуряване на достъп на хора с увреждания и цялостно обновяване на фасадите на сгради на ОД МВР и Първо РПУ - Благоевград”. Първата копка направиха кметът на Благоевград д-р Атанас Камбитов и старши комисар Николай Хаджиев, директор на ОДП – Благоевград. Стойността на проекта е ‎1 645 987,00 лв. С дейностите ще се подобри енергийната ефективност, ще се осигури достъп на хората с увреждания и цялостно ще се обновят фасадите на сградите на Областна дирекция на МВР и Първо РПУ - Благоевград. Проектът се реализира в резултат на подписано партньорско споразумение между Община Благоевград и Областна дирекция на Министерство на вътрешните работи. Ще се извършат строително-монтажни работи, свързани с изолация на външни стени, изолация на покрив, подмяна на дограма, подмяна на отоплителната инсталация и подмяна на осветителни тела, в резултат от изпълнението, на които в сградите ще се достигне клас енергопотребление \"В\".\n\nПроектът се финансира по Оперативна програма „Региони в растеж“ ‎2014-2020 г. Срокът за изпълнение е 12 месеца.\n\n \n                    ", "date": "2018.02.26", "title": "Започна саниране на полицията в Благоевград"}
{"url": "http://www.monitor.bg/a/view/38417-30-%D0%BF%D0%BE%D1%82%D1%80%D0%BE%D1%88%D0%B5%D0%BD%D0%B8-%D0%BF%D0%BE%D1%82%D1%8A%D1%80%D1%81%D0%B8%D1%85%D0%B0-%D0%BB%D0%B5%D0%BA%D0%B0%D1%80-%D0%B2-%D1%81%D0%BD%D0%B5%D0%B3%D0%B0/", "text": "\n                    Над 30 пациенти от всички възрастови групи потърсиха помощ в спешния кабинет по ортопедия и травматология на УМБАЛ „Пловдив“ от сутринта до обяд в понеделник. Нито един от пострадалите не е бил с тежка травма на крайниците. Всички са били или със счупени китки, или глезени, след като са се подхлъзнали на улиците и са паднали, обясни началникът на отделението д-р Емил Миланов. Пострадалите в снега са от различни възрастови групи. Най-много са пенсионерите, повечето от които са със счупвания, защото са подценили тежестта на метеорологичната обстановка. Голяма част от възрастните хора са паднали пред домовете си или по пътя към кварталния хранителен магазин.\n\n \n                    ", "date": "2018.02.26", "title": "30 потрошени потърсиха лекар в снега"}
{"url": "http://www.monitor.bg/a/view/38489-%D0%94%D0%BE%D0%B1%D0%B0%D0%B2%D0%BA%D0%B0%D1%82%D0%B0-%D0%BA%D0%BB%D0%B0%D1%81-%D0%BF%D1%80%D0%BE%D1%81%D0%BB%D1%83%D0%B6%D0%B5%D0%BD%D0%BE-%D0%B2%D1%80%D0%B5%D0%BC%D0%B5-%D0%BD%D0%B5-%D0%B5-%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D0%BE%D0%BD%D0%BD%D0%B0/", "text": "\n                    Добавката за трудов стаж „клас прослужено време“ не е дискриминационна. Това заключи Комисията за защита от дискриминация (КЗД) по повод сигнал от работодателски организации. Според БСК, БТПП, АИКБ и КРИБ допълнителното възнаграждение, заради по-дългия трудов стаж, ощетява по-младите работници.  „Налице е дискриминация, основана на работа в публичния и реалния сектор, по признаци „лично“ и „обществено положение“ поради обстоятелството, че за държавните служители допълнителното трудово възнаграждение за придобит трудов стаж и професионален опит е отменено“, се казва в сигнала на бизнес организациите. Според КЗД добавката не създава предпоставка за дискриминация на работниците по признак „възраст“ или „лично и обществено положение“. Решението обаче може да се обжалва.Още през юли миналата година работодателите поискаха правителството да отмени добавката за трудов стаж с аргумента, че е несправедлива отживелица. Според закона служители, които имат повече от година трудов опит на една позиция, получават допълнително възнаграждение към заплата си. Размерът на бонуса за придобит трудов стаж е процент от възнаграждението, който се определя в трудовия договор на служителя. Минималният размер на допълнителното възнаграждение обаче не е може да бъде под 0,6% от заплатата. Идеята на бизнеса срещна подкрепа и от вицепремиера по демографска политика Валери Симеонов, но в последствие кабинетът реши да запази добавката за трудов стаж.\n                    ", "date": "2018.02.26", "title": "КЗД не откри дискриминация в „клас прослужено  време“  "}
{"url": "http://www.monitor.bg/a/view/71768-%D0%94%D1%8A%D1%80%D0%B2%D0%B5%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F-%D0%B8-%D0%B2-%D0%BE%D0%B1%D0%BB%D0%B0%D1%81%D1%82-%D0%94%D0%BE%D0%B1%D1%80%D0%B8%D1%87/", "text": "\n                    Всички общини в област Добрич, с изключение на Балчик, обявиха дървена ваканция заради влошените метеорологични условия. В Добрич със заповед на кмета Йордан Йорданов училищата остават затворени във вторник и сряда. В заповедта се казва, че причините са очакваното влошаване на метеорологичните условия – силен вятър и застудяване според НИМХ и невъзможността отоплителните инсталации в училищата да постигнат необходимите температури за нормалното и безопасно пребиваване на учениците в тях. Възможно е ваканцията да продължи и в четвъртък, ако обстановката остане тежка и температурите паднат още.Двете учебни заведения на територията на община Шабла - в Дуранкулак и в град Шабла, също ще останат затворени на 27 и 28 февруари /вторник и сряда/. В заповедта си кметът Мариян Жечев изтъква като причини усложнената обстановка и големия брой ученици, отсъстващи от учебни занятия заради заболявания.Неучебни дни са обявени и в община Добричка от 27 февруари до 1 март включително, за всички ученици от училищата на територията на общината. Причините – влошаването на метеорологичните условия – силен вятър, минусови температури, снегонавявания, затруднения при транспортиране на учениците и невъзможност да се постигнат необходимите температури в класните стаи.В Тервел дните 27 и 28 февруари ще бъдат неучебни за всички учебни и детски заведения. От общината поясняват, че детските градини и ясли в Тервел и градините в селата Зърнево, Орляк и Безмер ще организират работата в съответствие с броя на децата. Причините за дървената ваканция – усложнената зимна обстановка и многото пътуващи до други населени места ученици.Началникът на РУО Жоро Тошков съобщи, че вече е информирал за ситуацията МОН. \n                    ", "date": "2018.02.26", "title": "Дървена ваканция и в област Добрич"}
{"url": "http://www.monitor.bg/a/view/47703-%D0%91%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-%D0%B6%D0%B8%D0%B2%D0%B5%D1%8F%D1%82-%D0%B3%D1%80%D0%B0%D1%82%D0%B8%D1%81-%D0%B2-%D0%B1%D1%83%D1%80%D0%B3%D0%B0%D1%81%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0/", "text": "Лекари: От месеци чакаме социалните служби да ги приютят в дом\n                    Бездомници, останали без близки и роднини живеят от месеци в стационарните отделения на бургаската МБАЛ. От здравното заведение те получават гратис не само покрив, но и храна. Проблемът виси от години и за никого не е тайна, че най-голямата общинска болница в Бургас е принудена да приютява несретници, останали сами на улицата и без документи. През последните пет години МБАЛ-Бургас е имала десетки безплатни квартиранти. В момента в отделенията живеят трима. Историите на всички си приличат. Останали без дом и изпаднали в тежко здравословно състояние. После някой съвестен гражданин повикал линейка, и така се озовали в някое от отделенията. След като лекарите си свършат работата, бездомниците просто остават, защото нямат къде другаде да отидат. В повечето случаи те са на легло и има нужда от специализирани грижи и постоянно обслужване, което обаче не се покрива от никоя клинична пътека. Процедурата по настаняването им в социално заведение обаче се оказва тежка и бавна, а докато се намери свободно място по домовете, бездомниците намират покрив в болницата.  Преди три години пациент с два ампутирани крака след измръзване живя в МБАЛ месеци наред, докато лекари и социални си разменяха писма, молби и документи. През 2012- та пък временен \"квартирант\" на здравното заведение стана и 67-годишната Божидарка Димитрова. Пенсионираната учителка от Добрич бе получила тежка амнезия и не можела да каже нито коя е, нито от къде е. За щастие близките й бързо я разпознаха от публикуваните в медиите снимки и я прибраха. Другите бездомници обаче нямат такъв късмет. \"Трябва ли всеки път да сигнализираме медиите, за да накараме социалните служби да работят\", питат лекарите от Клиниката по съдова хирургия на МБАЛ Бургас, която се е превърнала в дом и за 62-годишния Димитър. Мъжът няма близки, които да го приберат, а това, че е неосигурен, вече е  най-малкият проблем на болницата. Вече трети месец мъжът живее тук, а социалните служби си прехвърлят отговорността за съдбата му.„Нарушаваме закона, защото не можем да го държим толкова дълго. Ако ни направят проверка, ще ни глобят. Този човек е излекуван и трябва да бъде настанен в дом, където да полагат грижи за него. Написали сме безброй писма до социалните служби, за наша сметка сме му извадили ТЕЛК и други документи. И той все още е тук“, обяснява доц. д-р Валентин Василев, началник  на Клиниката по съдова хирургия.Един леглоден в съдова хирургия е около 200 лв., което означава, че престоят на Димитър струва на болницата близо 20 000 лв. до момента.  \"Не само че не е редно да остава тук, но и Клиниката е пълна.  Леглата не достигат и на неговото място можеше да бъдат приети много пациенти, които имат реална нужда от лечение\", коментират лекарите.Преди да влезе в болницата, мъжът е живял в общинския приют в квартал „Победа“. Озовал се в болницата през  ноември със здравословен проблем. Опериран е и е изписан, но раните му се възпаляват и през декември отново го приели за лечение. Оттогава, макар вече да е здрав, Димитър е проблем на лекарите и сестрите, а не на социалните служби. Той също иска да си тръгне и всеки ден пита сестрите кога ще се случи това. „Постоянно ни изискват нови и нови документи. Твърдят, че му търсят място в дом в Поморие. Но документите до Поморие трябвало да бъдат придвижени от нас, а не от тях“, ядосват се лекарите и изтъкват, че от години алармират за липсата на механизъм, по който социалните служби да обменят информация помежду си. \"Не само това е абсурдът на системата. Дори пациент да бъде настанен в дом, се оказва, че няма кой да го закара дотам. Неведнъж се е случвало ние лекарите да возим пациентите до социални домове с личните си автомобили\", разказват за проблема медици. В момента в Бургаската болница живеят още двама като Димитър. Единият е рекордьор – скоро ще навърши една година, откакто е в отделението. „Няма друга болница в региона, която да упражнява подобни социални функции. Крайно време е социалните служби да си влязат в ролята и да действат по-бързо в подобни ситуации“, коментираха от ръководството на болницата.  \n                    ", "date": "2018.02.26", "title": "Бездомници живеят гратис в бургаската болница "}
{"url": "http://www.monitor.bg/a/view/20315-%D0%91%D1%83%D1%80%D0%B3%D0%B0%D0%B7%D0%BB%D0%B8%D1%8F-%D0%B8%D0%B7%D0%B4%D1%8A%D1%85%D0%BD%D0%B0-%D0%BD%D0%B0-%D0%B0%D0%B2%D1%82%D0%BE%D0%B1%D1%83%D1%81%D0%BD%D0%B0-%D1%81%D0%BF%D0%B8%D1%80%D0%BA%D0%B0/", "text": "\n                    Възрастен бургазлия издъхна на спирка, докато чака автобус на градския транспорт. Инцидентът стана в понеделник след обяд в центъра на Бургас. Свидетели на трагедията станали трима души, които чакали на същата спирка. \"Видяхме как човекът се свлече изведнъж на земята. Помислихме, че му е прилошало и веднага опитахме да му помогнем, но не успяхме\", разказаха очевидци. Хората са повикали линейка, която дошла след десетина минути, но вече било късно. Спешният екип само констатирал смъртта на мъжа. По неофициална информация, причина за смъртта е масиран инфаркт, предизвикан от внезапно падналите температури. \n                    ", "date": "2018.02.26", "title": "Бургазлия издъхна на автобусна спирка"}
{"url": "http://www.monitor.bg/a/view/57679-%D0%9B%D0%BE%D0%B7%D0%B0%D0%BD-%D0%9F%D0%B0%D0%BD%D0%BE%D0%B2-%D0%B0%D1%82%D0%B0%D0%BA%D1%83%D0%B2%D0%B0-%D0%BD%D0%B5%D1%83%D0%B4%D0%BE%D0%B1%D0%BD%D0%B8-%D0%BC%D0%B5%D0%B4%D0%B8%D0%B8-%D0%BF%D1%80%D0%B5%D0%B7-%D0%92%D0%A1%D0%A1/", "text": "\n                    Председателят на Върховния касационен съд (ВКС) иска Съдийската колегия на Висшия съдебен съвет да излезе със становище срещу. Това се разбира от публикувания в късния следобед в петък дневен ред за заседанието на Колегията на 27 февруари (вторник).На първо място, публикацията разкри, че съдия Лилия Терзиева-Владимирова, командирована със заповед на председателя на ВКС от 15 април 2016 г. от Районен съд-Пещера в Районен съд-София, разглежда дело по жалба на Мартина Динева, уволнена от Панов служителка на администрацията на ВКС. Ответник по делото се явява Лозан Панов, в качеството му на председател на ВКС. Командированият в СРС съдия оставя в сила уволнението на Динева, като я задължава да покрие и съдебните разноски в размер на 1611,19 лв.\n\n\n                    ", "date": "2018.02.26", "title": "Лозан Панов атакува неудобни медии през ВСС"}
{"url": "http://www.monitor.bg/a/view/36861-%D0%9F%D0%B8%D1%81%D0%BC%D0%B0-%D0%B8-%D0%BA%D0%BE%D0%BB%D0%B5%D1%82%D0%B8-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D1%82-%D1%81-%D0%91%D0%B0%D0%B1%D0%B0-%D0%9C%D0%B0%D1%80%D1%82%D0%B0/", "text": "Най-масовата услуга на „Български пощи“ запазва цената си\n                    Пощенските пратки у нас ще поскъпнат след броени дни. От 1 март влизат в сила нови тарифи за част от услугите от универсалната пощенска услуга. Цените са били разгледани и съгласувани от Комисията за регулиране на съобщенията и бяха обявени от държавната компания от ресора на транспортния министър Ивайло Московски, след като бяха гласувани от депутатите.\n\nПроменят се цените на\n\n\n\nцените на услугата „колети“ за страната, както и цената на допълнителната услуга „препоръка“ за страната.\n\nПратките вече се класифицират по формати P - малка писмовна пратка, G - голяма писмовна пратка, и E - обемна писмовна пратка, като се въвеждат ограничения за размери (дължина, широчина и дебелина), тегло, съдържание и вид на услугата, „с предимство“ или „без предимство“. Най-масовата услуга - кореспондентска пратка без предимство за страната, запазва своята цена.\n\n\n\nе във връзка с определяне на цената за непрепоръчаните писмовни пратки. В случай че непрепоръчана кореспондентска пратка надвишава ограничението за формат при един или повече от четирите критерия (дължина, ширина, дебелина и тегло), пратката се класифицира в следващия по-голям формат. Непрепоръчаните печатни произведения и малки пакети се класифицират във формат Е. Всички препоръчани писмовни пратки, както и тези с обявена стойност се класифицират във формат Е.\n\n\n\nще са с различна стойност в зависимост от формата.\n\nНовите цени на писмовните пратки за страната и чужбина се въвеждат в изпълнение на актовете на Всемирния пощенски съюз, в сила от началото на 2018 г., и вече са публикувани на сайта на „Български пощи“. Държавната компания може да предлага промяна в цените и услугите на всеки шест месеца. Последната промяна на таксите е от средата на 2016 г.\n\n\n\n\n                    ", "date": "2018.02.26", "title": "Писма и колети поскъпват с Баба Марта"}
{"url": "http://www.monitor.bg/a/view/71792-%D0%9C%D1%8A%D0%B6-%D0%BF%D1%80%D0%B5%D0%B1%D0%B8-%D1%81-%D1%82%D1%80%D1%8A%D0%B1%D0%B0-%D1%88%D0%BE%D1%84%D1%8C%D0%BE%D1%80/", "text": "\n                    32-годишен казанлъчанин е задържан за 24 часа след сигнал за нанесен от него побой над водач на лек автомобил на една от улиците в Града на розите.Сигналът за въоръжен с метална тръба мъж, който нанася побой над двойно по-възрастен от него  водач  е бил подаден към 16,30 часа в неделя. При пристигането на място униформените видели само как нападателят се вмъква в автомобила си „Мерцедес“ и с мръсна газ отпрашва. Няколко часа по-късно е открит и задържан след като преди това били изгледани записите от охранителните камери, разположени на кръстовището на булевард \"23-ти пехотен Шипченски полк\" и улица \"Пушкин\". Междувременно записът е бил публикуван в социалните мрежи, където стотици са коментирали ситуацията. Мнозина са написали, че биячът с тръбата се ползва с полицейска защита, защото брат му е разследващ полицай.Задържаният Тодор Пашов няма криминални регистрации, преди да удари „опонента“ си той строшил с тръбата страничното  стъкло на автомобила му „Фолксваген“. Причината за агресивното му поведение били обидни реплики, отправени от 65-годишния му „колега“ на улицата заради уж отнето предимство, коментира началникът на  РУ „Полиция“ – Казанлък Стойчо Крачолов. Той потвърди, че Пашов има брат-разследващ полицай, но това нямало да се отрази по никакъв начин на досъдебното производство. Нямало данни пострадалият и биячът да са били пияни. В понеделник от районната прокуратура в Града на ризите разпространиха допълнително съобщение, според което и възрастният шофьор е извадил яка сопа, с която е нанесъл щети по „Мерцедес“-а. Пашов предал доброволно тръбата и представил медицинско свидетелство, според което също е пострадал от нанесените му удари. „Образувано е досъдебно производство за престъпление по чл.325 ал.3 във вр. с ал.1 от НК – за това, че на 25 февруари  2018 г. са извършени непристойни действия, грубо нарушаващи обществения ред и изразяващи явно неуважение към обществото, като деянието е извършено при управление на моторно превозно средство.“, се уточнява в съобщение на Апелативна прокуратура – Пловдив, откъдето правят уговорката, че разследването ще бъде извършено в рамките на два месеца.\n                    ", "date": "2018.02.26", "title": "Нерваци се млатиха с тръба и бухалка (ОБНОВЕНА)"}
{"url": "http://www.monitor.bg/a/view/89730-%D0%9E%D1%89%D0%B5-%D0%BD%D0%B5-%D1%81%D0%BC%D0%B5-%D0%B4%D0%BE%D1%80%D0%B0%D1%81%D0%BB%D0%B8-%D0%B4%D0%B0-%D1%81%D0%B8%D0%B3%D0%BD%D0%B0%D0%BB%D0%B8%D0%B7%D0%B8%D1%80%D0%B0%D0%BC%D0%B5-%D0%B7%D0%B0-%D0%B4%D0%B5%D1%86%D0%B0-%D0%B2-%D1%80%D0%B8%D1%81%D0%BA/", "text": "Ако не сме чувствителни за ставащото зад стената, то обществото ни се разпада         * Неглижирането също е насилие, което може да има тежки последици\n                    - Това показва, че десет години след приемането на Националната стратегия за детето – 2008 - 2018 година, в много области тя не е постигнала целите си. Ако погледнем този случай от всичките му страни, ще видим и първия провал на този документ, който се отнася до въпроса за детското благосъстояние. По същия начин стои въпросът и с трагедията в столичния квартал „Люлин“, където децата не са посещавали училище. Там семейството не е получило подкрепа от обществото. Случилото се в Пловдив също показва, че не сме дорасли, за да сигнализираме, когато нещо се случва около нас и видим, че има риск за деца. За съжаление не предприемаме никакви мерки.- Не е възможно. Няма как хората да не знаят. Но ако наистина сме стигнали дотам, че няма чувствителност за ставащото зад стената, това означава, че процесите на разпад в обществото са много задълбочени. Институциите може и да не се сработват помежду си, но всички си спомняме, че още от едно време във всяко село или вход в блока имаше по един човек, който знае всичко за всеки. Ако това вече го няма, показва, че хората са принудени да се интересуват само с оцеляването си в ежедневието.- Това вече е нарушение на закона. Ясно е посочено, че ако някой по повод изпълняване на служебните си задължения разбере, че дете е в рискова ситуация, той трябва веднага да сигнализира до съответните държавни институции.- Видях снимки на момиченцето, нима преди месеци то е тежало повече? На 3 години е едва 9 килограма, не може да говори. Не мисля, че специалист, който държи на професията си, може да намери това за нормално. Още повече че има механизъм, в който е разписано какво той може да направи. Но никой не иска да взема отношение, когато има проблем и после да го разпитват. А на никого явно не му е направило впечатление, че може би майката няма достатъчно капацитет да бъде родител. Все пак си има имунизационен календар, родителите трябва да се срещат с личния лекар на няколко месеца, особено когато децата са по-малки. Затова си мисля, че трябва да въведем малко по-строги критерии. Познавам опита на Израел. Там в кабинета на всеки личен лекар има показан списък с 28 различни ситуации, застрашаващи живота и здравето на детето. Това касае начина на отглеждане и възпитание в семейството. И ако лекарят забележи нещо нередно, е длъжен да сигнализира съответната институция. В противен случай може дори да се стигне до отнемане на права.- Понеже започнах със стратегията, искам да допълня, че всъщност за десет години благосъстоянието на българското семейство много се влоши. Над 500 000 български деца са в риск от социално отпадане. Много родители не могат да им осигурят неща от първа необходимост. Не случайно напуснаха страната ни като икономически имигранти и оставиха децата си да бъдат отглеждани от роднини. По този начин подрастващите също са в риск. Неглижирането също е вид насилие и последните два случая го доказват. То може да има тежки последици.- Ще говоря от моя опит в системата. Всичко идва от незаинтересоваността на служителите. А това се дължи на няколко причини. Една от тях е неподходящата им професионална квалификация. Другата е, че тези хора едва смогват с всички случаи, а трябва и да пишат доклади за тях. Затова е необходимо достойно заплащане за техния труд, който никак не е лесен. Пиарите пък нека наистина да изпълняват функциите на връзки с обществеността, да следят медийното пространство, защото понякога журналистите преди всички научават нещо и имат информация за деца в риск. И ако наистина има такъв случай, веднага да се задействат.- Започналата деинституционализация още през 2009 година според мен беше с объркана ценностна ориентация. При доброто си намерение да извадим децата от институциите от стар тип всъщност създадохме нови, в които атмосферата за отглеждане също не е близка до семейната. И нарекохме това „услуга“. Да гледаш децата на една държава, не е услуга, а задължение на обществото и благо, от което всяко дете да се възползва. Да не говорим, че повечето от центровете за настаняване от семеен тип са дадени за управление на търговски дружества. Те имат съвсем друга цел. Затова се наемат нискоквалифицирани хора на ниско заплащане. И хората са доволни, че изобщо са си намерили някаква работа, защото в много райони това е изключително трудно. Забележете, че имаме два фрапиращи случая само за седмица. И това ако не е повод да се стреснем! Ако не се грижим за децата си, за какви перспективи на държавата говорим.- Липсва му атмосфера, в която да се чувства сигурно, че ще осигури добро бъдеще на децата си. Липсва му адекватна грижа от всички нас, когато изпадне в затруднение. Ако това продължава, семейството като институция ще липсва изцяло. То и сега е почти така, защото 58% от децата се раждат без брак. Трябва да видим причините за всичко това.  \n\n\n                    ", "date": "2018.02.26", "title": "Още не сме дорасли да сигнализираме за деца в риск"}
{"url": "http://www.monitor.bg/a/view/24033-%D0%95%D0%BA%D1%81%D0%BF%D0%BB%D0%BE%D0%B7%D0%B8%D1%8F-%D0%B2-%D0%9B%D0%B5%D1%81%D1%82%D1%8A%D1%80/", "text": "\n                    \nЧетирима души са загинали и четирима са ранени при експлозията, която разруши сграда в Лестър, Централна Англия, съобщи британската полиция.\n\nИма потвърждение за четири смъртни случая на този етап, а няколко човека остават на лечение в болница, заяви началникът на Лестърската полиция Шейн О'Нийл, цитиран от Ройтерс.\nСмятаме, че може да има хора, които още са в неизвестност и спасителната операция продължава, за да се локализират евентуално още жертви, добави той.\n\nПричината за експлозията и последвалия пожар, които разрушиха магазин на партера и два етажа с жилища над него, все още не е установена. Спешните екипи продължават претърсването на развалините и разпитват съседите наоколо, но засега няма признаци, че експлозията е свързана с тероризъм според полицията.\n\nСпоред британската полиция няма признаци, че експлозията е свързана с тероризъм.\n                    ", "date": "2018.02.26", "title": "Експлозия в Лестър отне живота на четирима"}
{"url": "http://www.monitor.bg/a/view/8265-%D0%91%D0%B8%D0%B2%D1%88%D0%B8%D1%8F%D1%82-%D0%BD%D0%B0-%D0%91%D1%80%D0%B8%D1%82%D0%BD%D0%B8-%D0%A1%D0%BF%D0%B8%D1%8A%D1%80%D1%81-%D1%8F-%D0%B8%D0%B7%D0%BD%D1%83%D0%B4%D0%B2%D0%B0/", "text": "\n                    Бившият съпруг на Бритни Спиърс – танцьорът Кевин Федерлайн я изнудва за по-висока издръжка за децата им. Причината – шоуто й в Лас Вегас Britney: Piece of Me събра 137 милиона долара за четири години. Доводите на К-Фед, както още е известен мъжът, са изградени на факта, че е гледал синовете им по време на спектаклите. 36-годишната поп икона се надява да се размине от дело и да се стигне до споразумение. „Бритни няма да се занимава с въпросите по издръжката. Тя ще остави баща си Джейми и адвокатите й да се справят с това. Все пак, Джейми няма да се примири с нещо, което смята за безумно искане“, сподел пред сп. Us Weekly близък до звездата.Спиърс и Федерлайн си казаха заветното „да“ през 2004-а и прекъснаха отношенията си три години по-късно. Те възпитават две момченца – Престън и Джейсън, родителските права за които са поверени на таткото. Певицата изгуби попечителството през 2008 г., когато се срина публично и трябваше да влезе за дълго време в рехабилитационен център. Тя изплаща издръжка от 20 хиляди долара на месец на К-Фед.\n\n\n                    ", "date": "2018.02.26", "title": "Бившият на Бритни Спиърс я изнудва"}
{"url": "http://www.monitor.bg/a/view/2595-%D0%95%D0%BC%D0%B8%D0%BB%D0%B8%D1%8F-%D0%BF%D1%80%D0%B8%D1%81%D1%82%D0%B0%D0%B2%D0%B0-%D0%BD%D0%B0-%D0%96%D0%BE%D1%80%D0%B6-%D0%91%D0%B0%D1%88%D1%83%D1%80/", "text": "\n                    Попфолк звездата Емилия призна, че вече е получила годежен пръстен от своя любим – бизнесменът Жорж Башур. „Да, ето го! Сватба ще има, живи и здрави, да!“, потвърди изпълнителката на „Не виждам“ пред Канал 3. Връзката си с арабския милионер Емилия описва като кармична и обяснява, че по скалата от 1 до 10 е влюбена в новата си половинка „16“. Кога с Башур ще се разходят до олтара обаче щастливата двойка все още крие в тайна.\n\n„Още веднъж държа да отбележа, че по време на раздялата ни с Коко нямаше трети човек – нито от негова, нито от моя страна. Нас ни разделиха битовизмите отношението по-скоро. Човекът, който бе до мен, не се държа така, сякаш аз съм първата, най-важната. А аз него го поставях на първо място“, откровена бе наскоро певицата.\n\nПрипомняме, че Емилия и Динев финализираха връзката си едва девет месеца след като посрещнаха втората си обща рожба – дъщеричката им Мира. Въпреки че крахът не се дължи на изневяра, певицата признава, че славата му на полова шпага във фолксредите винаги е тежала на връзката им. „Така и не се засякохме – когато той ме обичаше до болка, аз бях на друг етап и обратното“, обяснява Емилия.\n                    ", "date": "2018.02.26", "title": "Емилия пристава на Жорж Башур"}
{"url": "http://www.monitor.bg/a/view/38837-%D0%9A%D1%8A%D1%81%D0%BC%D0%B5%D1%82%D0%BB%D0%B8%D1%8F-%D0%B7%D0%B0%D0%B1%D0%BE%D0%B3%D0%B0%D1%82%D1%8F-%D1%81-34-203-%D0%BB%D0%B5%D0%B2%D0%B0-%D0%BE%D1%82-%D0%B8%D0%B3%D1%80%D0%B0%D1%82%D0%B0-%D0%A0%D0%BE%D0%B6%D0%B4%D0%B5%D0%BD-%D0%B4%D0%B5%D0%BD/", "text": "\n                    Играта \"Рожден ден\" донесе най-голямата печалба в тираж №16 на БСТ. Цели 34 203,40 лева ще вземе късметлия, познал комбинацията година 92, месец 06, дата 08 и ден 7, който е заложил на троен фиш за 3 лева. Тези пари се трупаха от доста време в джакпот, след като предишният първи щастливец, уцелил всичко, си взе печалбата. Той порасна за последните 3 дни с 940,08 лв.\n\nТри извънредни печалби по случай Тодоровден бяха изтеглени чрез жребий от \"Втори тото шанс\" в играта \"6 от 49\". Играч от София с фиш №774468772 ще прибере 5000 лв., друг от Силистра с №137595780 взема 10 000, а трети с №481102755 от Плевен - 10 000 лв.\n\nВ тираж №16 падна една петица във II теглене на \"5 от 35\" за 27 342,30 лева. Тя обаче беше улучена заедно с 5 четворки по 72,10 и една тройка за 3,40 лв., плюс 2 двойки от \"Тото Джокер\" по 8,80 лв., от което се събраха 27 723,80 лева. Техният нов притежател е играл с 6 числа пълно комбиниране (ПК) в 1 област, плюс 3 области обикновено попълване и 4 комбинации за \"джокера\" за 10,60 лв.\n\nВ редовната игра \"6 от 49\" пък най-много пари - 10 908,40 лв., ще вземе тото любител, уцелил 2 петици по 5159,70 и 5 четворки по 117,80 лв. Направил го е със 7 числа ПК в 2 области и 2 обикновено попълване за 13,60 лв.\n\n \n\nТото печалби\n\nТираж №16\n\n \n\n\"6 от 49\": Числа - (14, 37, 38, 42, 44, 47); 6 - няма, 5 - 5 по 5159,70 лв., 4 - по 117,80 лв., 3 - по 6,20 лв.; ДЖАКПОТ: 2 077 395,76 лв.\n\n \n\n\"6 от 42\": Числа - (5, 8, 9, 12, 21, 32); 6 - няма, 5 - 13 по 787,20 лв., 4 - по 20,50 лв., 3 - по 2,20 лв.; ДЖАКПОТ: 317 542,42 лв.\n\n \n\n\"5 от 35\": I теглене - (5, 24, 26, 29, 32); 5 - няма, 4 - по 100,50 лв., 3 - по 4,40 лв.; II теглене - (4, 5, 14, 23, 27); 5 - 1 от 27 342,30 лв., 4 - по 72,10 лв., 3 - по 3,40 лв.\n\n \n\n\"5/50 - 1/12 Зодиак\": Числа - (5, 17, 29, 37, 38); Зодия 1 - Овен; 5+1 - няма, 5 - няма, 4+1 - 1 от 5000,00 лв., 4 - 8 по 500,00 лв., 3+1 - 15 по 100,00 лв., 3 - 254 по 10,00 лв.; 2+1 - по 5,00 лв., 1+1 - по 1,50 лв., 2 - по 0,80 лв., 0+1 - по 1,00 лв.; ДЖАКПОТ: 3 000 000,00 лв.\n\n \n\nТото Джокер: Позиции - (3, 4, 7); Цифри – (9, 1, 6); 3 - 35 по 1383,50 лв., 2 - 3019 по 8,80 лв.; ДЖАКПОТ: 0,00 лв.\n\n \n\n\"Рожден ден\": Година 91, месец 06, дата 08, ден; I група - 1 от 34 203,40 лв., II - 1 от 552,90 лв., III - 1 от 442,30 лв., IV - 2 по 138,20 лв., V - 3 по 92,20 лв., VI - 7 по 31,60 лв., VII - 18 по 15,40 лв., VIII - по 7,40 лв., IX - по 6,90 лв., X - по 4,00 лв., XI - по 2,60 лв., XII - по 2,70 лв., XIII - по 2,20 лв., XIV - по 1,30 лв., XV - по1,20 лв.; ДЖАКПОТ: 0,00 лв.\n                    ", "date": "2018.02.26", "title": "Късметлия забогатя с 34 203 лева от играта  \"Рожден ден\""}
{"url": "http://www.monitor.bg/a/view/88462-%D0%9F%D0%B8%D1%80%D0%B5%D1%81-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B8%D0%B7%D0%BD%D0%B5%D0%BD%D0%B0%D0%B4%D0%B0-%D0%B7%D0%B0-%D0%B1%D1%83%D1%80%D0%B3%D0%B0%D1%81%D0%BA%D0%B8%D1%8F-%D1%84%D1%83%D1%82%D0%B1%D0%BE%D0%BB/", "text": "\n                    Европейският и световен шампион с Франция Робер Пирес отново изрази подкрепата си към футбола в Бургас. Легендата на „Арсенал“, който преди три месеца за първи път се застъпи за феновете в морския град, отправи ново послание. Този път Пирес сподели радостта си от факта, че Община Бургас най-накрая ще обърне внимание на футбола, като ще започне изграждането на нова тренировъчна база и стадион.Французинът отправи видеопоздрав в компанията на известния бургаски привърженик Кирил Евтимов. Пирес адмирира действията на общината и сподели, че новата футболна база ще подпомогне развитието на млади таланти.Както и в предния случай, най-добрият играч във Висшата лига през сезон 2001/2002 демонстрира отлично настроение и гарантира на привържениците край морето, че при първа възможност ще се види с тях.Французинът отправи и лична покана за среща на терена с легендата на бургаския футбол Радостин Кишишев, с когото имат дългогодишно съперничество по терените на Албиона във времето, когато Тинката бе в \"Чарлтън\", а Пирес - в \"Арсенал\".Последната им среща датира от 18 март 2006 г., когато “топчиите” побеждават с 3:0 отбора на българина, а първият гол в лондонския сблъсък реализира именно френската звезда.\n\n\n                    ", "date": "2018.02.26", "title": "Пирес подготвя изненада за бургаския футбол"}
{"url": "http://www.monitor.bg/a/view/50111-%D0%97%D0%B2%D0%B5%D1%80%D1%81%D0%BA%D0%B8-%D0%B1%D0%BE%D0%B9-%D0%BC%D0%B5%D0%B6%D0%B4%D1%83-%D1%84%D0%B5%D0%BD%D0%BE%D0%B2%D0%B5-%D0%B2-%D0%9F%D0%BB%D0%BE%D0%B2%D0%B4%D0%B8%D0%B2/", "text": "\n                    Пореден кървав инцидент беляза българския футбол след края на двубоя от 22-ия кръг на Първа лига между „Славия“ и „Локомотив“ (Пловдив) в София. При прибирането си в късните часове на неделя привържениците на „смърфовете“ се спречкаха с тези на „Ботев“. Масовото меле е станало в пловдивския квартал \"Кършияка\", а на мястото са били изпратени няколко патрулни коли и десетки полицаи, които да разтърват двете биещи се групи.\n\nСпоред информация от МВР прибиращите се от столицата фенове са били нападнати от десетина маскирани мъже.\n\nТрима от участниците в мелето били откарани в болница за оказване на спешна медицинска помощ, като един от тях на възраст 35 години е бил с пукнат череп и вътрешни кръвоизливи. Той е оставен под лекарско наблюдение с опасност за живота. При извършения оглед на местопроизшествието са установени и нанесени материални щети по спрения наблизо бус, с който са се придвижвали привържениците на „Локомотив“.\n\nВ рамките на образуваното по случая досъдебно производство в Трето РУ са предприети активни действия за изясняване на причините и обстоятелствата за побоя, както и установяване на самоличността на инициаторите му.\n\nКъм момента все още няма арестувани, а разследването по случая продължава.\n                    ", "date": "2018.02.26", "title": "Зверски бой между фенове в Пловдив"}
{"url": "http://www.monitor.bg/a/view/30762-%D0%A1%D0%BF%D1%80%D1%8F%D0%B3%D0%B0%D1%82-%D0%B5%D0%B3%D0%B8%D0%BF%D1%82%D1%8F%D0%BD%D0%B8%D0%BD-%D0%B7%D0%B0-%D0%A6%D0%A1%D0%9A%D0%90%D0%A1%D0%BE%D1%84%D0%B8%D1%8F/", "text": "\n                    Трансферните планове на стадион „Българска армия“ за лятото изглежда са в действие. Според медиите в Египет ЦСКА-София опитва да уреди халф от лятото. Спряганият за ново попълнение при „червените“ е 25-годишният Махмуд Абдел, известен под прякора Дунга. Той е собственост на втория в първенството „Замалек“, но този сезон е със статут на резерва и е играл в 9 от 26 възможни мача в шампионата. Има и 2 участия за Купата.\n\nЛюбопитното е, че Дунга вече е бил в България. През есента на 2011 г. носи екипа на „Светкавица“, който тогава бе спечелил промоция в Първа лига. Египтянинът записва 6 мача за „мълниите“, като прави дебют срещу „Лудогорец“ (0:1).\n\nАфриканският вестник „Йоум“ посочва свои източници, близки до играча, според които Дунга е влязъл в сериозни преговори с ЦСКА-София за трансфер от началото на следващия сезон. Уточнява се още, че „Замалек“ е склонен да пусне играча предвид статута му на резерва.\n\nДунга има общо 28 мача за тима. След престоя в „Светкавица“, когато е бил едва на 19 години, следва растеж в кариерата му. Махмуд Абдел на няколко пъти е попадал и в полезрението на националния селекционер на Египет.\n\nМеждувременно тръгнаха нови спекулации относно вероятността „червените“ да бъдат допуснати до участие в европейските клубни турнири през лятото. Според новопоявилите се информации шансовете на ЦСКА-София да играе в Европа са големи, а в рамките на тази или следващата седмица се очакват новини по темата.\n                    ", "date": "2018.02.26", "title": "Спрягат египтянин за ЦСКА-София"}
{"url": "http://www.monitor.bg/a/view/15494-%D0%93%D0%B5%D1%80%D0%B5%D0%BD%D0%B0-%D0%BE%D1%82%D0%BD%D0%BE%D0%B2%D0%BE-%D0%B2-%D1%81%D1%8A%D0%BB%D0%B7%D0%B8-%D0%BE%D1%82%D0%B8%D0%B4%D0%B5-%D1%81%D0%B8-%D0%9C%D0%B5%D1%86%D0%B8-%D0%92%D0%B5%D1%81%D0%B5%D0%BB%D0%B8%D0%BD%D0%BE%D0%B2/", "text": "\n                    На стадион „Георги Аспарухов“ февруари става все по-черен. След като през изминалата седмица хиляди сведоха глави пред легендата Павел Панов и един от най-емблематичните защитници на „сините“ Георги Марков, левскарите бяха покосени от нова трагична вест днес. На 70-годишна възраст почина друг голям футболист - Цветан Веселинов-Меци. Легендата на „Левски“ почина от рак, като според запознати Веселинов е криел за заболяването си, а последната седмица е прекарал в болница, като му е била направена и операция.В минутите след като трагичната вест за смъртта на Великолепната седморка от Слатина обиколи футболна България, съболезнователни адреси бяха отправени от любимия на Веселинов „Левски“ и Българския футболен съюз.Цветан Веселинов играе за “сините” от 1965 до 1975 година. Има три титли и три купи на страната. В “А” група записва 193 мача и 70 гола, а за Купата на страната - 26 мача и 9 попадения. Общо на сметката си със синята фланелка има 232 мача и 81 гола. За националния отбор изиграва 6 мача с 2 гола, като е сребърен медалист от олимпийските игри през 1968 година в Мексико. В евротурнирите има 12 мача и 3 гола.\n\n\n                    ", "date": "2018.02.26", "title": "“Герена” отново в сълзи, отиде си Меци Веселинов"}
{"url": "http://www.monitor.bg/a/view/63894-%D0%A1%D0%BD%D0%B5%D0%B3%D1%8A%D1%82-%D0%BF%D0%B0%D1%80%D0%B0%D0%BB%D0%B8%D0%B7%D0%B8%D1%80%D0%B0-%D0%9F%D1%8A%D1%80%D0%B2%D0%B0-%D0%BB%D0%B8%D0%B3%D0%B0/", "text": "БФС очаква над 14 милиона евро от УЕФА\n                    Снежните виелици и ниски температури доведоха до отмяна на междинния 23-и кръг на Първа лига. Решението бе взето на извънредно заседание на спортно-техническата комисия към БФС днес по обед, след като спортните съоръжения в цялата страна се оказаха негодни за провеждане на футболни мачове, а в комбинация с това придвижването на гостуващите отбори и съдиите бе абсолютно невъзможно.Още в ранните часове стана ясно, че пътят Бяла – Русе е затворен, а по него трябваше да премине ЦСКА-София за гостуването си на „Дунав“.В София на стадион „Георги Аспарухов“ бяха подготвени за пълно почистване на съоръжението и частично отваряне на „Герена“ за привърженици, но решението на БФС в крайна сметка не наложи извънредните мерки.Очакванията са времето да не се оправи през следващите дни, а според прогнозите температурите ще паднат още повече.Снежният апокалипсис отложи и последния мач от 22-рия кръг на Първа лига между „Ботев“ и „Лудогорец“, който трябваше да се играе в Коматево днес. Той бе пренасрочен за 24 часа по-късно, както е по наредба, а утре се очаква окончателното му преместване.Докато футболът в България бе парализиран от снежната буря, президентът на БФС и член на Изпълнителния комитет на УЕФА Борислав Михайлов взе участие в 42-ия редовен конгрес на Европейската футболна централа, който се проведе в словашката столица Братислава.На провелата се среща стана ясно, че финансовата рамка на програмата HatTrick V за солидарност и развитие ще бъде в размер на 775 млн. евро през следващия четиригодишен период от 2020-24 г. Това представлява увеличение с почти 30% от 600-те милиона евро, налични за предходната програма. Следователно всяка асоциация ще може да получи до 14,1 милиона евро в продължение на четири години.Програмата подпомага асоциациите-членки на УЕФА в осъществяването на образователни проекти и такива за развитие, както и финансирането на футболната инфраструктура. Помага още за изграждането на терени, стадиони, центрове за обучение и седалища. \n\n\n                    ", "date": "2018.02.26", "title": "Снегът парализира Първа лига"}
{"url": "http://www.monitor.bg/a/view/28814-%D0%94%D0%B5%D1%86%D0%B0%D1%82%D0%B0-%D0%BD%D0%B0-%D0%93%D0%B0%D1%82%D1%83%D0%B7%D0%BE-%D0%BD%D1%8F%D0%BC%D0%B0%D1%82-%D1%81%D0%BF%D0%B8%D1%80%D0%B0%D1%87%D0%BA%D0%B8/", "text": "Играчите се почувстваха като едно семейство\n                    Отборът на „Милан“ продължава да катери върхове. След успехите в Европа, „росонерите“ записаха нова убедителна победа и в Серия „А“. В дербито на кръга „Милан“ нокаутира Рома насред \"Олимпико\". \"Росонерите\" надделяха над \"вълците\" с 2:0, след като тимът на Дженаро Гатузо изигра много силно второ полувреме.Героите за гранда от Милано бяха юношите на тима - Патрик Кутроне, който бе точен в 48-ата минута, и Давиде Калабрия, който се разписа в 73-ата минута. Навършилият 19 години вратар Джанлуиджи Донарума пък запази вратата си суха и записа пореден впечатляващ мач под ръководството на Дженаро Гатузо.След този успех „Милан“ има шест победи и едно равенство през 2018 година от седем мача в калчото, като с актив от 44 точки дели шеста позиция със „Сампдория“. „Рома“ пък остана извън местата, даващи право на участие в Шампионската лига.След двубоя Гатузо не скри задоволството си от постигнатия пореден успех. „Отборът играе все по-силно, а и резултатите започват да отговарят на името и традициите на клуба. Истината е, че изгубихме много точки от началото на сезона, включително и под мое ръководство. Сега вече сме по-уверени, по-хладнокръвни и действаме като истински отбор”, зарадва се Гатузо.Любопитен коментар по негов адрес пък направи котдивоарският халф Франк Кесие. 21-годишният полузащитник заяви, че при бившия треньор на тима Винченцо Монтела играчите не са работили достатъчно по време на тренировките.„При Гатузо е различно и сами виждате резултатите на терена. Атмосферата в съблекалнята е същата, каквато винаги е била, разликата е, че сега се трудим по-здраво. Тук сме като едно семейство и резултатите започват да идват”, похвали наставника си Кесие.Пред „росонерите“ предстои реванш с „Лацио“ за Купата на Италия и сблъсъци с „Интер“ и „Арсенал“. \n\n\n                    ", "date": "2018.02.26", "title": "\"Децата\" на Гатузо нямат спирачки"}
{"url": "http://www.monitor.bg/a/view/86210-%D0%9A%D0%BB%D0%B0%D0%B5%D0%B1%D0%BE-%D0%B8-%D0%A4%D1%83%D1%80%D0%BA%D0%B0%D0%B4-%D1%81%D0%B0-%D0%BD%D0%B0%D0%B9%D1%83%D1%81%D0%BF%D0%B5%D1%88%D0%BD%D0%B8-%D0%B2-%D0%9F%D1%8C%D0%BE%D0%BD%D1%87%D0%B0%D0%BD/", "text": "\n                    Норвежецът Йоханес Клаебо и французинът Мартен Фуркад са най-успешните спортисти на зимната олимпиада в Пьончан. Двамата са единствените състезатели с по три титли от игрите.21-годишният ски-бегач Клаебо взе злато в индивидуалния спринт в класическия стил, в отборния спринт в свободен стил и с щафетата на Норвегия на 4 по 10 км. 29-годишният биатлонист Фуркад пък триумфира в преследването на 12,5 км, в масовия старт на 15 км и със смесената щафета на Франция.Ски-бегачката Марит Бьорген от Норвегия заслужи най-много отличия. Тя се окичи с пет медала - 2 златни (30 км кл. стил и щафета), 1 сребърен (скиатлон) и 2 бронзови (10 км св. стил и отборен спринт).Естер Ледецка от Чехия пък влезе в историята като единствената спортистка с две златни отличия от два различни спорта на една олимпиада. Тя триумфира в алпийския супергигантски слалом, а след това спечели и титлата в коронната си дисциплина в паралелния гигантски слалом в сноуборда.Общо 21 спортисти спечелиха по две или повече титли в Пьончан.От състезателите без злато с най-много медали се окичи ски-бегачът от Русия Александър Болшунов - 3 сребърни (50 км кл. стил, щафета на 4 по 10 км и отборен спринт) и 1 бронзов (индивидуален спринт).\n\n\n                    ", "date": "2018.02.26", "title": "Клаебо и Фуркад са най-успешни в Пьончан"}
{"url": "http://www.monitor.bg/a/view/36027-%D0%9C%D0%9E%D0%9A-%D0%B2%D1%80%D1%8A%D1%89%D0%B0-%D1%87%D0%BB%D0%B5%D0%BD%D1%81%D1%82%D0%B2%D0%BE%D1%82%D0%BE-%D0%BD%D0%B0-%D0%A0%D1%83%D1%81%D0%B8%D1%8F/", "text": "\n                    Русия може да се върне в структурите на Международния олимпийски комитет още в сряда, разкри руският член на МОК Шамил Тарпишев пред РИА Новости.По думите му решението ще бъде взето след приключване на анализа на всички допинг проби, взети от руските спортисти в Пьончан.„Чакаме тестовете на скиорите и хокеистите. Ако няма проблеми с тях, ще бъде взето автоматично решение за възстановяване на членството на Руския олимпийски комитет в МОК\", каза Тарпишев.Преди броени дни стана ясно, че Русия е заплатила глоба от $15 млн. на МОК. Финансовата санкция бе наложена след временната дисквалификация на НОК на страната заради скандала с манипулиране на допинг-проби на руски спортисти.В същото време се разбра, че в пробата на руския състезател по кърлинг Александър Крушелницки, е намерено рекордно количество от забранения препарат мелдоний. След повторния тест количеството е намалено до 5721 нг/мл, а за сравнение при Мария Шарапова бе 890 нг/мл.Както е ясно бронзът на Крушелницки и жена му Анастасия бе отнет, а сега тя ще участва с друг партньор на световното първенство. \n\n\n                    ", "date": "2018.02.26", "title": "МОК връща членството на Русия"}
{"url": "http://www.monitor.bg/a/view/23654-%D0%9A%D0%B8%D0%BC-%D0%BD%D0%B5-%D0%BE%D0%B1%D0%B8%D1%87%D0%B0-%D0%B1%D0%B5%D0%B1%D0%B5-3/", "text": "\n                    Риалити сензацията Ким Кардашиян намекна, че не обича третото си дете. Два месеца след като звездата гушна малката Чикаго, тя още не е сигурна, че може да се привърже към нея. Проблемът е, че тъй като не я е износвала тя, а сурогатна майка, Ким не се чувства емоционално свързана с бебето. „Въпреки че оценявам факта, че не се налагаше да дебелея и да се мъча да отслабвам след бременностга, предпочитам да бях го направила сама. Просто се надявам да ми пука, колкото за другите... Но всеки казва, че няма да има разлика“, изповяда се тя в шоуто на знаменития клан Keeping Up With The Kardashians.Чаровната брюнетка и съпругът й – рапърът Кание Уест посрещнаха Чикаго в дома си срещу сумата от 45 хиляди долара като възнаграждение за жената, която я износи. Родителите я наричат на галено Шай. Другите деца на Ким и изпълнителя на Gold Digger са 4-годишната Норт и малкият Сейнт, който се появи на бял свят в края на 2015 година.  \n\n\n                    ", "date": "2018.02.26", "title": "Ким не обича бебе №3"}
{"url": "http://www.monitor.bg/a/view/68987-%D0%94%D0%B0%D0%BD%D0%B8%D0%B5%D0%BB%D0%B0-%D0%92%D0%B5%D0%B3%D0%B0-%D0%B5-%D0%BF%D1%8A%D1%80%D0%B2%D0%B0%D1%82%D0%B0-%D1%82%D1%80%D0%B0%D0%BD%D1%81%D0%B4%D0%B6%D0%B5%D0%BD%D0%B4%D1%8A%D1%80-%D0%B0%D0%BA%D1%82%D1%80%D0%B8%D1%81%D0%B0-%D0%BD%D0%B0-%D0%BE%D1%81%D0%BA%D0%B0%D1%80%D0%B8%D1%82%D0%B5/", "text": "\n                    Чилийската звезда Даниела Вега ще се разпише в 90-годишната история на наградите „Оскар“ като първата трансджендър актриса, която ще връчва статуетка на бляскавата церемония. Тя нашумя след участието си във „Фантастична жена“ - заглавие, което ще се бори за отличието в категорията за чуждоезични филми на 4 март. Сюжетът на лентата се завърта около историята на транссексуална сервитьорка и певица в нощен клуб, животът на която се преобръща \"наопаки\", когато по-възрастният й приятел умира в ръцете й. LGBT общността приветства възторжено включването в надпреварата на продукцията \"Фантастична жена\", режисирана от Себастиан Лелио. Не липсваха и нейни представители, които таяха надежда Даниела Вега да получи и първата актьорска номинация за „Оскар“ на трансджендър.\n\n\"Фактът, че съм трансдженсър прави сценария и повествованието на филма още по-истински. Още по-важното обаче е, че отворихме вратата към един неизследван свят\", казва Вега, която освен актриса е и оперна певица.\n\nС номинациите за \"Оскар\" LGBT общността има още един повод за радост - Янс Форд, режисьорът на документалния филм Strong Island, стана първият трансджендър кинодеец, включен в надпреварата за статуетката.\n                    ", "date": "2018.02.26", "title": "Даниела Вега е първата трансджендър актриса на оскарите"}
{"url": "http://www.monitor.bg/a/view/10527-%D0%92%D0%B8%D0%BA%D1%82%D0%BE%D1%80-%D0%90%D0%BD%D0%B3%D0%B5%D0%BB%D0%BE%D0%B2-%D0%B4%D0%B0%D0%B2%D0%B0-%D1%81%D1%80%D0%B5%D0%B4%D0%BD%D0%BE%D1%89%D0%BD%D0%B8-%D1%83%D1%80%D0%BE%D1%86%D0%B8-%D0%BD%D0%B0-%D0%B3%D0%BE%D1%82%D0%B2%D0%B0%D1%87%D0%B8/", "text": "\n                    Среднощни уроци и сълзи сред мъжкия отбор ще бележат старта на кулинарното шоу Hell's Kitchen утре вечер. 18 професионални готвачи ще прекрачат прага на ресторанта, изграден сред студиата на Нови хан специално за предаването. Девет жени и девет мъже ще се впуснат в предизвикателството на живота си, преследвайки една единствена цел – наградата от 100 000 лева и договор в ресторанта на шеф Виктор Ангелов. Състезанието за тях ще започне още с влизането в „адската кухня“ и преди да имат възможност да облекат готварските куртки, те ще получат 45 минути и задача да приготвят своите лични специалитети. Преди първата си вечерна резервация в ресторанта, те ще трябва да разучат до съвършенство менюто на шеф Ангелов, а на разположение ще имат само една безсънна нощ. Жените или мъжете ще бъдат по-добри и кой ще бъде първият номиниран - ще разберем на 27 февруари от 21:00 ч. по Нова тв.\n                    ", "date": "2018.02.26", "title": "Виктор Ангелов дава среднощни уроци на готвачи"}
{"url": "http://www.monitor.bg/a/view/13820-%D0%91%D0%BB%D0%B0%D0%B3%D0%BE-%D0%94%D0%B6%D0%B8%D0%B7%D1%8A%D1%81%D0%B0-%D0%BA%D1%83%D0%BF%D0%BE%D0%BD%D1%8F%D1%81%D0%B2%D0%B0-%D0%BF%D0%BE-%D0%B5%D1%80%D0%B3%D0%B5%D0%BD%D1%81%D0%BA%D0%B8/", "text": "\n                    Футболистът Благой Георгиев се развихри в столична дискотека, но без красивата си съпруга Есмер. Той прекара съботната вечер в компанията на скандалната дизайнерка Миглена Каканашева и нейна приятелка, които бяха единствените жени в ергенската компания на Джизъса.На съседно сепаре в същия нощен клуб на дамски ласки се беше отдала звездата от сериала „София ден и нощ“ Калина Иванова. Тя играе непокорната Симона, която пред камера се забърква само в неприятности. Явно в реалния живот младата актриса е не по-малко дива и без свян целуваше доста страстно приятелките си.\n\n\n                    ", "date": "2018.02.26", "title": "Благо Джизъса купонясва по ергенски"}
{"url": "http://www.monitor.bg/a/view/7342-rolling-stones-%D0%BE%D1%82%D0%BD%D0%BE%D0%B2%D0%BE-%D0%BE%D0%B1%D0%B8%D0%BA%D0%B0%D0%BB%D1%8F%D1%82-%D0%95%D0%B2%D1%80%D0%BE%D0%BF%D0%B0/", "text": "\n                    Рок иконите Rolling Stones не знаят какво е умора въпреки достойната си за уважение възраст. Динозаврите тръгват отново на турне, продължение на супер успешната им обиколка No Filter. Мик Джагър и компания вече обявиха 11 дати във Великобритания, Ирландия и Европа.\n\nКонцертите започват на 17 май в Дъблин и продължават в Лондон, Манчестър, Единбург, Кардиф, Берлин, Марсилия, Щутгард, Прага и Варшава.\n\nПървата част на турнето No Filter премина при огромен интерес през 2017 г. и Stones събраха стотици хиляди по стадионите. Билетите за концертите бяха изкупени буквално за минути след пускането им в продажба.\n\nЧаст от билетите за тазгодишната обиколка влизат в продажба още утре.\n                    ", "date": "2018.02.26", "title": "Rolling Stones отново обикалят Европа"}
{"url": "http://www.monitor.bg/a/view/70654-%D0%9C%D0%B0%D1%81%D0%BE%D0%B2%D0%BE-%D0%B2%D1%80%D1%8A%D0%B7%D0%B2%D0%B0%D0%BD%D0%B5-%D0%BD%D0%B0-%D0%BC%D0%B0%D1%80%D1%82%D0%B5%D0%BD%D0%B8%D1%86%D0%B8-%D0%BD%D0%B0-%D0%91%D0%B0%D0%BB%D0%BA%D0%B0%D0%BD%D1%81%D0%BA%D0%BE-%D0%93%D1%83%D1%87%D0%B0-%D0%BF%D0%B0%D1%80%D1%82%D0%B8/", "text": "\n                    Масово връзване на мартеници под съпровода на брас оркестри и български хора ще се развихри на 2 март в столичния клуб Maze. “Балканското Гуча парти“ ще се проведе за 17-ти път в навечерието на Националния празник и ще разпали кръвта с нетрадиционна смесица от фолклорна музика, рок и ска. Специално участие в това издание ще направи духовия оркестър “Закс”.\n\nДокато купонджийте се кичат с мартеници ще звучат най-веселите балкански ритми в шеметна симбиоза с по-твърди пънк-ска групи с балканско звучене като Dubioza kolektiv, S.A.R.S. и други. Купонът ще започне още от входа, където всички ще бъдат посрещани по български – с ракия и мезе.\n\nИдеята за поредицата партита се ражда преди близо пет години и е вдъхновена от най-големия фестивал за Балканска духова музика “Гуча”, който се провежда всяка година в Сърбия. Според организаторите Явор и Деян, то е празник на балканската “лудост” и “радост” взети заедно и със сигурност е най-позитивното събитие в клубния живот на столицата. Всяко парти е тематично и отдава по свой начин уважението си към традиционните български ритми. Всеки път специално участие има български танцов състав и духов или друг оркестър, а гостите на събитието неусетно и с ентусиазъм се включват в хората, водени с байрак.\n                    ", "date": "2018.02.26", "title": "Масово връзване на мартеници на „Балканско Гуча парти“"}
{"url": "http://www.monitor.bg/a/view/80562-%D0%9A%D0%B8%D0%BF%D1%8A%D1%80%D1%81%D0%BA%D0%B8-%D1%82%D0%B5%D0%BB%D0%B5%D0%B2%D0%B8%D0%B7%D0%B8%D0%B8-%D0%BD%D0%B0%D0%B4%D0%B4%D0%B0%D0%B2%D0%B0%D1%82-%D0%B7%D0%B0-%D0%9D%D0%B8%D0%9B%D0%BE/", "text": "Лозанова застава пред камерата за туристическо шоу, представящо най-скъпите хотели по света\n                    Николета Лозанова ще стане лице на оборотно туристическо шоу за кипърска телевизия, научи „Монитор“. Плеймейтката се премести в южната страна при приятеля си – вратаря на „Омония“ Ники Михайлов, след Нова година. Оттогава насам български и кипърски медии наддават за вниманието на Лозанова към техни предавания. „Тя придоби изключителна популярност извън границите на България. Работил съм с много звезди и ето, че сръбската певица Индира Радич изрично помоли Николета да се снима в неин клип.\n\n \n\n\n\n \n\nПреговорите за кипърското предаване вървят към края си и аз съм почти сигурен, че тя ще предпочете да работи там. Не знам точната стойност на хонорара, който й предлагат, но познавайки я – няма да е никак малък“, обясни за „Монитор“ пиарът Наско Лазаров.\n\nВ рамките на шоуто на Лозанова ще обиколи няколко екзотични страни, като ще има възможността да отсяда в най-скъпите хотели там. В ролята на водеща на предаването, НиЛо ще направи своеобразен туристически гид за всеки пътешественик по душа, а за да се подготви за новия си ангажимент, е започнала да изучава английски.\n\n \n\n\n\n \n\nтака че английският наистина е универсален. Николета се подготвя на пълни обороти“, каза още Лазаров.\n\nПоследният отскок на чаровното миньонче до родината бе по повод раждането на първата рожба на Фики Стораро. Плеймейтката поздравила певеца лично по време на негово участие в столичния клуб „Биад“, където била посрещната с купища плодове и лична охрана.\n\nИскрата между Николета и Михайлов пламна отново преди година, като поляха рестарта в отношенията си с екскурзия до Малдивите. Преди това двамата имаха кратък романс в зората на нейния успех като модел на Playboy. Впоследствие и двамата попаднаха в ироничен, но апетитен за таблоидите четириъгълник – Николета се събра с Валери Божинов, чиято бивша муза Алисия отиде при Ники Михайлов.\n                    ", "date": "2018.02.26", "title": "Кипърски телевизии наддават за НиЛо"}
{"url": "http://www.monitor.bg/a/view/82251-%D0%A1%D1%82%D0%B5%D1%84%D0%B0%D0%BD-%D0%92%D1%8A%D0%BB%D0%B4%D0%BE%D0%B1%D1%80%D0%B5%D0%B2-%D0%B8-%D0%9E%D0%B1%D0%B8%D1%87%D0%B0%D0%B9%D0%BD%D0%B8%D1%82%D0%B5-%D0%B7%D0%B0%D0%BF%D0%BE%D0%B4%D0%BE%D0%B7%D1%80%D0%B5%D0%BD%D0%B8-%D0%BF%D1%80%D0%B0%D0%B2%D1%8F%D1%82-%D0%BA%D0%BE%D0%BD%D1%86%D0%B5%D1%80%D1%82-%D0%B2-%D1%80%D0%B0%D0%B4%D0%B8%D0%BE-%D1%81%D1%82%D1%83%D0%B4%D0%B8%D0%BE/", "text": "\n                    Стефан Вълдобрев и Обичайните заподозрени са подготвили изключителен подарък за 17-я рожден ден на БГ Радио. На 3 март от 17 ч. от студиото на радиото на живо музикантите ще направят нетрадиционен концерт с най-големите си хитове. Сред тях със сигурност ще е и парчето „По-полека“, което беше избрано за най-добрата песен за пътуване за 2017 г\n\nСъс старта на концерта от студиото на БГ Радио, ще бъде дадено и началото на първия етап от Годишните Музикални награди на медията за номиниране на изпълнителите, техните песни, текстове, албуми и видеоклипове. Слушателите могат да гласуват за всички категории като изберат своите пет фаворити от 2017 година. Гласовете им ще определят номинираните в категориите на наградите.\n                    ", "date": "2018.02.26", "title": "Стефан Вълдобрев и Обичайните заподозрени правят концерт в радио студио"}
{"url": "http://www.monitor.bg/a/view/16689-%D0%9B%D0%B0%D0%B2%D0%B8%D0%BD%D0%B0-%D0%B7%D0%B0%D1%82%D1%80%D1%83%D0%BF%D0%B0-%D1%81%D0%BA%D0%B8%D0%BE%D1%80%D0%B8-%D0%B2-%D0%90%D0%BB%D0%BF%D0%B8%D1%82%D0%B5/", "text": "\n                    Трима скиори загинаха и четирима бяха ранени при няколко лавини в Швейцарските Алпи през уикенда, съобщи Франс прес, цитиран от БНР.\n\nДвама швейцарци бяха пометени вчера следобед от голяма лавина в скалиста зона на община Шато д'Оекс. Единият от скиорите, жена на 55 години, загинала на място, докато другият - мъж на 61 години, бил ранен, без опасност за живота, и евакуиран с хеликоптер.\n\nВ събота четирима швейцарски скиори били затрупани от лавина в кантона Вале. Спасителните екипи, изпратени с хеликоптер, успели да ги измъкнат, но 40-годишна жена по-късно починала от раните си в болницата.\n\nПолицията в кантора Берн съобщи, че двама скиори били затрупани в събота от лавина в Лауенен. Единият от двамата мъже, чиято възраст и националност не бяха уточнени, е починал от раните си в болницата.\n                    ", "date": "2018.02.26", "title": "Лавина затрупа скиори в Алпите"}
{"url": "http://www.monitor.bg/a/view/10209-%D0%97%D0%B0%D0%BA%D0%BE%D0%BF%D1%87%D0%B0%D1%85%D0%B0-%D0%B3%D0%B0%D0%B4%D0%B6%D0%B5-%D0%BD%D0%B0-%D0%94%D0%B5%D1%80%D0%B8%D0%BF%D0%B0%D1%81%D0%BA%D0%B0-%D0%B7%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B8-%D1%81%D0%B5%D0%BA%D1%81-%D1%82%D1%80%D0%B5%D0%BD%D0%B8%D0%BD%D0%B3%D0%B8-%D0%B2-%D0%A2%D0%B0%D0%B9%D0%BB%D0%B0%D0%BD%D0%B4/", "text": "\n                    Десет руски граждани бяха арестувани в Тайланд за незаконно провеждане на секс тренинги, предаде ТАСС. Сред задържаните е и ескорт моделът Настя Рибка, която стана скандално известна с признанията си за интимна връзка с олигарха Олег Дерипаска. В ареста в Тайланд е и нейният секс треньор и наставник Александър Кирилов, известен като Алекс Лесли, допълва агенцията.\n\n          Медиите посочват, че руснаците са били закопчани на остров Лан и са доставени в следствения изолатор в Патая. Според източници, близки до ситуацията, най-вероятно Лесли ще бъде обвинен в незаконна трудова дейност на територията на Тайланд. Местното законодателство предвижда в този случай до 2 години лишаване от свобода и глоба от 3000 долара. Практиката обаче показва, че тамошните съдилища обикновено налагат по-високи финансови санкции и екстрадират осъдените без право за определен период да посещават страната. По-рано изданието The Nation съобщи за задържането на руснаците, уточнявайки, че секс курсовете са били посетени от 43-ма туристи от Русия, които заплатили за тренинга по 638 долара. В понеделник руският консул в Тайланд Владимир Соснов съобщи, че Рибка и Лесли ще бъдат съдени, а след това – принудително върнати в родината си.\n\n          Случаят в Тайланд беше предшестван от друг скандал, в който беше замесен Дерипаска и вицепремиерът на Русия Сергей Приходко. На 8 февруари опозиционерът Алексей Навални публикува кадри от страницата в Инстаграм на Рибка, където Приходко и Дерипаска почиват заедно на яхтата на олигарха в компанията на Рибка и други платени елитни модели. Бизнесменът веднага подаде иск срещу Настя, в който я обвини в „незаконно разпространение на информация за личния му живот“. По решение на съда достъпът до кадрите беше блокиран в интернет.  \n                    ", "date": "2018.02.26", "title": "Закопчаха гадже на Дерипаска за нелегални секс тренинги в Тайланд"}
{"url": "http://www.monitor.bg/a/view/72394-%D0%A6%D0%B8%D0%BF%D1%80%D0%B0%D1%81-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%BE%D0%B5%D0%BA%D1%82%D0%BE%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE-%D0%BD%D0%B0-%D0%9C%D0%B0%D0%BA%D0%B5%D0%B4%D0%BE%D0%BD%D0%B8%D1%8F/", "text": "\n                    Гръцкият министър на външните работи Никос Кодзияс е предал на премиера Алексис Ципрас проектодоговора за разрешаване на спора за името на Република Македония, съобщават гръцките медии. Този проектодоговор в най-скоро време ще бъде предаден и на македонския премиер Зоран Заев. Документът съдържа 20 страници. Гърция приема 4 от общо петте предложения на международния посредник Матю Нимиц за името на Македония.\n\nАтина отхвърля предложението \"Република Македония-Скопие\". В момента остават останалите 4 идеи - \"Нова\", \"Горна\", \"Северна\" и \"Вардарска\". Гърция предлага новото наименование да се изписва на \"славянски език\" и да бъде за цялостно използване и в страната, и в чужбина. Според вестник \"Ефемерида\" двете страни вече са се договорили за новото име на западната ни съседка. В близките десет дни се очаква Кодзияс да кацне на летището в Скопие, което в момента променя името си от \"Александър Велики\" в \"Международно летище Скопие\". Правителството на Заев взе решение и за преименуването на магистралата от Скопие до Гърция от \"Александър Велики\" в магистрала \"Приятелство\"\n\nКоалиционният партньор на Ципрас \"Независими гърци\" продължава да се противопоставя на включването на термина Македония в новото име на страната.\n\n \n                    ", "date": "2018.02.26", "title": "Ципрас получи проектодоговора за името на Македония "}
{"url": "http://www.monitor.bg/a/view/81554-%D0%9F%D1%83%D1%82%D0%B8%D0%BD-%D1%81-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%B2%D1%8A%D0%BE%D1%80%D1%8A%D0%B6%D0%B0%D0%B2%D0%B0%D0%BD%D0%B5-%D0%B4%D0%BE-2027-%D0%B3/", "text": "\n                    Руският президент Владимир Путин е подписал нова държавна програма за въоръжаване, съобщи в. „Комерсант“, цитирайки вицепремиерът на страната Дмитрий Рогозин. Програмата е планирана за периода 2018-2027 г, уточняват агенциите. „Да, документът е подписан. Първоначално се планираше новата програма да бъде приета през 2016 г., но заради събитията през 2014 г., свързани с падането на цените на нефта и скока на курса на рублата, правителството не успя да даде точна макроикономическа прогноза“, обясни Рогозин.\n\n„Тогава Министерството на отбраната излезе с инициатива приемането на програмата да бъде отложено, още повече, че сегашната действа до 2020 г.“, допълни висшият чиновник. По думите му през последните месеци проектът на документа е претърпял корекции на базата на резултатите, получени в хода на военната операция в Сирия. „Беше проведена комплексна оценка на оръжието и техниката в бойни условия, беше оценена ефективността от прилагането на новите системи и комплекси при екстремални външни фактори“, разказа Рогозин. По-рано Путин заяви, че операцията в арабската република е демонстрирала \"традиционната надеждност и ефективност на руското оръжие\". „По редица системи за въоръжение Русия няма равна на себе си, но за да съхраним световното си лидерство в сферата на въоръженията, трябва постоянно и напрегнато да работим, да сме на крачка напред, а не да храним илюзии\", посочи Владимир Путин в края на януари т.г. пред участниците във военно-практическа конференция, посветена на резултатите от специалната операция в Сирия, припомня ТАСС. Държавният глава цитира данни на Министерството на отбраната, според които в арабската република са били използвани \"215 съвременни и перспективни видове въоръжение, които като цяло са потвърдили своите високи характеристики\". Путин отбеляза още, че положителни резултати е показал и първият опит за прилагане в бой на прецизно оръжие с далечен обсег с въздушно и морско базиране. Той уточни, че има предвид основно ракетите \"Калибър\" и по-малко известните ракети \"Х-101\". Путин припомни и дебюта в бойни условия на самолетите от руската стратегическа авиация Су-33 и МиГ-29К. Комплексите за противовъздушна отбрана С-400 и \"Панцир\" пък позволили осъществяването на пълен контрол над небето на арабската република. Държавният глава посочи, че всичко това е станало възможно само благодарение на прилаганата в Русия програма за превъоръжаване. В момента войската и флотът на 60% са снабдени със съвременно оръжие и техника, констатира ТАСС. Според осведомени източници основен приоритет на новата военна програма ще стане развитието на системите за ядрено сдържане. В документа е заложено и създаването на самолет, способен на вертикално излитане.\n\nВицепремиерът Рогозин обвърза състоянието на въоръжението на Русия и с наложените от Запада санкции. Висшият чиновник е категоричен, че ограниченията ще действат, докато Русия е силна. Рогозин призна, че санкциите създават определени сложности при превъоръжаването на армията, но руските власти вземат мерки по въпроса. В частност той посочи, че оперативно се решават задачите по недопускане на забавяне на доставките на продукция с военно назначение, поръчани от вътрешни и външни контрагенти.\n                    ", "date": "2018.02.26", "title": "Путин с програма за въоръжаване до 2027 г."}
{"url": "http://www.monitor.bg/a/view/17741-%D0%A1%D0%BB%D0%BE%D0%B2%D0%B0%D1%88%D0%BA%D0%B8-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82-%D1%83%D0%B1%D0%B8%D1%82-%D0%B2-%D0%B4%D0%BE%D0%BC%D0%B0-%D1%81%D0%B8/", "text": "\n                    \n\n\n                    ", "date": "2018.02.26", "title": "Словашки журналист убит в дома си "}
{"url": "http://www.monitor.bg/a/view/48049-%D0%91%D0%BE%D0%B6%D0%B8-%D0%B3%D1%80%D0%BE%D0%B1-%D0%B7%D0%B0%D1%82%D0%B2%D0%BE%D1%80%D0%B5%D0%BD-%D0%B7%D0%B0-%D0%BF%D0%BE%D1%80%D0%B5%D0%B4%D0%B5%D0%BD-%D0%B4%D0%B5%D0%BD/", "text": "\n                    Ерусалимският храм Възкресение Христово, където според традицията е бил погребан Исус Христос, бе затворен втори ден като извънредна мярка в знак на протест срещу нови данъци и законопроект, подготвян от израелските власти. Няма яснота докога ще остане затворена най-голямата светиня на християните. Това зависи от ръководителите на християнските църкви в Ерусалим, посочиха християнски духовници.\n\nВ неделя храмът на Божи гроб бе затворен по пладне. Игумен Никон, секретар на руската духовна мисия в Ерусалим, съобщи по телефона, че става дума за едночасова протестна мярка. По-късно стана ясно, че висшите духовници от Гръцката православна, Арменската апостолическа и Католическата църква са взели безпрецедентното според тях решение да затворят вратите на църквата до ново нареждане.\n\nТе критикуват обявеното преди няколко седмици решение на градските власти в Ерусалим да обложат с данък църковните имоти, които не се използват като култови сгради или за религиозно обучение, а за дейности с търговски характер, пораждащи приходи - примерно от наеми.\n\nДуховниците протестират освен това срещу израелски законопроект, който според тях накърнява правата им върху имоти в Ерусалим.\n\nСпоред църквите, ако проектът бъде одобрен, това ще отвори път към изземане на църковните земи и действията на израелските власти целят да бъде отслабено християнското присъствие в Ерусалим.\n\nХрамът Възкресение Христово е в Източен Ерусалим - палестинската част на града, анексиран от Израел. Международната общност смята тази анексия за незаконна, напомня АФП.\n                    ", "date": "2018.02.26", "title": "Божи гроб затворен за пореден ден"}
{"url": "http://www.monitor.bg/a/view/86232-%D0%9B%D0%B5%D0%B4%D0%B5%D0%BD%D0%B0-%D0%B5%D0%BF%D0%BE%D1%85%D0%B0-%D1%81%D0%BA%D0%BE%D0%B2%D0%B0-%D0%95%D0%B2%D1%80%D0%BE%D0%BF%D0%B0/", "text": "Зимен хаос на Балканите\n                    Снежна буря връхлетя голяма част от Европа, предизвиквайки злополуки и нарушения на транспорта, предадоха агенциите. В Рим, след падането на първия сняг от 2012 г., бяха занятията във всички училища. Освен това бяха затворени най-известният паметник на града и най-посещаваният туристически обект в Италия – Колизеумът, както и намиращия се наблизо Римски форум и Палатинския хълм. Местните власти и католически благотворителни организации оставиха отворени през нощта няколко черкви, метростанции и жп гари, където да могат да се подслонят бездомници.В Москва температурите паднаха до почти минус 20 градуса, което е рекорд за тази зима, заяви руската метеорологична служба. Според синоптиците московчани трябва да очакват необичайно студено време в началото на март.Сняг и студ сковаха някои райони на Германия. Немската метеорологична служба съобщи, че температурите са паднали до минус 20 градуса в някои райони, а на връх Цугшпице са били измерени рекордните за тази зима минус 27 градуса.Студът причини смъртта на осем души в Полша, заявиха органите на реда. Общо жертвите на студа от ноември са 48. На някои места температурите също паднаха до минус 20 градуса, а студът вероятно ще продължи.Балканите също са обхванати от студена вълна. Цяла Хърватия е обхваната от смразяващи студове, предаде АП. Зимното време затвори училища в северозападната част на страната, а на тежкотоварни автомобили бе забранено да се движат по пътищата, водещи към крайбрежието.Снежна покривка скова и Македония, на места снегът достига над метър, столицата Скопие е блокирана. Трудности в транспорта имаше в цялата държава и особено в столицата Скопие. Охрид бе единственият град в Македония, където в понеделник сутринта не валеше сняг.Студ скова и Гърция, много райони на страната са в плен на обилен снеговалеж, а проливен дъжд създаде транспортни проблеми по пътищата в областта Атика, в това число и в столицата, съобщават гръцките медии.\nУчилищата в Северна Гърция вчера бяха затворени. Има заледявания по пътищата и властите призовават водачите да носят вериги. На места снежната покривка е над 30 сантиметра.В първия ден от новата седмица Сърбия и столицата й Белград осъмнаха под снежна покривка, а според прогнозите на метеоролозите преваляванията ще продължат и през деня, като времето ще бъде облачно, ветровито и много студено.Очаква се увеличение на снежната покривка в цялата страна. Ниските температури, които на места достигат до минус 12 градуса по Целзий, ще се задържат до четвъртък.\n\n\n                    ", "date": "2018.02.26", "title": "Ледена епоха скова Европа"}
{"url": "http://www.monitor.bg/a/view/89578-%D0%92-%D1%82%D1%8A%D1%80%D1%81%D0%B5%D0%BD%D0%B5-%D0%BD%D0%B0-%D0%B1%D0%B0%D0%BB%D0%B0%D0%BD%D1%81%D0%B0/", "text": "\n                    За втори път от началото на века ще правим прекрояване на районите за планиране. Публична тайна е, че реформата я правим, за да запазим шансовете за повече средства от кохезионните фондове на ЕС. Оставането на София например като част от по-голям район от страната дава възможност и столичани да продължаваме да ползваме субсидии за обновяване на града ни. В Братислава сега ни завиждали, че имаме метро. Навремето словаците направили грешката да отделят столицата си в отделен район за планиране и заради по-високите му икономически показатели, като на всеки по-голям град в Европа, не могли да се вредят с пари от ЕС за подземна железница. Излиза, че ние сме излезли по-хитри от някои по-богатите ни събратя от бившия соцблок.Сега обаче родни университетски преподаватели и кметове искат София да се отдели в самостоятелен район за планиране. Логиката им - не лишена от основание, е че главният град на страната генерира 40% от брутния продукт на страната и има всички възможности сам да финансира обновяването си. Случи ли се това, ще останат повече пари за най-бедните места в провинцията. Хора от същата тази академична общност също с право припомнят обаче как само на десетина километра от центъра на столицата има типично селски райони, имащи също нужда от обновяване на инфраструктурата или направо от строеж на нова. Дори в столичен квартал, известен с промишлената си зона, пълна с чужди инвеститори, все още има улици без никаква настилка - яка кал до глезена. А и не само там е така. Дори мечтата на софийските имотни брокери за сделка - кварталите по северните склонове на Витоша (също бивши села) почти нямат канализация, електроснабдяването при всяко влошаване на времето става проблематично, а улиците са като след бомбардировка.Та с какво, ако не с пари от кохезионните фондове ще може дори и големите ни градове да станат като тези в богатите страни от ЕС. България не е виновна, че след края на Втората световна война попада в съветската сфера на влияние и изостава в развитието си. За забавянето с влизането ни в ЕС отговорността си е почти изцяло наша и това сега го разбираме с пълна сила, защото проекти много, а финансирането все не достига. Друг е въпросът, че част от исканията за субсидия са за некачествени начинания и логично не се подпомагат.В следващата около година ще се търси балансът на интереси в прекрояването на районите за планиране. От намирането на оптималния му вариант в максимална степен зависи доколко от началото на следващото десетилетие ще можем да разчитаме на достатъчно еврофинансиране за регионално развитие.\n\n\n                    ", "date": "2018.02.26", "title": "В търсене на баланса"}
{"url": "http://www.monitor.bg/a/view/30202-%D0%94%D0%B2%D0%B0%D0%BC%D0%B0-%D0%BD%D0%B0-%D1%81%D1%8A%D0%B4-%D0%B7%D0%B0-%D0%BF%D1%80%D0%B5%D0%BD%D0%B0%D1%81%D1%8F%D0%BD%D0%B5-%D0%BD%D0%B0-50-%D0%BA%D0%B3-%D1%85%D0%B5%D1%80%D0%BE%D0%B8%D0%BD/", "text": "\n                    Двама мъже застават пред Апелативния съд във Велико Търново за трафик на дрога. Обвинението срещу Сотир К. и Йордан Й. е затова, че на 21 януари 2017 г. направили опит да пренесат през ГКПП „Дунав мост” в посока от България към Румъния 50 кг. хероин на стойност малко над 2 млн. лв. заради престъпното си деяние двамата вече са осъдени от Окръжния съд в Русе. Сотир К. на 13 години лишаване от свобода и 150 хил. лв. глоба, а съучастникът му Йордан Й. на 10 години затвор и 100 хил. лв. глоба. Като двамата ще изтърпяват присъдите си при първоначален строг режим. Срещу присъдата на Окръжен съд Русе са постъпили жалби от подсъдимия Йордан А. Й., едната от които е подадена лично, а другата е подадена чрез защитника му и въззивна жалба от защитника на подсъдимия Сотир К. К. В жалбите не са направени искания за допускане, събиране и проверка на нови доказателства от страна на въззивния съд.\n                    ", "date": "2018.02.26", "title": "Двама на съд за  пренасяне на 50 кг. хероин"}
{"url": "http://www.monitor.bg/a/view/8839-%D0%93%D0%BB%D0%BE%D0%B1%D0%B8%D1%85%D0%B0-%D1%85%D1%83%D0%BB%D0%B8%D0%B3%D0%B0%D0%BD-%D0%BF%D1%80%D0%B5%D0%BF%D0%B8%D0%BA%D0%B0%D0%BB-%D1%81%D0%B0%D0%BA%D1%81%D0%B8%D0%B8/", "text": "\n                    Двама хулигани бяха глобени от съда по бързата процедура за извършени непристойни действия, нарушаващи общесвения ред. 34-годишният Р.И. отнесе 150 лв. заради това, че миналана нощ около 3,30 ч. уринирал в саксии пред заведение във Велико Търново и ритал с крак таксиметров автомобил. „Колегата” му И.Х. на 23 години от село Драганово пък е глобен с 350 лв. заради това, че при извършена полицейска проверка пред магазин за хранителни стоки в селото, отправил ругатни и псувни по адрес на униформените служители. И на двамата мъже са съставени актове по Закона за борба с дребното хулиганство. \n                    ", "date": "2018.02.26", "title": "Глобиха хулиган, препикал саксии"}
{"url": "http://www.monitor.bg/a/view/19427-%D0%A1%D0%BF%D0%B8%D0%BF%D0%B0%D1%85%D0%B0-%D1%81%D1%82%D0%BE%D0%BB%D0%B8%D1%87%D0%BD%D0%BE-%D0%B4%D1%83%D0%BE-%D0%BA%D1%80%D0%B0%D0%B4%D1%86%D0%B8-%D0%B2-%D1%81%D0%BB%D0%B8%D0%B2%D0%B5%D0%BD%D1%81%D0%BA%D0%B8-%D0%9C%D0%9E%D0%9B/", "text": "\n                    Акцията е била проведена на 20 февруари след постъпили множество сигнали за изчезнали скъпоструващи тоалети от известни марки.Десетина цивилно облечени криминалисти са били разставени на секретни постове по етажите на големия търговски обект. Те търпеливо изчакали 48-годишният Виктор М. и с година по-възрастната от него Ирина У. да пристигнат на място с лек автомобил „Ауди“.Белезниците щракнали на изхода на мола. Оказало се, че дамата е успяла да облече четири блузки и рокли  в пробните. С няколко пуловера пък се оказал навлечен партньорът й, от когото иззели спецустройство за разблокиране на защитните закопчалки по дрешките.Само от този удар Виктор и Ирина са били печалба с около 3 бона, а в багажника на автомобила им полицаите открили дрехи за още два пъти по толкова.Според събраните до момента данни, по идентичен начин двойката е осъществила серия от набези из цялата страна,уточняват от РУ „Полиция“-Сливен, на извършителите е наложена постоянна мярка за неотклонение  „задържане под стража“. \n                    ", "date": "2018.02.26", "title": "Спипаха столични крадци в сливенски МОЛ"}
{"url": "http://www.monitor.bg/a/view/39908-%D0%9E%D1%82%D0%BA%D1%80%D0%B8%D1%85%D0%B0-%D1%82%D1%80%D1%83%D0%BF-%D0%BD%D0%B0-%D0%BC%D1%8A%D0%B6-%D0%B2-%D0%A0%D1%83%D1%81%D0%B5-%D0%B7%D0%B0%D0%B4%D1%8A%D1%80%D0%B6%D0%B0%D1%85%D0%B0-%D0%B2%D0%BD%D1%83%D0%BA%D0%B0-%D0%BC%D1%83/", "text": "\n                    81-годишен мъж е открит мъртъв с прободни рани в апартамент в Русе. Задържан е 27-годишният му психично болен внук, който е заподозрян в извършването на тежкото престъпление.Кървавата драма се е разиграла тази сутрин към 10,00 часа в жилище на седмия етаж в блок „Бисер“ на ул. „Янтра“. При възникнало спречкване Берон Р. взел нож и намушкал многократно дядо си Борис.Сигналът е подаден в 10,36 часа на тел. 112 от съседи. Внукът е открит в жилището. В него е бил и ножът, с който е извършено престъплението. Младият човек е задържан за 24 часа. По случая е започнало разследване.Берон Р. е единственото дете на родителите си, които са художници. Заболял психически преди около 10 години.\n                    ", "date": "2018.02.26", "title": "Откриха труп на мъж в Русе, задържаха внука му (ОБНОВЕНА)"}
{"url": "http://www.monitor.bg/a/view/19072-50%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6-%D0%BF%D0%BE%D1%87%D0%B8%D0%BD%D0%B0-%D0%B2-%D0%BF%D1%80%D0%B5%D1%81%D0%BF%D0%B8%D1%82%D0%B5-%D0%B2-%D0%9A%D1%8E%D1%81%D1%82%D0%B5%D0%BD%D0%B4%D0%B8%D0%BB%D1%81%D0%BA%D0%BE/", "text": "\n                    50-годишен мъж е намерен мъртъв в района на кюстендилското село Вратца. Все още не е ясна причината за смъртта, обявиха от полицията в Кюстендил. „От извършения до момента оглед може да кажем, че няма следи от насилие. Не се знае дали човека е премръзнал в преспите или му е станало лошо. Всичко това ще установи назначената аутопсия“, коментираха от ОДМВР в Кюстендил.\n\nПо първоначални данни мъжът е пил с приятели в близко до селото заведение, след което е тръгнал да се прибира. „Извършен е оглед на мястото. Най-вероятно на човека му е прилошало и се е стигнало до фаталния край“, коментираха още от полицията в Кюстендил.\n\nСпоред разследващите за момента категорично не става въпрос за убийство. „Не за първи път се случва нещо подобно. Самата линейка достигна трудно до мястото на инцидента, с оглед на натрупания сняг. За съжаление човекът вече беше починал и нямаше с какво да помогнем“, коментираха медици от Спешното в Кюстендил.\n                    ", "date": "2018.02.26", "title": "Намерика починал мъж в преспите в Кюстендилско"}
{"url": "http://www.monitor.bg/a/view/3796-%D0%9A%D0%BE%D0%BB%D0%B8%D1%82%D0%B5-%D0%B2%D0%BD%D0%BE%D1%81-%D0%BD%D0%B0-%D1%81%D1%82%D0%B0%D1%80%D0%BE-%D0%BF%D1%8A%D1%80%D0%B2%D0%BE-%D0%BD%D0%B0-%D0%BF%D1%80%D0%B5%D0%B3%D0%BB%D0%B5%D0%B4-%D0%BF%D0%BE%D1%81%D0%BB%D0%B5-%D0%B2-%D0%9A%D0%90%D0%A2/", "text": "Намаляват административната тежест за превозвачите\n                    Старите „нови” автомобили ще преминават първо на технически преглед, а след това ще се регистрират от органите на реда. Това е част от промените, които в момента се обсъждат в работната група от Министерството на транспорта и Министерството на вътрешните работи, която разделя на три части сегашния обемист Закон за движение по пътищата.Целта еда бъдат проверявани за изправност, за да може да се регистрират като изправни превозни средства, коментира пред „Монитор” Дамян Войновски, главен секретар на ИА \"Автомобилна администрация\" (ИААА). Така внесените от чужбина бракувани и негодни за употреба превозни средства ще бъдат спирани не по пътищата, а преди регистрацията им в КАТ. „Искаме да обърнем процеса, за да засилим контрола преди регистрацията”, допълни Войновски.Промянатакоито често регистрират превозно средство в МВР и след това минават на технически преглед. Това се изисква при допълнителни проверки на автомобила, като ADR или за превоз на деца и ученици, където има по-особени изисквания. „Те веднъж минават на преглед в МВР, а след това трябва да минават на технически преглед през ГТП, за да им издадем удостоверение. Ако първо минават през техническия пункт това ще бъде още едно облекчение за превозвачите”, смята главният секретар на автомобилната администрация. Същото важи и за таксиметровите превозвачи, които минават на технически преглед на оборудването.В момента ИААА подготвяв която ще бъдат въведени облекчения за таксиметровите водачи. Част от регистрите на агенцията ще станат публични, за да не се налага да носят документи в общините, когато правят справки за превозните си средства.Както „Монитор” съобщи, от агенцията ще пресекат възможността водачите да преминават през технически преглед без платен данък в общината. Това ще се осъществи чрез свързване на автомобилната администрация директно със сървърите на НАП. В момента протичат тестове на системата и до месец автомобилите без информация за платени налози няма да бъдат допускани до техническа проверка.\n                    ", "date": "2018.02.26", "title": "Колите внос на старо първо на преглед, после в КАТ"}
{"url": "http://www.monitor.bg/a/view/7187-220-%D1%85%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D0%BF%D0%B0%D1%82%D1%80%D0%B8%D0%BE%D1%82%D0%B8%D1%87%D0%B5%D0%BD-%D1%82%D1%83%D1%80%D0%B8%D0%B7%D1%8A%D0%BC-%D0%B7%D0%B0-3%D1%82%D0%B8-%D0%BC%D0%B0%D1%80%D1%82/", "text": "Цените по хотелите същите като миналогодишните\n                    220 хил. българи тръгват на патриотичен туризъм по повод Освобождението на България на 3-ти март. Основните дестинации ще бъдат Шипка, Велико Търново, възрожденските градове и планинските ни курорти. Това съобщи за „Монитор“ директорът на Института за анализи и оценки в туризма Румен Драганов.По думите му места все още има, тъй като предлагането е изключително голямо. Някои хора ще предпочетат къщи за гости, други ще изберат да се поглезят в луксозни СПА и балнео хотели. Трети пък ще отседнат при близки и роднини по време на по-дългия уикенд.Разбира се, и тази година ще има наши сънародници, които ще предпочетат да отидат в чужбина, вместо да развеят родния трибагреник или пък да поднесат цветя на някой паметник. Очакванията на Драганов са около– Гърция, Сърбия, Македония, Турция и Румъния.Проверка на „Монитор“ в сайтовете за колективно пазаруване показа, че цените за Трети март започват от 24 лева за еднодневна екскурзия до Копривщица с автобус и стигат до 1500 лева за цяла вила край Огняново, която побира 12 човека.Традиционно огромен наплив в най-българския празник има за връх Шипка, където тази година ще се отбележат 140 години от Освобождението на България от Османско робство. Места обаче ще трябва да запазим по-рано, ако искаме сутринта на 3-ти март да се включим в шествието към върха.Голям брой хора ще се отправят и към старопрестолната ни столица Велико Търново. От Общината дори ще изненадат всички гости на града с безплатна прожекция на спектакъла „Звук и светлина“.Предвидени са изложби, военен ритуал за издигане на националното знаме, празничен богослов и полагане на венци и цветя. Освен с традиционното празнично търновско хоро присъстващите ще бъдат почерпени и с чай от самовар предвид ниските температури, които се очакват, каза Нелина Църова, директор Дирекция „Култура и туризъм“ в Община Велико Търново.В зимните курорти хотелиерите предлагат доста изгодни предложения за почивка, като цените при някои оферти са смъкнати с над 50 на сто.Драганов поясни, че не се очаква надуване на цените заради празника, но като цяло годишното увеличение в сферата на туризма у нас ще бъде около 11%. „Голямото увеличение на цените ще бъде в градските хотели на София, Пловдив, Варна и Бургас“, категоричен бе той.Според него след като нискотарифните авиокомпании пуснат още полети до нашата страна, то туристите, които идват не за да се пекат на плажа, а да се запознават с културата и историята ни, ще се увеличат с 250 хил. Така общият брой на чуждите туристи се очаква да бъде 11,8 млн. през 2017 г. Въвежда се временна организация на движението по пътя Казанлък - Габрово заради провеждането на тържествения митинг на връх Шипка по случай националния празник на България 3 март, съобщиха от областната управа в Стара Загора.Проходът Шипка ще бъде затворен за транзитно преминаващите автомобили от 20 часа на 2 март до 18 часа на 3 март. Движението ще бъде пренасочвано през Прохода на републиката. През Шипка между Северна и Южна България ще могат да минават само автобуси на организирания междуградски транспорт.Автомобилите на гостите на тържествата ще бъдат пропускани само еднопосочно от 6 до 14 часа на 3 март от Казанлък към върха и от Габрово към върха. Обратно ще се слиза между 14 и 18 часа. Автомобилите ще паркират отдясно на пътното платно по реда на пристигането си.\n\n\n                    ", "date": "2018.02.26", "title": "220 хил. българи на патриотичен туризъм за 3-ти март"}
{"url": "http://www.monitor.bg/a/view/70045-%D0%9F%D0%B5%D1%82%D0%B8-%D1%81%D0%BC%D0%B5-%D0%BF%D0%BE-%D0%B8%D0%B7%D0%BD%D0%BE%D1%81-%D0%BD%D0%B0-%D0%91%D0%B0%D0%BB%D0%BA%D0%B0%D0%BD%D0%B8%D1%82%D0%B5/", "text": "\n                    Износът на стоки от страната през 2017 г. надвишава 52 млрд. лв., което представлява двойно увеличение спрямо 10 години по-рано - през 2007 година, показват данни от анкета на Българската търговско-промишлена палата (БТПП), разпространени от пресцентъра на работодателската организация.\n\nПо данни до септември 2017 година сред балканските страни се нареждаме на пето място по размер на износа - пред нас са Гърция, Турция, Румъния, Словения. По размер на БВП през 2017 г. сред Балканите се класираме на пето място. Пред нас са само Гърция, Турция, Румъния и Словения.\n\nВносът на стоки в страната за 2017 г. е за 59 млрд. лева и спрямо 2007 г. също бележи явен ръст, но по-малък - 38 на сто. Търговското ни салдо от години е отрицателно, като за 2017 г. дефицитът ни е близо -7 млрд. лв. и се дължи основно на големия внос на петролни продукти и газ. Окуражително е, че търговският ни дефицит намалява, като за сравнение през 2007 г. той е бил -16 млрд. лв.\n\nПрез последните години търговията на България илюстрира един устойчив и стабилен темп на растеж. Проучвания на БТПП показват засилен интерес на фирмите към разширяване на сътрудничеството ни в чужбина. Китай е една от най-предпочитаните дестинации за бизнес контакти, показва резултат от анкета на БТПП, а износът ни за азиатската държава расте с 36 на сто през 2017 г., достигайки 1,2 млрд. лева. Рафинирана мед, медните изделия и електрическите части са сред водещите стоки в българския износ за Китай.\n\nОсновни търговски партньори на страната ни остават страните от ЕС - 66 на сто от експорта ни. Голям потенциал съществува за впечатляващи ръстове в износа най-вече с държави извън ЕС - за тези трети страни обемите на търговията не са толкова големи.\n\nПосещенията на гражданите на съседните на България държави представляват близо 44 на сто от всички посетили България през 2017 г. Положително е, че вече между балканските страни се оформя консенсус за участие в международния туристически пазар със съвместни пакети, включващи посещения едновременно на няколко страни от региона.\n\nОт друга страна, настойчивостта на България за интегриране на Западните Балкани и за сближаване в икономически аспект е важна стъпка за задълбочаване на търговските отношения и реализиране на съвместни инфраструктурни проекти, които да са двигател на растежа в региона, се казва в съобщението.\n                    ", "date": "2018.02.26", "title": "Пети сме по износ на Балканите"}
{"url": "http://www.monitor.bg/a/view/80602-%D0%9A%D0%B8%D1%82%D0%B0%D0%B9-%D1%83%D1%81%D0%B8%D0%BB%D0%B5%D0%BD%D0%BE-%D0%B8%D0%B7%D0%BA%D1%83%D0%BF%D1%83%D0%B2%D0%B0-%D0%B7%D0%B5%D0%BC%D0%B5%D0%B4%D0%B5%D0%BB%D1%81%D0%BA%D0%B8-%D0%B7%D0%B5%D0%BC%D0%B8-%D0%B2-%D1%87%D1%83%D0%B6%D0%B1%D0%B8%D0%BD%D0%B0/", "text": "\n                    С население от над 1 милиард и 380 милиона души, недостиг на обработваеми земи и все по-нарастващо потребление на месо, Китай започна да купува все повече ниви в чужбина, а апетитът му се е отворил вече и за френската пшеница, информира АФП.\n\nНаселението на Китай е една пета от световното, а обработваемите земи са под 10 процента от територията на страната. Едновременно с това сложно уравнение Пекин се бори с хронично замърсяване на околната среда, прекомерна употреба на торове, масова урбанизация, а климатичните промени допринасят за още по-голямо свиване на земеделските площи и тяхната производителност.\n\nВ същото време разрастващата се средна класа силно увеличава консумацията на месо, което представлява драстична промяна на хранителните навици и принуждава Пекин да внася повече соя и царевица за фураж за добитъка.\n\nВ този контекст китайските инвестиции в селското стопанство в чужбина рязко скачат: като се прибавят и дейностите в селскостопанското строителство, те са достигнали общо 94 милиарда долара (76 млрд. евро) от 2010 г., близо половината от които за последните две години, по данни на американските асоциации American Enterprise Institute и фондация Heritage.\n\nИ докато някои страни забраняват придобиването на земи от чуждестранни инвеститори, азиатският гигант се насочва към много други, по-специално в Югоизточна Азия, Латинска Америка и Африка.\n\nДържавните и частни китайски компании от селскостопанския сектор инвестират в зърнени култури, соя, овощни полета и животновъдство в Аржентина, Чили, Бразилия, Мозамбик, Нигерия, Зимбабве, Камбоджа и Лаос - истинска обиколка на планетата. Още през 2012 година проучванията сочеха, че китайските проекти покриват 9 милиона хектара земи в развиващите се страни.\n\nОт няколко години обаче вниманието на Китай изглежда се насочва към Австралия, Съединените щати и Европа. В Австралия най-голямото ранчо в света премина под китайски флаг през 2016 година, придобито от компанията за недвижими имоти Shanghai CRED, обединена с местна миннодобивна група. В момента смесеното дружество S. Kidman&Co притежава 185 000 глави добитък и контролира 2,5% от селскостопанските земи в страната. През 2012 г. Канбера дава зелена светлина за продажбата на най-голямата австралийска памучна плантация на китайски инвеститор.\n\nВ Нова Зеландия китайски компании купуват десетки ферми за производство на мляко и млекопреработвателни предприятия въпреки недоволството на местните производители.\n\nПрез 2013 година слухове, че житницата на Европа, Украйна, ще даде под наем 3 млн. хектара земеделски земи на китайска компания предизвикаха бурни реакции, след което бяха опровергани от Киев.\n\nВъв Франция китайските милиардери купуват все повече и повече лозя, а неотдавна властите научиха със закъснение за придобиването на 1700 хектара ниви със зърнени култури в Централна Франция благодарение на хитри адвокатски хватки.\n\nМиналата седмица обаче президентът Еманюел Макрон обяви предстоящо въвеждане на по-твърд регламент за закупуване на земеделски земи от чужденци във Франция.\n                    ", "date": "2018.02.26", "title": "Китай усилено изкупува земеделски земи в чужбина"}
{"url": "http://www.monitor.bg/a/view/46841-%D0%9B%D0%B0%D1%82%D0%B2%D0%B8%D1%8F-%D0%BE%D0%B1%D0%BC%D0%B8%D1%81%D0%BB%D1%8F-%D1%81%D1%8A%D0%BA%D1%80%D0%B0%D1%89%D0%B0%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D0%BF%D0%BE%D0%B7%D0%B8%D1%82%D0%B8%D1%82%D0%B5-%D0%BD%D0%B0-%D0%B3%D1%80%D0%B0%D0%B6%D0%B4%D0%B0%D0%BD%D0%B8-%D0%B8-%D1%84%D0%B8%D1%80%D0%BC%D0%B8-%D0%B8%D0%B7%D0%B2%D1%8A%D0%BD-%D0%95%D0%A1/", "text": "\n                    Латвия е длъжна рязко да съкрати обемът на депозитите на граждани и фирми от страни извън ЕС и по този начин да възстанови доверието във финансовата си система. Това заяви днес парламентарният секретар на финансовото министерство на балтийската държава Едгарс Путра, цитиран от ТАСС.\n\nСпоред него делът на тези депозити трябва да се понижи до 20% каквовото е средното им ниво в Евросъюза. В момента те са 8 млрд. евро или почти 40 на сто от общия им обем. В събота Европейската централна банка (ЕЦБ) обяви, че латвийската банка ABLV, обвинена по-рано в пране на пари ще бъде затворена, в съответствие с Европейския надзорен механизъм. От трезора отговориха, че атаките имат политически характер.\n\nОт своя страна финансовият министър на Латвия Дана Рейзниеце-Озола, съобщи, че банките ще бъдат задължени да плащат нова такса за финансови транзакции с клиенти, криещи повишена опасност.\n                    ", "date": "2018.02.26", "title": "Латвия обмисля съкращаване на депозитите на граждани и фирми от страни извън ЕС"}
{"url": "http://www.monitor.bg/a/view/78757-%D0%9C%D1%82%D0%B5%D0%BB-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%80%D0%B5%D0%B4%D0%B2%D0%B0%D1%80%D0%B8%D1%82%D0%B5%D0%BB%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%BD%D0%B0-samsung-galaxy-s9-%D0%B8-samsung-galaxy-s9/", "text": "Клиентите на телекома ще имат възможност да закупят двата модела с 200 лева отстъпка \n                    , част от , започва  на новите флагмани на Samsung – Galaxy S9 и Galaxy S9+. Поръчките стартират на 25 февруари в 20:00 часа и ще продължат до 23:59 часа на 15 март. Всеки, който заяви желание за покупка онлайн на някой от двата модела в този период, ще получи 200 лева отстъпка от цената в момента на покупката. Условията са две – заплащането на устройството да се извърши в брой и бъдещият собственик да върне свой стар смартфон. Samsung Galaxy S9 и Samsung Galaxy S9+ ще могат да бъдат закупени от Мтел за 57,99 лева на месец или 1229,99 лева в брой за Galaxy S9 и за 64,99 лева на месец или 1389,99 лева в брой за Galaxy S9+ с абонаментните планове Мтел без граници 3XL.\n\nПредварителните поръчки ще се развият в две фази. Клиентите поръчали телефона от 25 февруари до 7 март, ще го получат в периода 9-15 март. Всички, които направят заявка между 8 и 15 март, ще се сдобият със своето устройство на 16 март, когато започват и официалните продажби в търговската мрежа на телекома.\n\nНовите модели на Samsung ще бъдат налични в три цвята – среднощно черно, син корал и ултравиолетово. Те идват с Quad HD+ sAMOLED дисплей, като размерът на екрана при S9 е 5,8 инча, а този на S9 – 6,2 инча. И двата варианта са със Super Slow-mo функция, която позволява заснемане на видео с 960 кадъра в секунда и предлагат снимки при свръх слаба светлина, с помощта на двойната бленда на основната камера, а S9+ включва и Live Focus режим, благодарение на двойната задна камера. Предната камера на смартфоните е 8MP, с автоматичен фокус и отвор на блендата F1.7.\n\nSamsung Galaxy S9 и S9+ работят с осемядрен процесор, с второ поколение 10-нанометрова архитектура. Оперативната памет при S9 e 4GB, а при S9+ 6GB. Паметта за съхранение и при двата модела е 64GB с възможност за увеличаване до 400GB с помощта на слота за MicroSD карта. Операционната система е Android 8.0 Oreo.\n\nБатерията при по-компактния модел е 3,000mAh, а при по-големия тя е 3,500mAh. Samsung Galaxy S9 и S9+ предлагат и функция за бързо безжично зареждане, сензор за пръстови отпечатъци, IP68 сертификат за прахо- и водоустойчивост, гласовия асистент Bixby и DOLBY ATMOS стерео звук.\n                    ", "date": "2018.02.26", "title": "Мтел стартира предварителни поръчки на Samsung Galaxy S9 и Samsung Galaxy S9+"}
{"url": "http://www.monitor.bg/a/view/37140-%D0%A7%D0%B5%D1%80%D0%B2%D0%B5%D0%BD-%D0%BA%D0%BE%D0%B4-%D0%B7%D0%B0-%D1%81%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6-%D0%B2-%D0%B4%D0%B2%D0%B5-%D0%BE%D0%B1%D0%BB%D0%B0%D1%81%D1%82%D0%B8-%D0%B4%D0%BD%D0%B5%D1%81-%D0%B2-%D0%BE%D1%81%D1%82%D0%B0%D0%BD%D0%B0%D0%BB%D0%B8%D1%82%D0%B5-%D0%BE%D1%80%D0%B0%D0%BD%D0%B6%D0%B5%D0%B2/", "text": "Затвориха зоните за паркиране в София, при необходимост - и булеварди \n                    \n\n\n                    ", "date": "2018.02.26", "title": "Опасно време в цялата страна (ОБНОВЕНА)"}
{"url": "http://www.monitor.bg/a/view/76395-%D0%9F%D0%BE%D0%BB%D0%B5%D1%82%D0%B8%D1%82%D0%B5-%D0%BD%D0%B0-%D0%BB%D0%B5%D1%82%D0%B8%D1%89%D0%B5-%D0%A1%D0%BE%D1%84%D0%B8%D1%8F-%D1%81-%D0%BE%D1%82%D0%BA%D0%BB%D0%BE%D0%BD%D0%B5%D0%BD%D0%B8%D0%B5-%D0%BE%D1%82-%D1%80%D0%B0%D0%B7%D0%BF%D0%B8%D1%81%D0%B0%D0%BD%D0%B8%D0%B5%D1%82%D0%BE/", "text": "\n                    Днес летище \"София\" работи в зимна обстановка и при обилни снеговалежи, съобщиха от аеропорта. Пистата за излитане и кацане, пътеките за рулиране и перона се почистват от снега. Извършват се антиобледенителни процедури на въздухоплавателните средства. Заради снеговалежите полетите се изпълняват с известно отклонение от разписанието.Призоваваме гражданите да се съобразят със зимната обстановка и да предвидят достатъчно време за предвижване до летището. Молим заминаващите пътници да се явяват минимум два часа преди полета си, казаха от летището.\n                    ", "date": "2018.02.26", "title": "Полетите на летище \"София\" с отклонение от разписанието "}
{"url": "http://www.monitor.bg/a/view/55547-49-%D0%BC%D0%B0%D1%88%D0%B8%D0%BD%D0%B8-%D1%87%D0%B8%D1%81%D1%82%D1%8F%D1%82-%D0%B2-%D0%BE%D0%B1%D0%BB%D0%B0%D1%81%D1%82-%D0%92%D0%B0%D1%80%D0%BD%D0%B0-%D0%BF%D1%8A%D1%82%D0%B8%D1%89%D0%B0%D1%82%D0%B0-%D1%81%D0%B0-%D0%BE%D1%82%D0%B2%D0%BE%D1%80%D0%B5%D0%BD%D0%B8-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5/", "text": "\n                    49 специализирани машини почистват пътищата в област Варна след падналия през нощта сняг. Пътищата в района са проходими, няма затворени пътни участъци, няма и информация за бедстващи хора и закъсали автомобили, увериха от от Областно пътно управление - Варна. Всички линии на „Градския транспорт“ във Варна се обслужват, като някои от автобусите се движат със закъснения в графика, заради огромните задръствания и лошото време. По някои от направленията на пътниците се налага да чакат в студа закъсняващия транспорт, като това особено важи за районите в града, където продължават рмонтни и пътно-строителни дейности, обясни шефът на общинския превозвач, инж. Злати Златев. Най-тежо е положението по линиите с номера 12 и 20, уточни той. Освен забавянето на движението в района на пробива „Левски“, затруднения има и в придвижването на тролеите по ул. „Вяра“, но засега няма закъсали или аварирали коли, посочи Златев. Хлъзгав и опасен е  районът по склона пред КАТ-Варна, както и към квартал „Галата“ и Каменар, но няма спрени линии, както и към останалите населени места в общината. Снежната покривка във Варна и областта достига до 10 сантиметра, като силният вятър създава предпоставки за снегонавявания и преспи, коментират синоптиците. Очакванията им са снежната покривка да достигне до 15 см. По информация на Агенция пътна инфраструктура, проходими са всички пътища в Източна и Североизточна България. Отворени са и всички проходи във Варненско. Единственото ограничение е по пътя Кранево-Варна, където заради опасност от свлачищни процеси, е забранено преминаването на товарни автомобили над 10 тона. Обходният маршрут е през Кичево - Оброчище.  \n\n \n                    ", "date": "2018.02.26", "title": "49 машини чистят в област Варна, пътищата са отворени за движение"}
{"url": "http://www.monitor.bg/a/view/75773-%D0%A1%D0%BF%D1%80%D1%8F%D1%85%D0%B0-%D0%B2%D1%80%D0%B5%D0%BC%D0%B5%D0%BD%D0%BD%D0%BE-%D0%B4%D0%B2%D0%B8%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%BA%D0%B0%D0%BC%D0%B8%D0%BE%D0%BD%D0%B8-%D0%BD%D0%B0%D0%B4-12-%D1%82-%D0%BF%D0%BE-%D0%90%D0%9C-%D0%A2%D1%80%D0%B0%D0%BA%D0%B8%D1%8F-/", "text": "\n                    Временно ограничение на движението на товарни автомобили над 12 тона е наложено в участъка Пазарджик-София от АМ \"Тракия\" поради снегопочистване. Това информираха от Областната дирекция на МВР в Пазарджик.  Подобни са и ограниченията на пътя Велинград-Юндола и Батак-Доспат. Временно е затворен за движение пътя между Панагюрище и село Оборище заради паднали дървета. Пътят се разчиства и след приключване на работата ще бъде отворен отново.Във връзка с усложняване на метеорологичната обстановка и снеговалеж на територията на страната има извадени допълнително екипи на пътна и охранителна полиция. Те имат задача да подават навременна информация за състоянието на пътната мрежа, да оказват съдействие на пътуващи граждани при нужда. При необходимост има готовност на сили и средства от структурите на РД \"Пожарна безопасност и защита на населението\" за оказване съдействие на водачите. На водачите се препоръчва да сядат зад волана, само ако им се налага. Управляваните от тях МПС да бъдат технически изправни, оборудвани със зимни гуми, достатъчно гориво, а при необходимост и с вериги. При нужда използвайте телефона за спешни повиквания-112. \n                    ", "date": "2018.02.26", "title": "Спряха временно камионите над 12 т по АМ “ Тракия “"}
{"url": "http://www.monitor.bg/a/view/22578-%D0%91%D0%A1%D0%9F-%D0%B2-%D0%9A%D0%B0%D0%B7%D0%B0%D0%BD%D0%BB%D1%8A%D0%BA-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D1%80%D1%8A%D0%BA%D0%BE%D0%B2%D0%BE%D0%B4%D1%81%D1%82%D0%B2%D0%BE/", "text": "\n                    С решение на НС на БСП общинската структура на Столетницата в Казанлък е обезглавена, насрочени са пълен цикъл отчет и избори. В края на м.г. от „Позитано“ 20 изпратили нарочна група, която да провери множеството сигнали за тежкото състояние на организацията и за конфронтацията между членовете й. Проведени са били 45 срещи и разговори докато накрая лъснала истината, че партийните членове са се разделили на „наши“ и „чужди“. Стигнало се до там, че близо 200 наскоро приети в БСП не са били допуснати на местния форум. Имало конкретни обвинения, че досегашното ръководство играе в „комбина“ с кметицата Галина Стоянова от ГЕРБ по линия на русофилството. Неглижирани били червените съветници , защото я атакували на заседанията. „Нерешените  проблеми доведоха до противопоставяне, изостряне на напрежението в общинската организация и  до силна поляризация на мнения  и позиции на партийни членове по въпроси, свързани със стила и методите на работата на  партийните ръководства по резултатите на провежданата местна политика”, сочат констатациите след проверките, се казва в разпратено до медиите електронно съобщение. Паметливи фенове на Столетницата от Града на розите и калашниците напомнят, че неотдавна е било искано отстраняването на народния представител Драгомир Стойнев като отговорник за областната организация. Това е  поредният скандал при левите в Казанлък, които не са печелили избори със само свой кандидат за кмет от средата на 90-те години на миналия ХХ в. Имало опасност дори традиционният събор на БСП на Бузлуджа през лятото да не бъде проведен заради бойкот на местните.Според запознати този път Корнелия Нинова е взела организацията на „ръчно“ управление поне до конференцията, която трябва да се проведе на 12 май.\n\n\n                    ", "date": "2018.02.26", "title": "БСП в Казанлък остана без ръководство"}
{"url": "http://www.monitor.bg/a/view/27900-%D0%9A%D0%BC%D0%B5%D1%82-%D1%81%D1%82%D0%B0%D0%B2%D0%B0-%D0%BF%D0%BE%D0%BB%D0%B8%D1%86%D0%B0%D0%B9/", "text": "\n                    Частични местни избори ще се проведат в шуменското село Маломир, след като кметът поиска правомощията му да бъдат прекратени. Причината да освободи ръководната длъжност - спечелил конкурс за полицай, съобщи Дарик.26-годишният Даниел Перушински печели кметските избори преди 2 години. Сега обаче ще е полицай в общинския център Върбица. Младежът е възпитаник на Шуменския университет със специалност Икономика. В общината няма сериозна престъпност, но понякога стават кражби. Именно голямото желание да пази реда и закона накарали младият мъж да мине на служба в полицията. С указ на президента вече е определена дата и за новите избори - 20 май. По списък право на глас в село Маломир имат 560 души.\n                    ", "date": "2018.02.26", "title": "Кмет става полицай"}
{"url": "http://www.monitor.bg/a/view/37402-%D0%A1%D0%BD%D0%B5%D0%B3%D0%BE%D0%B2%D0%B0%D0%BB%D0%B5%D0%B6%D1%8A%D1%82-%D0%B7%D0%B0%D0%B1%D0%B0%D0%B2%D1%8F-%D0%BF%D0%BE%D0%BB%D0%B5%D1%82%D0%B8-%D1%81%D0%B0%D0%BC%D0%BE-%D0%B4%D0%B2%D0%B0-%D0%B2%D0%BB%D0%B0%D0%BA%D0%B0-%D1%81%D1%8A%D1%81-%D0%B7%D0%B0%D0%BA%D1%8A%D1%81%D0%BD%D0%B5%D0%BD%D0%B8%D1%8F/", "text": "\n                    Движението на влаковете в страната се осъществява нормално, въпреки усложнената зимна обстановка. До момента няма участъци, в които да има затруднения в преминаването на влаковите композиции. Два влака се движат със закъснения, единият с 15 минути, а другият с половин час отклонение от разписанието, уточниха от БДЖ за \"Монитор\".Железопътната инфраструктура е напълно проходима при зимни условия. Аварийните екипи и техника на Национална компания „Железопътна инфраструктура“ разчистват в районите на силен снеговалеж и снегонавявания. Дежурните екипи са в готовност да реагират своевременно при усложняване на ситуацията, уточняват от железниците.\n                    ", "date": "2018.02.26", "title": "Само два влака със закъснения"}
{"url": "http://www.monitor.bg/a/view/55825-%D0%91%D0%BE%D1%80%D0%B8%D1%81%D0%BE%D0%B2-%D0%BE%D0%B1%D1%81%D1%8A%D0%B4%D0%B8-%D0%B8%D0%B7%D0%B3%D1%80%D0%B0%D0%B6%D0%B4%D0%B0%D0%BD%D0%B5%D1%82%D0%BE-%D0%BD%D0%B0-%D0%BA%D0%BE%D1%80%D0%B8%D0%B4%D0%BE%D1%80%D0%B8%D1%82%D0%B5-4-8-%D0%B8-10-%D1%81-%D1%88%D0%B5%D1%84%D0%B0-%D0%BD%D0%B0-%D0%95%D0%91%D0%92%D0%A0/", "text": "\n                    Изграждането на коридорите 4, 8 и 10 обсъдиха министър-председателят Бойко Борисов и председателят на Европейската банка за възстановяване и развитие Сума Чакрабарти в Лондон, съобщават от правителствената информационна служба. Премиерът е в британската столица за участие в инвестиционен форум, посветен на страните от Западните Балкани, чийто организатор е финансовата институция.Бойко Борисов подчерта важността на инфраструктурната свързаност между държавите от Западните Балкани с останалите страни от Европа като условие за успешно развитие на целия континент. „За да бъде разгърнат икономическият потенциал и просперитет в региона, за да бъде Европа стабилна и сигурна, е необходима свързаност както между държавите от Западните Балкани, така и между региона и съседните държави в ЕС“, заяви българският министър-председател и добави, че само така ще се почувстват действителните ползи от съвместната работа. Той отбеляза, че в региона са необходими още инвестиции, работни места и добро трансгранично сътрудничество, което да бъде насочено към подобряване живота на хората. Това ще бъде и основна тема на предстоящата среща на лидерите от ЕС и партньорите от Западните Балкани в София на 17 май.Борисов приветства дейността на Европейската банка за възстановяване и развитие в региона, която е един от най-големите инвеститори тук и има важна роля при договарянето на трансграничните инфраструктурни проекти, чиято цел е да се повиши търговският обмен и конкурентоспособността.\n                    ", "date": "2018.02.26", "title": "Борисов обсъди изграждането на коридорите 4, 8 и 10 с шефа на ЕБВР "}
{"url": "http://www.monitor.bg/a/view/17617-%D0%9E%D0%B1%D1%89%D0%B8%D0%BD%D0%B0-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BF%D1%80%D0%B5%D0%BA%D1%80%D0%B0%D1%82%D1%8F%D0%B2%D0%B0-%D0%B4%D0%BE%D0%B3%D0%BE%D0%B2%D0%BE%D1%80%D0%B0-%D0%B7%D0%B0-%D0%BF%D0%B0%D1%80%D0%BA%D0%B8%D0%BD%D0%B3-%D1%81-%D1%84%D0%B8%D1%80%D0%BC%D0%B0-%D0%BD%D0%B0-%D0%93%D0%B8%D0%BD%D0%BA%D0%B0-%D0%92%D1%8A%D1%80%D0%B1%D0%B0%D0%BA%D0%BE%D0%B2%D0%B0/", "text": "\n                    Кметът на община Пазарджик Тодор Попов е изготвил предложение за прекратяване на договора за наем на паркинга зад бившите хали в града. То ще бъде внесено за обсъждане от ситипарламента в града на 28 февруари. Наемател на общинския паркинг е една от фирмите на Гинка Върбакова-„ Грийн Билдинг Бг“ЕООД. Споразумението  ще се прекрати по взаимно съгласие, считано от 1 април, се казва още в предложението. То предвижда да бъде прекратен договора и за още един паркинг-този на ул.“Иван Вазов“. То е с капацитет 12 места, а наемът му е 1200 лева. Ползвател е една от бизнеспартньорките на Върбакова – Екатерина Марчокова-Стоянова. Справка в Търговския регистър показва, че тя е или е била доскоро в ръководството на фирми, чийто собственик е Върбакова или има участие в тях – “Диана хънт“ ЕООД, „Улер 2009“ ЕООД, „Инерком“ ЕООД, „Инеркомгруп“ ЕООД, „Солар грийн енерджи“ АД и други. Паркингът при някогашните „Хали“ пък е най—големият обществен паркинг в областния център, с 45 места, и беше отдаден срещу месечен наем от 4800 лева месечно на частното дружество през септември миналата година. При подписване на контракта дружеството пое ангажимент да направи инвестиции за 50 000 лева и да разкрие четири нови работни места. Собственичката притежава и фирма „Риал Стейтс“, станала скандално известна през 2008 година след построяването на соларен парк край село Априлци, заради който бе изсечена дъбова гора.Според текста на предложението, прекратяването на договорите е по взаимно съгласие. И понеже след отдаването на обектите под наем са съкратени служители от общинското мероприятие „Паркинги и охрана“ сега възстановяването на статута на двата паркинга е невъзможно, казва се още в предложението на кмета Попов.Единствената възможност е преобразуването на два обекта в места за краткосрочно паркиране „Синя зона“. За „Бившите хали“ се предлага това да стане от 1 април, а за „Иван Вазов“ – от 18 март.\n                    ", "date": "2018.02.26", "title": "Община Пазарджик прекратява договора за паркинг с фирма на Гинка Върбакова"}
{"url": "http://www.monitor.bg/a/view/89110-15-%D1%81%D0%B5%D0%BB%D0%B0-%D0%B2-%D0%BF%D0%B0%D0%B7%D0%B0%D1%80%D0%B4%D0%B6%D0%B8%D1%88%D0%BA%D0%BE-%D1%81%D0%B0-%D0%B1%D0%B5%D0%B7-%D1%82%D0%BE%D0%BA/", "text": "\n                    15 села в Пазарджишко са без ток в момента поради авария,съобщиха от електроразпределителното дружество.  Снежната виелица е причинила аварията е на един електропровод,но той е захранва селата  Алеко Константиново, Ветрен дол,  Дебращица,Црънча, Паталеница, Ляхово Братаница. Екипи работят по възстановяването на електричеството.Като цяло ситуацията е нормална. Има изключвания на отделни места, но проблемите ще бъдат възстановени в кратки срокове, тъй като няма сериозни аварии,допълниха от EVN.Два тира са закъсали в аварийната лента на   АМ \"Тракия\". Те се намират в участък, обслужван от ОДМВР-Пазарджик. В момента съвместни екипи от сектор \"Пътна полиция\" при ОДМВР-Пазарджик и инспектори от РД \"Автомобилна администрация\" - Пазарджик извършват проверка на возилата с цел установяване причината за престоя им на магистралата. При констатирани нарушения на водачите им ще бъдат съставени актове. \n                    ", "date": "2018.02.26", "title": "15 села в пазарджишко са без ток"}
{"url": "http://www.monitor.bg/a/view/11003-%D0%9F%D0%BE%D1%87%D0%B5%D1%81%D1%82%D0%B8-%D0%BF%D0%BE%D1%87%D0%B8%D0%B2%D0%BA%D0%B8-%D0%B7%D0%B0-%D1%80%D0%B0%D0%B1%D0%BE%D1%82%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%BE%D1%82%D0%BA%D1%80%D0%B8%D1%82%D0%BE/", "text": "\n                    По-чести почивки за работниците, които се трудят навън в студеното време. Това предвижда Наредбата за минималните изисквания за микроклимата на работните места, припомнят от Главна инспекция по труда (ГИТ). „При работа на открито трябва да се прецени доколко тези неблагоприятни климатични условия могат да застрашат живота и здравето на работниците и да се предприемат съответните мерки за минимизиране на риска“, обясниха от ГИТ. Освен по-чести почивки, работодателите могат да преустановят дейността си, до нормализиране на времето. В случай, че това е невъзможно, началниците трябва да осигурят подходящо работно облекло и предпазни средства като каски и ръкавици. Задължително обаче трябва да гарантират топли помещения на служителите си, в които да им раздава чай и вода. За всеки обект на открито шефовете са длъжни да осигурят пункт за предоставяне на медицинска помощ.\n                    ", "date": "2018.02.26", "title": "ГИТ припомни: По-чести почивки за  работниците на открито"}
{"url": "http://www.monitor.bg/a/view/13598-%D0%9A%D0%B0%D0%BB%D0%B0%D0%B9%D0%B4%D0%B6%D0%B8%D0%B8-%D1%80%D0%B0%D0%B7%D0%B1%D1%83%D0%BD%D0%B8%D1%85%D0%B0-%D1%81%D0%B5%D0%BB%D0%BE-%D0%B8%D0%B7%D0%B1%D0%B8%D0%B2%D0%B0%D1%82-%D0%B8%D0%BC-%D0%BA%D1%83%D1%87%D0%B5%D1%82%D0%B0%D1%82%D0%B0/", "text": "\n                    Жителите на новозагорско село се разбунтуваха срещу придошли през последните месеци 5 семейства роми-калайджии, които започнали да изнудват местните. Първата искра на напрежението припламнала на 24 февруари, когато неизвестен застрелял от упор ловно куче от породата дратхаар пред дома на собственика му, 28-годишния Иван Петров. Броени часове след като представители на общинската зоополиция направили оглед и образували досъдебно производство още едно животно било намерено застреляно на улицата.„Вдигнали сме вече ръце от тая кучешка напаст. Калайджиите са завъдили 10-15 животни, които използват основно за лов на таралежи, но ги държат гладни и те изподавиха кокошките на хората. Не минава ден да не се оплаче някой, че псетата на глутница влизат направо в къщите…“, разказа кметът на Богданово Диньо Динев.По думите му калайджиите придошли от друго новозагорско село, Любенова махала. Само за няколко месеца изкупили 4-5 къщи.Имало вече няколко случая да изнудват съседите си, на които обещавали помощ за подмяна на керемиди и улуци.„Хващат се уж на работа, спазарят се за една цена, а след това искат двойно и тройно, а покривите вече наполовина разхвърляни. Жалват се на мен, а аз какво да направя?“, оплака се селският управник.Според него не било изключено кучетата да са били убити от собствениците им, за да нарочат съсед, за който знаели че е ловец и да го изнудват за пари.\n                    ", "date": "2018.02.26", "title": "Калайджии разбуниха село, избиват им кучетата"}
{"url": "http://www.monitor.bg/a/view/51622-%D0%91%D0%BE%D1%80%D0%B8%D1%81%D0%BE%D0%B2-30-%D0%BC%D0%BB%D1%80%D0%B4-%D0%B5%D0%B2%D1%80%D0%BE-%D1%81%D0%B0-%D0%BD%D0%B5%D0%BE%D0%B1%D1%85%D0%BE%D0%B4%D0%B8%D0%BC%D0%B8-%D0%B7%D0%B0-%D0%BF%D1%8A%D1%82%D0%BD%D0%B8%D1%82%D0%B5-%D0%BA%D0%BE%D1%80%D0%B8%D0%B4%D0%BE%D1%80%D0%B8-%D0%BF%D1%80%D0%B5%D0%B7-%D0%97%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%91%D0%B0%D0%BB%D0%BA%D0%B0%D0%BD%D0%B8/", "text": "30 млрд. евро нужни за коридорите през Западните Балкани\n                    \n                    ", "date": "2018.02.26", "title": "Търсим еврофинансиране за балканска АЕЦ “Белене” (ОБНОВЕНА)"}
{"url": "http://www.monitor.bg/a/view/6745-%D0%9B%D0%BE%D1%88%D0%BE%D1%82%D0%BE-%D0%B2%D1%80%D0%B5%D0%BC%D0%B5-%D0%B7%D0%B0%D1%82%D0%B2%D0%B0%D1%80%D1%8F-%D1%83%D1%87%D0%B8%D0%BB%D0%B8%D1%89%D0%B0-%D0%B2%D1%8A%D0%B2-%D0%B2%D0%B0%D1%80%D0%BD%D0%B5%D0%BD%D1%81%D0%BA%D0%BE/", "text": "\n                    Три училища във варненската община Суворово няма да работят във вторник и сряда, съобщи шефката на Регионалното управление по образование във Варна, Венцеслава Генова. Според изнесената от нея информация, основните училища „Никола Вапцаров“ и „Христо Ботев“ в село Чернево и училището в с. Николаевка няма да провеждат занятия. Причината е, че заради усложнената зимна обстановка, посещаемостта на учебните занятия е под 50 процента. Учебният процес на много места в района преминава при намалени часове и с по-малък брой ученици, каза още Генова. Проблемът е с извозването на учениците до училищата, заради снежни навявания по пътищата. Сигнали има още от селата в общините Аксаково, Провадия, Девня, Вълчи дол и Бяла. Кметове и директорите им сигнализират в РУО-Варна и във връзка със затруднения за осигураване на нормалното протичане на учебния процес. Във Варна проблеми няма, а класните стаи навсякъде са отоплени, уточни още Генова. По-късно стана ясно, че заради усложнената зимна обстановка и учениците от ОУ „Св. Климент Охридски“ в село Кичево излизат във ваканция на 27 и 28 февруари. Същите дни ще бъдат неучебни и за възпитаниците на ОУ „Христо Смирненски“ в село Въглен. Това е разпоредено от директора на училището. В община Вълчи дол ще спрат учебните занятия, след като се получи обобщената информация за обстановката във всички селища от района.\n                    ", "date": "2018.02.26", "title": "Лошото време затваря училища във варненско"}
{"url": "http://www.monitor.bg/a/view/88293-%D0%A1%D0%BD%D0%B5%D0%B6%D0%B5%D0%BD-%D0%B0%D0%B4-%D0%BD%D0%B0-%D0%A2%D1%80%D0%B0%D0%BA%D0%B8%D1%8F-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B8-%D1%81-%D1%82%D0%B8%D1%80%D0%BE%D0%B2%D0%B5-%D0%B1%D0%BB%D0%BE%D0%BA%D0%B8%D1%80%D0%B0%D1%85%D0%B0-%D0%B0%D1%83%D1%82%D0%BE%D0%B1%D0%B0%D0%BD%D0%B0-%D0%B7%D0%B0-%D1%87%D0%B0%D1%81%D0%BE%D0%B2%D0%B5/", "text": "\n                    В снежен ад се превърна пътуването по магистрала „Тракия” за шофьори на леки коли, които е трябвало да стигнат в първия работен ден от Пловдив до София. Заради катастрофи с тирове аутобанът се оказа блокиран за часове. Тапите бяха километрични, видя екип на Агенция Монитор. По информация на шофьори на леки коли, тръгнали от Стара Загора към столицата, положението и в този участък на пътя – от Стара Загора към Пловдив, също е било критично.„Образувала се е най-малко 8-километрова тапа и висим от часове. Пъплим. Движението по магистралата е ад”, обясни водач на джип за Агенция Монитор. По думите му причината е катастрофа между два тежкотоварни камиона на 71-вия километър на магистралата в посока София. Единият от тировете е с турска регистрация, а вторият е с българска. Според очевидци пътното произшествие е станало най-вероятно, след като вторият камион се е блъснал отзад в първия. „Изобщо не могат да овладеят тировете. Опитват се да ги отбиват в аварийната лента, за да разчистят магистралата”, каза един от висящите в тапата шофьори. Катастрофата между турския и българския камиони е станала около 10 часа сутринта в понеделник и за щастие при пътно-транспортното произшествие няма пострадали.Друга катастрофа – пак между камион, но с лека кола, затрудни движението и по стария път от Пловдив за Пазарджик. Сблъсъкът между двете пътни превозни средства е бил челен. Станал е около 11 часа, когато в Районното управление на полицията в Стамболийски е постъпил сигнала от 112. Катастрофата е станала на разклона за старото сметище на Пловдив и локалния път към село Цалапица. По първоначални данни са пострадали водачът и пътничка в леката кола, които са откарани в болница за прегледи. Организирани са обходни маршрути от 6-ти километър и кръговото на „Орта хан”, съобщиха от полицията в Пловдив.До 12 часа в понеделник в полицията в Пловдив са постъпили 38 сигнала за катастрофи в областта. Повечето са само с материални щети и няма сериозно пострадали хора. \n\n\n                    ", "date": "2018.02.26", "title": "Снежен ад на „Тракия”: катастрофи с тирове блокираха аутобана за часове (СНИМКИ)"}
{"url": "http://www.monitor.bg/a/view/71761-%D0%9E%D1%80%D1%8F%D1%85%D0%BE%D0%B2%D0%BE-%D0%B7%D0%B0%D1%82%D1%8A%D0%BD%D0%B0-%D0%B2-%D0%BF%D1%80%D0%B5%D1%81%D0%BF%D0%B8-%D0%BF%D1%83%D1%81%D0%BD%D0%B0%D1%85%D0%B0-%D1%83%D1%87%D0%B5%D0%BD%D0%B8%D1%86%D0%B8%D1%82%D0%B5-%D0%B2%D1%8A%D0%B2-%D0%B2%D0%B0%D0%BA%D0%B0%D0%BD%D1%86%D0%B8%D1%8F/", "text": "\n                    Пътят между Мизия и Оряхово затъна в преспи. Заради затруднения трафик по него кметът на крайдунавския град Росен Добрев пусна учениците в извънредна зимна ваканция. От общината съобщиха още, че децата ще се върнат в класните стаи в първия ден на март, ако обстановката се нормализира. Заради скъсан електропровод пък най-голямото село в региона Селановци е останало без ток. В неравната борба с преспите са пуснати огромни роторни машини, които да пробият брод край града, съобщиха от областното пътно управление. Но работата им се обезмисля, поради обилния снеговалеж и силния вятър.\n\nЗаради усложонената зимна обстановка пък Враца остана без синя зона. От общината съобщиха, че паркирането в платената зона няма да се таксува, а служителите й ще се включат в почистването на снега.\n                    ", "date": "2018.02.26", "title": "Оряхово затъна в преспи, пуснаха учениците във ваканция"}
{"url": "http://www.monitor.bg/a/view/55186-%D0%92%D0%B0%D1%80%D0%BD%D0%B0-%D1%81%D0%B5-%D0%B2%D0%BA%D0%BB%D1%8E%D1%87%D0%B2%D0%B0-%D0%B2-%D0%97%D0%B8%D0%BC%D0%BD%D0%BE-%D0%BF%D1%80%D0%B5%D0%B4%D0%B8%D0%B7%D0%B2%D0%B8%D0%BA%D0%B0%D1%82%D0%B5%D0%BB%D1%81%D1%82%D0%B2%D0%BE2018/", "text": "\n                    Варна се включва в инициативата „Зимно предизвикателство“, която се провежда на 26 и 27 февруари (понеделник и вторник) на Ледената пързалка в общинския спортно развлекателен комплекс „Младост”. В двата дни програмата предвижда демонстрации на състезатели по фигурно пързаляне. Директорите на варненските училищата са излъчили представителни групи до 20 ученици от втори до седми клас, които да присъстват на празника и се запознаят със зимните спортове, които се развиват в общината. Предвидено е и безплатно ползване на леденото съоръжение. Проявата е без състезателен характер, а целта е да се популяризира здравословния начин на живот, чрез практикуване на зимни спортове. Организатори са дирекция „Спорт” към Община Варна, със съдействието на ОП „Спорт- Варна”, СК „Ледени спортове”, СК „Одесос“. Проявата „Зимно предизвикателство” се провежда всяка година през месеците февруари и март по инициатива на Българската асоциация „Спорт за всички” от 1994 г. Тя се реализира във все повече градове и зимни курорти на страната ни и включва различни видове зимни надпревари с атрактивни и привлекателни конкурсни елементи, казаха още организаторите.\n\n \n                    ", "date": "2018.02.26", "title": "Варна се включва в „Зимно предизвикателство’2018“"}
{"url": "http://www.monitor.bg/a/view/44930-%D0%9D%D0%B0%D0%B4-1000-%D0%B4%D1%83%D1%88%D0%B8-%D1%80%D0%B8%D1%8F%D1%82-%D1%81%D0%BD%D1%8F%D0%B3-%D0%BE%D1%82-%D1%82%D1%80%D0%BE%D1%82%D0%BE%D0%B0%D1%80%D0%B8%D1%82%D0%B5-%D0%B8-%D1%81%D0%BF%D0%B8%D1%80%D0%BA%D0%B8%D1%82%D0%B5-%D0%B2-%D0%A1%D0%BE%D1%84%D0%B8%D1%8F/", "text": "\n                    Над 1020 човека, по данни на снегопочистващите фирми, почистват тротоари, подлези и спирки. Почистването продължава, но и снеговалежът – също. Това създава изключителни трудности, защото веднага след почистването отново започва натрупването на сняг. Това заяви кметът на Столична община Йорданка Фандъкова във връзка с обилните снеговалежи и обстановката в София. „За съжаление обстановката продължава да бъде усложнена. Не е спирала работата по снегопочистване. През цялата нощ до сега продължава работата на над 180 машини. След 09 часа отново възстановихме обработката на основни квартални улици заедно с трасетата на градския транспорт“, коментира Фандъкова. По думите ѝ основната задача е осигуряване на движението на градския транспорт. „С малки, временни изключения, не е спирало движението по всички маршрути“, уточни още тя.    \n                    ", "date": "2018.02.26", "title": "Над 1000 души рият сняг от тротоарите и спирките в София "}
{"url": "http://www.monitor.bg/a/view/63361-%D0%A0%D0%B0%D0%B7%D0%BC%D0%B8%D0%BD%D0%B0%D0%B2%D0%B0%D0%BD%D0%B5-%D0%B2-%D0%B4%D1%8A%D0%BB%D0%B3%D0%BE%D0%B2%D0%B5%D1%82%D0%B5-%D0%BD%D0%B0-%D0%9D%D0%97%D0%9E%D0%9A-%D0%B7%D0%B0%D1%80%D0%B0%D0%B4%D0%B8-%D1%81%D0%B8%D1%81%D1%82%D0%B5%D0%BC%D0%BD%D0%B8-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F/", "text": "\n                    Разминаването в цитираните суми за задължения на Националната здравноосигурителна каса към чуждестранни болници за лечението на български граждани се дължи на системни нарушения във вътрешно-нормативните документи. Гафовете са правени от няколко оперативни ръководства през 2015 и 2016 година. Това съобщи заметник-министърът на здравеопазването Жени Начева и председател на Надзорния съвет на касата, след като разгледа документите, които надзорниците възложиха на ръководството, финансовия и бюджетния й отдел да изготвят до днес.Начева обясни, че просрочените задължения възлизат на 133 млн. лева. Общите задължения са 271 млн. лв., като се предвижда от просрочените 133 млн. лв. тази година да се изплатят 73 млн. лв.Надзорният съвет възложи на управителя на НЗОК проф. Камен Плочев, който в момента е в болничен, до 10 март да предложи погасителни схеми към съответните държави, подали искове.Проблемът с дълговете е възникнал, според Начева през 2015-2016 год. Ще бъдат наложени административни санкции, като за това се очакват предложения от управителя на НЗОК, допълни още тя.\n                    ", "date": "2018.02.26", "title": "Разминаването в дълговете на НЗОК е заради системни нарушения"}
{"url": "http://www.monitor.bg/a/view/25799-%D0%9F%D1%80%D0%BE%D0%B4%D1%8A%D0%BD%D0%B5%D0%BD%D0%B0-%D1%88%D0%B0%D1%85%D1%82%D0%B0-%D0%BF%D0%BE%D0%B3%D1%8A%D0%BB%D0%BD%D0%B0-%D0%BA%D0%BE%D0%BB%D0%B0-%D0%B2-%D1%81%D0%BD%D0%B5%D0%B3%D0%B0-%D1%88%D0%BE%D1%84%D1%8C%D0%BE%D1%80%D1%8A%D1%82-%D1%89%D0%B5-%D1%81%D0%B8-%D1%82%D1%8A%D1%80%D1%81%D0%B8-%D0%BF%D1%80%D0%B0%D0%B2%D0%B0%D1%82%D0%B0-%D0%B2-%D1%81%D1%8A%D0%B4%D0%B0/", "text": "\n                    Лека кола на пловдивчанка пропадна в продънена шахта при маневриране за паркиране на заден ход. Инцидентът станал малко след 7 часа сутринта в понеделник на паркинг до блок край Хуманитарната гимназия в центъра на Пловдив. Автомобилът „Опел корса” на Стиляна Иванова бил шофиран от нейния съпруг Трайко.Той всяка сутрин паркирал на едно и също място, след което отивал на работа в близък офис. В понеделник сутринта, заради падналия сняг, паркингът бил затрупан, но тъй като човекът познавал мястото, спокойно включил на задна предавка и започнал да паркира. Секунди по-късно предната дясна част на леката кола пропаднала в уличната шахта.Съпругът на собственичката обаче е категоричен, че ще си търси правата в съда. „Категорично ще съдя собственика на тази шахта, защото леката кола ми трябва. Имаме бебе, сега времето е студено, има сняг, а автомобилът ми влезе в сервиз и не е ясно колко ще струва ремонтът”, казва Трайко Иванов. Той уточнява, че по колата му са счупени: предният десен носач, предната броня, накрайник, шарнир, а и предният мост е изкривен. „Шахтата е била необезопасена и твърдо ще водя дело”, казва Иванов. След инцидента той се е обадил на 112, откъдето пратили на мястото полиция. Бил съставен протокол за случилото се. Бил пратен и екип на ВиК, чиито служители казали, че най-вероятно шахтата не е собственост на тяхното дружество. От аварийния екип на фирмата помогнали на Иванов да изтегли колата си от продънената шахта.\n\n\n                    ", "date": "2018.02.26", "title": "Продънена шахта погълна кола в снега, шофьорът ще си търси правата в съда"}
{"url": "http://www.monitor.bg/a/view/27271-%D0%A1%D0%BD%D0%B5%D0%B3%D0%BE%D1%80%D0%B8%D0%BD-%D0%BF%D0%B0%D0%B4%D0%BD%D0%B0-%D0%BD%D0%B0-%D1%80%D0%B5%D0%BB%D1%81%D0%B8%D1%82%D0%B5/", "text": "\n                    Снегорин се подхлъзна край Разлог и падна на железния път на теснолинейката Септември-Разлог-Добринище. Веднага след него го последва и лека кола, която също занесе на заснежения път и се отърколи на релсите до снегорина. За късмет пострадали в инцидентите преди обяд днес няма, но атрактивната пътническа теснолинейка трябваше да изчака над половин час, докато изтеглят снегорина и лекия автомобил.Около 9 часа пък на главен път Е-79 малко след Благоевград в посока Симитли лека кола „Ситроен“ със софийска регистрация и управлявана от 25-годишна бременна жена поднесе на заснеженото пътно платно, мина в насрещната лента и се удари в мантинелата. Младата жена е била сама в колата, транспортирана е в благоевградската болница за контролен преглед на състоянието й..\n                    ", "date": "2018.02.26", "title": "Снегорин падна на релсите    "}
{"url": "http://www.monitor.bg/a/view/55620-%D0%A1%D0%BD%D0%B5%D0%B3%D1%8A%D1%82-%D0%B7%D0%B0%D1%82%D0%B2%D0%BE%D1%80%D0%B8-41-%D1%83%D1%87%D0%B8%D0%BB%D0%B8%D1%89%D0%B0/", "text": "\n                    В 41 училища в страната днес не се провеждаха учебни занятия, заради влошените метеорологични условия и пътна обстановка. Най-много – 10 училища, бяха затворени в област Разград. Това са ОУ „Св. Климент“ в село Юпер, ОУ „Паисий Хилендарски“ в село Равно, ОУ „Н. Й. Вапцаров“ в село Бисерци, СУ „Христов Ботев“, ПГ по ветеринарна медицина и земеделие и НУ „Васил Левски“ в Лозница, ОУ „Виделина“ в село Сейдол, ОУ „Иван Вазов“ в село Веселина, ОУ „Христо Ботев“ в село Гороцвет и ОУ „Кирил и Методий“ в село Трапище.Осем бяха училищата без учебни часове в област Силистра. Две от тях – СУ „Христо Ботев“ и СУ „Йордан Йовков“, са в Тутракан. По едно училище беше затворено в Главиница и селата Сокол, Стефан Караджа, Зафирово, Цар Самуил и Нова Черна. Тези училища ще останат затворени и утре, 27 февруари 2018 г.В Перник заради нарушено топлоподаване не отвориха ОУ „Св. Иван Рилски“, ОУ „Св. К. К. Философ“, VI СУ „Св. Св. Кирил и Методий“, СУРИЧЕ „Д-р Петър Берон“ и ПМГ „Христо Смирненски“. По пет училища останаха затворени и в областите Видин и Враца, а в Шумен - четири.По едно училище в областите Кърджали, Плевен, Русе и Пазарджик не са провеждали учебни часове – ОУ „Иван Вазов“ в село Костино, ОУ „Васил Левски“ в село Беглеж и ОУ „Св. Климент Охридски“ в село Сваленик и ОУ „Константин Величков“ в село Паталеница. Заради усложнената пътна обстановка не учиха и пътуващи ученици от общините Павликени и Свищов.Във вторник и сряда всички ученици от общините Враца, Добрич и Лозница ще бъдат във ваканция. До 1 март включително няма да учат и в общините от област Смолян: Смолян, Баните, Борино, Мадан, Рудозем, Девин, Доспат и Неделино.\n                    ", "date": "2018.02.26", "title": "Снегът затвори 41 училища"}
{"url": "http://www.monitor.bg/a/view/38056-%D0%9D%D0%B0%D0%BF%D1%8A%D0%BB%D0%BD%D0%B8%D1%85%D0%B0-%D1%81-%D0%BF%D1%8F%D1%81%D1%8A%D0%BA-%D0%BF%D1%8A%D1%80%D0%B2%D0%B8%D1%8F-%D0%BF%D0%B0%D1%80%D0%BA%D0%B8%D0%BD%D0%B3-%D0%B0%D0%B2%D1%82%D0%BE%D0%BC%D0%B0%D1%82-%D0%B2-%D0%A2%D1%8A%D1%80%D0%BD%D0%BE%D0%B2%D0%BE/", "text": "\n                    Първият паркинг автомат, монтиран само преди дни пред общината във Велико Търново, вече е повреден. Неизвестни злосторници са натъпкали пясък и кал в отворите, в които се поставят монетите и откъдето излизат картите за платеното паркиране. Този път обаче на извършителя на хулиганската постъпка едва ли ще му се размине, тъй като автоматът са наблюдава постоянно с камера, която е записала вандалския акт. Паркинг автоматът в центъра на старата столица е сред най-модерните в страната. Изработен е от удароустойчива стомана и се захранва със слънчева светлина. Работи с български и евромонети. А от общината обявиха, че за улеснение на жителите и гостите на града, ще бъдат монтирани още две такива устройства - в района на съседния парк Марно поле и на намиращата се до него бивша градска поликлиника.\n                    ", "date": "2018.02.26", "title": "Напълниха с пясък първия паркинг автомат в Търново"}
{"url": "http://www.monitor.bg/a/view/36754-%D0%95%D0%BB%D0%B5%D0%BA%D1%82%D1%80%D0%BE%D0%BD%D0%BD%D0%BE-%D0%BE%D0%B1%D1%83%D1%87%D0%B5%D0%BD%D0%B8%D0%B5-%D0%B2-%D0%BD%D0%B5%D0%B4%D0%B5%D0%BB%D0%BD%D0%B8%D1%82%D0%B5-%D0%BD%D0%B8-%D1%83%D1%87%D0%B8%D0%BB%D0%B8%D1%89%D0%B5/", "text": "\n                    Възможност за електронно обучение в неделните ни училища предвижда Проект на Постановление на Министерски съвет, публикуван на сайта на образователното министерство за обществено обсъждане. При определени условия учениците зад граница могат да се обучават електронно комбинирано с частично присъствени часове, които да не са по-малко от 30% по съответния предмет или пък изцяло онлайн. Комбинирана форма на обучение се предвижда в случай, че учениците временно нямат възможност да бъдат в класните стаи, както и за децата със специални образователни потребности (СОП). Тя е възможност и за учениците, които искат да завършат обучението по български език и литература, история и цивилизации, география и икономика за два и повече класа в рамките на една учебна година. Електронно обучение без присъствени часове пък може да се провежда, в случай, че на радиус на 200 и повече километра от дома на детето няма неделно училище. Уроците могат да бъдат изцяло онлайн и за учениците, които има обективна и трайна невъзможност да пътуват до най – близкото школо, както и за децата със СОП. Електронно обучение се предвижда като възможност и за лицата, чието ниво на владеене на български език не съответства на изискванията за придобити компетентности за съответния клас. Документът предвижда е неделните школа да се подготвят деца е предучилищна възраст от 4 години, както и ученици от 1 до 12 клас. Освен д обучават училищата ни зад граница ще могат и да подготвят кандидат-студенти за прием в български университет с изпити по български език и литература, история и география.\n                    ", "date": "2018.02.26", "title": "Електронно обучение в неделните ни училище "}
