{"url": "http://www.monitor.bg/a/view/54063-21-%D0%B3%D1%80%D0%B0%D0%B4%D1%83%D1%81%D0%B0-%D0%B2-%D0%9C%D0%BE%D0%BD%D1%82%D0%B0%D0%BD%D0%B0-%D0%B2%D1%8A%D0%B2-%D0%92%D0%B0%D1%80%D0%BD%D0%B0-%D0%B2%D0%BB%D1%8F%D0%B7%D0%BE%D1%85%D0%B0-%D0%B2-%D0%BC%D0%BE%D1%80%D0%B5%D1%82%D0%BE/", "text": "\n                    Най-топло днес беше в Монтана, където максималните температури достигнаха 21,5 градуса, съобщи дежурният синоптик на БАН Мартин Славчев за БНТ.Рекордът за този ден обаче е отчетен през 1941-а (преди 76 години) на Калиакра, където са били измерени 29 градуса.В топлото време в Монтана днес много хора се разхождаха по тениски, докато други караха кънки на ледената пързалка. Във Варна - при 16 градуса, ентусиасти влязоха в морето. Повече естествено бяха излезлите просто да повървят по плажа. \n                    ", "date": "2017.12.25", "title": "21 градуса в Монтана, във Варна плуват в морето "}
{"url": "http://www.monitor.bg/a/view/83534-%D0%A7%D0%B5%D1%81%D1%82%D0%B8%D1%82%D0%BE-%D0%A0%D0%BE%D0%B6%D0%B4%D0%B5%D1%81%D1%82%D0%B2%D0%BE-%D0%A5%D1%80%D0%B8%D1%81%D1%82%D0%BE%D0%B2%D0%BE/", "text": "\n                    Християнският свят отбелязва Рождество Христово - рождението на Божия син Исус Христос. Според Евангелието Христос се ражда в пещера в град Витлеем, провинция Юдея. В момента на рождеството в небето пламва необикновена светлина и ангел възвестява, че на света е дошъл Спасителят. Витлеемските пастири са първите хора, които се покланят на Бога-Син. Почитат го и трима източни царе, доведени на мястото от изгрялата над небето звезда. Следвайки обичаите на времето, царете подаряват злато, ливан и смирна.В народния календар Коледа започва още от полунощ след Бъдни вечер - с обичая Коледуване. Според българските традиции участниците в него са само млади мъже – ергени, годеници, скоро женени. Всички носят едно общо име, което в различните региони е - коледари, коладници, коледаре, коледници. Те се обличат в традиционно празнично облекло, със специална украса на калпаците. Разпределят се на групи от по 10-15 души, сред които има и по-малки момчета, които се движат отпред и известяват стопаните за тяхното идване. От полунощ до сутринта коледарите обикалят домовете и пеят специални обредни песни. Има песен за всеки от семейството - от най-възрастния до най-малкия - за здраве и дълъг живот, за имот, плодородие, добра среща, игри и веселия.На този ден постите свършват и семейната трапеза вече включва месни и млечни ястия. Вярващите ходят на черква, където има празнична служба.Празникът е известен още като Голяма Коледа, Божик, Божич.Днес имен ден празнуват: Божидар, Божидара, Христо, Християн, Християна, Христин, Христа, Христинка, Христина, Христалина, Христиана, Христиан, Кристиян, Кристиан, Кристинка, Криста, Кристалина, Кристин, Кръстин, Кръстина, Кристина, Кристиана, Кристияна, Радомир, Радомира, Радостин, Радостина, Радослава, Радослав, Емил, Емануил, Емануила, Емануела, Мануела, Мануел, Мануила, Мануил, Младен, Младенка, Миладин, Миладинка, Миладина.\n                    ", "date": "2017.12.25", "title": "Честито Рождество Христово!"}
{"url": "http://www.monitor.bg/a/view/85468-%D0%96%D0%B8%D0%B2%D0%B0%D0%BA%D1%8A%D1%82-%D1%81%D0%B5-%D0%BF%D0%BE%D0%BA%D0%B0%D1%87%D0%B2%D0%B0-%D0%B4%D0%BE-16-%D0%B3%D1%80%D0%B0%D0%B4%D1%83%D1%81%D0%B0/", "text": "\n                    Днес ще е предимно слънчево, след обяд с временни увеличения на облачността. Ще духа слаб до умерен вятър от запад. Дневните температури ще се повишат още и максималните ще бъдат между 11° и 16°. Такава е прогнозата за времето на Националния институт по метеорология и хидрология (НИМХ) при БАН, съобщи за „Фокус“ дежурният синоптик Георги Цеков.Над Черноморието ще бъде предимно слънчево. Ще духа слаб до умерен западен вятър. Максимални температури на въздуха: 12°-13°. Температурата на морската вода е 7°-9°, а вълнението на морето ще бъде 1-2 бала.Над планините ще бъде предимно слънчево. Ще духа умерен, по билата и временно силен северозападен вятър. Максимална температура на височина 1200 метра около 9°, на 2000 метра – около 3°.\n                    ", "date": "2017.12.25", "title": "Живакът се покачва до 16 градуса  "}
{"url": "http://www.monitor.bg/a/view/3445-%D0%94%D0%B5%D0%BD-%D0%BD%D0%B0-%D1%82%D1%80%D0%B0%D1%83%D1%80-%D0%B2-%D0%A5%D0%B0%D1%80%D0%BC%D0%B0%D0%BD%D0%BB%D0%B8-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0%D1%82%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0/", "text": "\n                    В Харманли всички коледни тържества в са отменени и е обявен ден на траур, след като в неделя през нощта трима млади мъже загинаха при удар на кола в бетонен гараж. Километражът на автомобила е спрял на 220 километра в час.Мъжете пътували в мощна кола по главния път Харманли - Свиленград. На изхода на града колата излиза от платното и след 50 метра се удря в бетонен гараж.Общината проверява дали гаражът е законен. Според собственика му постройката е по правилата и е на мястото от поне осем години, съобщи Нова ТВ.\n                    ", "date": "2017.12.25", "title": "Ден на траур в Харманли след тежката катастрофа"}
{"url": "http://www.monitor.bg/a/view/30057-%D0%9A%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%92%D1%81%D0%B5%D0%BA%D0%B8-%D0%BC%D0%BE%D0%B6%D0%B5-%D0%B4%D0%B0-%D1%81%D1%8A%D1%82%D0%B2%D0%BE%D1%80%D0%B8-%D1%81%D0%B2%D0%BE%D0%B5%D1%82%D0%BE-%D0%BC%D0%B0%D0%BB%D0%BA%D0%BE-%D1%87%D1%83%D0%B4%D0%BE-%D1%81-%D0%BA%D0%BE%D0%B5%D1%82%D0%BE-%D0%B4%D0%B0-%D0%BF%D1%80%D0%BE%D0%BC%D0%B5%D0%BD%D0%B8-%D1%81%D0%B2%D0%B5%D1%82%D0%B0/", "text": "\n                    По Коледа се случват чудеса, но всеки от нас може да сътвори своето малко чудо, с което да промени света. Това е написала в официалния си профил във Фейсбукпредседателят на Народното събрание Цвета Караянчева по повод Рождество Христово. „Честита Коледа! С пожелание за здраве, лично и семейно щастие, сбъднати надежди и сплотеност. По Коледа се случват чудеса, но всеки от нас може да сътвори своето малко чудо, с което да промени света, да го направи по-обаятелен, по-смислен, по-хуманен“, е написала Цвета Караянчева.\n                    ", "date": "2017.12.25", "title": "Караянчева: Всеки може да сътвори своето малко чудо, с което да промени света"}
{"url": "http://www.monitor.bg/a/view/27592-177-%D0%B4%D1%83%D1%88%D0%B8-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%9A%D0%BE%D0%BB%D0%B5%D0%B4%D0%B0-%D0%B2-%D0%BA%D1%80%D0%B8%D0%B7%D0%B8%D1%81%D0%BD%D0%B8%D1%8F-%D1%86%D0%B5%D0%BD%D1%82%D1%8A%D1%80-%D0%B7%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8-%D0%B2-%D0%A1%D0%BE%D1%84%D0%B8%D1%8F/", "text": "\n                    177 души са нощували в Кризисния център за настаняване на бездомни в столицата. Това съобщи за директорът на Кризисния център за настаняване на бездомни лица в столицата - Пепи Джуренов пред „Фокус“. Той уточни, че нощта е протекла нормално. „Снощи имаше организирана Бъдни вечеря. За тази вечер пак ще се постараем да приготвим вечеря. Имаме продукти, спонсори, дарители. Ще организираме пак нещо“, каза още Пепи Джуренов.\n                    ", "date": "2017.12.25", "title": "177 души посрещнаха Коледа в центъра за бездомни в София  "}
{"url": "http://www.monitor.bg/a/view/200-%D0%9F%D0%B0%D1%82%D1%80%D0%B8%D0%B0%D1%80%D1%88%D0%B5%D1%81%D0%BD%D0%BA%D0%BE-%D0%B8-%D1%81%D0%B8%D0%BD%D0%BE%D0%B4%D0%B0%D0%BB%D0%BD%D0%BE-%D0%BF%D0%BE%D1%81%D0%BB%D0%B0%D0%BD%D0%B8%D0%B5/", "text": "\n                    \n\n\n                    ", "date": "2017.12.25", "title": "Патриарх Неофит: Христовото Рождение озарява всеки от нас "}
{"url": "http://www.monitor.bg/a/view/35929-%D0%A1%D0%BB%D1%8A%D0%BD%D1%87%D0%B5%D0%B2%D0%BE-%D0%B4%D0%BE-%D0%A1%D1%82%D0%B5%D1%84%D0%B0%D0%BD%D0%BE%D0%B2%D0%B4%D0%B5%D0%BD-%D0%B4%D1%8A%D0%B6%D0%B4-%D0%BF%D1%80%D0%B5%D0%B4%D0%B8-%D0%9D%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0/", "text": "\n                    Празничните дни покрай Коледа ще бъдат приятно топли и предимно слънчеви, за Нова година времето ще бъде по-меко от миналата година, но ще има валежи около 30 декември, съобщи БГНЕС.На втория ден от Коледа – 26 декември, отново ще бъде предимно слънчево и топло за края на декември, с минимални температури около 1 градус и максимални между 8 и 13 градуса. Не се очаква съществена промяна на времето и на Стефановден. Ще бъде слънчево, без валежи, с дневни температури от 7 до 13 градуса, за София около 10 градуса. В двата работни дни – 28 и 29 декември обаче, ще има разкъсана облачност, като температурите остават без съществена промяна, но ще започнат валежи от дъжд, които ще са по-съществени през втория ден и предимно в Централна и Източна България. Максималните температури ще бъдат между 8 и 12 градуса.\nНа 30 декември ще бъде облачно, с валежи от дъжд и мокър сняг в Централна и Източна България, дневните температури ще се понижат и ще бъдат между 4 и 8 градуса. В Новогодишната нощ навсякъде валежите ще спрат, минималните температури ще бъдат между минус 2 и 1 градус над нулата. Времето ще бъде меко в сравнение с Новогодишната нощ на 2017 г., когато температурите бяха в порядъка на минус 15 градуса. На 1 януари 2018 г. ще бъде слънчево, без валежи, с дневни температури около 5-7 градуса над нулата. \n                    ", "date": "2017.12.25", "title": "Слънчево до Стефановден, дъжд преди Нова година "}
{"url": "http://www.monitor.bg/a/view/84793-%D0%9A%D0%97%D0%9F-%D0%A0%D0%B8%D1%81%D0%BA%D1%8A%D1%82-%D0%BE%D1%82-%D0%B8%D0%B7%D1%82%D0%BE%D1%87%D0%B2%D0%B0%D0%BD%D0%B5-%D0%BD%D0%B0-%D0%BA%D0%B0%D1%80%D1%82%D0%B8-%D0%BF%D0%BE-%D0%BF%D1%80%D0%B0%D0%B7%D0%BD%D0%B8%D1%86%D0%B8%D1%82%D0%B5-%D0%B5-%D0%BF%D0%BE%D0%B2%D0%B8%D1%88%D0%B5%D0%BD/", "text": "\n                    През празничните дни клоновете на банките са затворени и хората обикновено прибягват до теглене на пари от банкомати или разплащане с карти в магазините. В случай на неуспешен опит за теглене от АТМ устройство, но отчетени и неотменени трансакции, както и при установено неправомерно източване на средства от сметката съществуват механизми за възстановяване на сумите, напомня Комисията за защита на потребителите (КЗП), цитирана от БГНЕС.\nАко на екрана на банкомата се появи надпис, че трансакцията е неуспешна и не може да бъде извършена в момента, а парите са отчетени като изтеглени, веднага се обадете в кол центъра на банката, която е издала картата ви. В случай, че не успеете да се свържете, в първия работен ден посетете най-близкия клон на банката и подайте възражение. В 14-дневен срок следва да получите отговор. Ако той не ви удовлетворява, можете да се обърнете за съдействие към функциониращата към КЗП Помирителна комисия за платежни спорове.\nПри тегленето по време на празници има по-голям риск и от кражби, тъй като се ползват външни банкомати. Точно в такива периоди е най-вероятно да бъдат поставени скимиращи устройства, които могат да копират данните от картата ви и да откраднат ПИН кода. От Комисията за защита на потребителите напомнят на гражданите да бъдат внимателни и да съблюдават всички правила за финансовата си сигурност, както при трансакции на суми от терминални устройства АТМ и ПОС, така и при загуба или кражба на картата. \n\n\n                    ", "date": "2017.12.25", "title": "КЗП: Рискът от източване на карти по празниците е повишен "}
{"url": "http://www.monitor.bg/a/view/1443-%D0%A1%D1%82%D0%B0%D1%80%D0%B5%D1%86-%D0%B7%D0%B0%D0%B3%D0%B8%D0%BD%D0%B0-%D0%BF%D1%80%D0%B8-%D0%BF%D0%BE%D0%B6%D0%B0%D1%80-%D0%B2-%D0%B4%D0%BE%D0%BC%D0%B0-%D1%81%D0%B8/", "text": "\n                    93-годишен мъж е загинал при пожар в дома си, съобщиха от МВР. В района на СДВР, на ул. „Отец Паисий“ снощи след 23.00 часа в апартамент в жилищна сграда е обгоряла дограма и входна врата. Собственикът на жилището е починал от задушаване с изгорели газове. Той е бил сам в апартамента. Няма други пострадали и не се е налагало евакуиране на хора. Щетите от пожара не са били големи.50-годишен мъж пък е пострадал при пожар в къща във вилна зона „Витошица“ над манастира „Св. Петка“ в Банкя. Инцидентът е станал вчера към 17.30 часа. На сигнала са се отзовали два пожарни автомобила, 9 служители и линейка. Пострадалият е собственик на къщата. Той е с изгаряния по ръцете, но не е тежко ранен. Мъжът е бил транспортиран в болнично заведение. Пожарът е тръгнал от печка на твърдо гориво и е засегнал покрива на къщата.\n                    ", "date": "2017.12.25", "title": "Старец загина при пожар в дома си "}
{"url": "http://www.monitor.bg/a/view/1073-%D0%92%D1%8A%D0%BD%D1%88%D0%BD%D0%BE-%D0%9D%D1%8F%D0%BC%D0%B0-%D0%B4%D0%B0%D0%BD%D0%BD%D0%B8-%D0%B7%D0%B0-%D0%BF%D0%BE%D1%81%D1%82%D1%80%D0%B0%D0%B4%D0%B0%D0%BB%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B8-%D0%B1%D1%83%D1%80%D1%8F%D1%82%D0%B0-%D0%B2%D1%8A%D0%B2-%D0%92%D0%B8%D0%B5%D1%82%D0%BD%D0%B0%D0%BC/", "text": "\n                    Не е постъпвала информация за засегнати или пострадали от бурята български граждани на територията на Виетнам, съобщиха от пресцентъра на МВнР. Тайфунът „Тембин“, който в дните 20-22 декември т.г., удари територията на Република Филипини, причинявайки сериозни материални щети и според различни данни около двеста жертви, днес, 25 декември, навлезе в територията на южен Виетнам.„Тебмин“ е шестнадесетата тропическа буря за годината, образувала се в Южнокитайско море.„Тебмин“ ще засегне южната част на Виетнам – района на гр. Хошимин и делтата на р. Меконг, провинции Вунг Тао, Ка Мао, Бак Лиеу, Бен Че, Киен Зианф, Кън Тхъ. Тайфунът е със скорост на вятъра до 120 км/ч, като най-сериозен риск представляват последващите силни дъждове, наводнения и свлачища.Местните власти са издали забрана за ползване на плавателните съдове и малки рибарски лодки в зоните с очаквано най-голямо вълнение за дните 25 и 26 декември; предприети са мерки за евакуация на уязвими групи население в градовете Сок Чанг и Ча Винх - общо около 1 млн. души. Училищата са затворени за дните 25 и 26 декември.Към 14.00 часа българско време на 25 декември в Посолството на Р България в Ханой няма постъпила информация за засегнати или пострадали от бурята български граждани на територията на Виетнам. Посолството е в контакт с Управление „Външни отношения“ – гр. Хошимин.Българските граждани, намиращи се в южен Виетнам, трябва да проявят нужната предпазливост, да се осведомят подробно за актуалната местната обстановка и рисковете, като спазват стриктно указанията за безопасност на ангажираните служби.При нужда българските граждани могат да се свържат с Посолството на Република България в Ханой на денонощния дежурен тел.: +84 123 940 9129.\n                    ", "date": "2017.12.25", "title": "Външно: Няма данни за пострадали българи при бурята във Виетнам "}
{"url": "http://www.monitor.bg/a/view/34247-%D0%92%D0%B8%D1%82%D0%BB%D0%B5%D0%B5%D0%BC-%D0%B8-%D0%95%D1%80%D1%83%D1%81%D0%B0%D0%BB%D0%B8%D0%BC-%D1%81%D0%BF%D0%B0%D1%85%D0%B0-%D1%81%D0%BF%D0%BE%D0%BA%D0%BE%D0%B9%D0%BD%D0%BE-%D0%B2-%D0%BA%D0%BE%D0%BB%D0%B5%D0%B4%D0%BD%D0%B0%D1%82%D0%B0-%D0%BD%D0%BE%D1%89/", "text": "\n                    Ситуацията във Витлеем и Ерусалим тази нощ беше спокойна, съобщи bTV.  По думите на пратеника на телевизията в Израел Десислава Ризова има нещо като „официална договорка” между различните враждуващи лагери и групи по светлите празници да не се стига до напрежение и сблъсъци.Политическата ситуация в страната остава сложна.\n                    ", "date": "2017.12.25", "title": "Витлеем и Ерусалим спаха спокойно в коледната нощ"}
{"url": "http://www.monitor.bg/a/view/33051-%D0%A1%D1%82%D0%BE%D1%82%D0%B8%D1%86%D0%B8-%D1%81%D0%BA%D0%B8%D0%BE%D1%80%D0%B8-%D0%BE%D1%81%D1%82%D0%B0%D0%BD%D0%B0%D1%85%D0%B0-%D0%B1%D0%BB%D0%BE%D0%BA%D0%B8%D1%80%D0%B0%D0%BD%D0%B8-%D0%BD%D0%B0-%D0%BB%D0%B8%D1%84%D1%82-%D0%B2%D1%8A%D0%B2-%D0%A4%D1%80%D0%B0%D0%BD%D1%86%D0%B8%D1%8F/", "text": "\n                    Повреда в електрозахранването на френски лифт вгорчи коледната ваканция на стотици скиори – те останаха блокирани в кабинките на един от лифтовете в алпийския курорт Шамрус повече от два часа.За евакуацията на блокираните скиори бяха мобилизирани спасители от съседните курорти, както и два хеликоптера.Заклещените в кабинките туристи бяха пуснати един по един на земята с въжета, съобщи bTV.  Пострадали няма.Причините за тежката авария все още не са известни.\n                    ", "date": "2017.12.25", "title": "Стотици скиори останаха блокирани на лифт във Франция"}
{"url": "http://www.monitor.bg/a/view/11131-%D0%9A%D0%BE%D0%BB%D0%B0-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D1%86%D0%B5%D0%BD%D1%82%D1%80%D0%B0%D0%BB%D0%B0%D1%82%D0%B0-%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%B4%D0%B5%D0%BC%D0%BE%D0%BA%D1%80%D0%B0%D1%82%D0%B8%D1%82%D0%B5-%D0%B2-%D0%91%D0%B5%D1%80%D0%BB%D0%B8%D0%BD/", "text": "\n                    Кола се удари в централата на Германската социалдемократическа партия в Берлин, предаде ДПА, като се позова на данни на полицията. \nНа кадри от мястото на инцидента се вижда, че може би има пожар в колата и че няколко туби с бензин и бутилки със запалима течност са извадени от нея. Шофьорът е бил ранен и откаран в болница.\n\nНе се знае дали в сградата е имало събитие по време на инцидента.\n                    ", "date": "2017.12.25", "title": "Кола се вряза в централата на социалдемократите в Берлин   "}
{"url": "http://www.monitor.bg/a/view/17584-47-%D0%BF%D0%BE-%D0%A0%D0%B8%D1%85%D1%82%D0%B5%D1%80-%D1%80%D0%B0%D0%B7%D0%BB%D1%8E%D0%BB%D1%8F-%D0%B3%D1%80%D1%8A%D1%86%D0%BA%D0%B8%D1%8F-%D0%BE%D1%81%D1%82%D1%80%D0%BE%D0%B2-%D0%9A%D0%BE%D1%81/", "text": "\n                    Земетресение с магнитуд 4,7 по скалата на Рихтер е регистрирано край гръцкия егейски остров Кос, показва справка на интернет-страницата на Европейския средиземноморски сеизмологичен център (EMSC).\n\nЗеметресението е регистрирано край бреговете на остров Кос на 40 км северозападно от турския град Измир в 8:13 часа сутринта местно време (7:13 часа българско) на 25 декември на дълбочина от 17 км.\n\nНяма данни за жертви и разрушения, съобщи \"Фокус\".\n\n \n                    ", "date": "2017.12.25", "title": "4,7 по Рихтер разлюля гръцкия остров Кос "}
{"url": "http://www.monitor.bg/a/view/52555-%D0%A2%D0%B0%D0%B9%D1%84%D1%83%D0%BD%D1%8A%D1%82-%D0%A2%D0%B5%D0%BC%D0%B1%D0%B8%D0%BD-%D0%B4%D0%BE%D1%81%D1%82%D0%B8%D0%B3%D0%BD%D0%B0-%D0%92%D0%B8%D0%B5%D1%82%D0%BD%D0%B0%D0%BC-%D0%B5%D0%B2%D0%B0%D0%BA%D1%83%D0%B8%D1%80%D0%B0%D1%85%D0%B0-650-000-%D0%B4%D1%83%D1%88%D0%B8/", "text": "\n                    Тайфунът „Тембин”, който премина през Филипините и отне живота на близо 200 души, достигна до Южен Витенам.\n\nНад 650 000 души бяха евакуирани във Виетнам заради приближаването му. Очаква се в нощта срещу вторник стихията да достигне района на делтата на река Меконг в южната част на страната.\n\nБурята се придвижва с ветрове със скорост 100 км в час.\n„Тембин” ще е 16-ата тропическа буря, която връхлита тази година Виетнам. От началото на годината 390 души загинаха или изчезнаха безследно в тайфуни в страната, а над 650 бяха ранени. Щетите от бурите се оценяват на 52 трилиона донга (2,3 милиарда долара).\n                    ", "date": "2017.12.25", "title": "Тайфунът „Тембин” достигна Виетнам, евакуираха 650 000 души "}
{"url": "http://www.monitor.bg/a/view/86046-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%BB%D1%8F%D1%80%D0%BD%D0%B8%D1%86%D0%B8-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%85%D0%B0-%D0%91%D1%8A%D0%B4%D0%BD%D0%B8-%D0%B2%D0%B5%D1%87%D0%B5%D1%80-%D0%BD%D0%B0-%D0%BE%D1%81%D1%82%D1%80%D0%BE%D0%B2-%D0%9B%D0%B8%D0%B2%D0%B8%D0%BD%D0%B3%D1%81%D1%82%D1%8A%D0%BD/", "text": "\n                    В навечерието на Бъдни вечер с малкото ветроходно корабче \"Аустралис\" втората група родни полярници, състояща се от 9 души, при много силен вятър и 4 метрови вълни достигна българския бряг на о-в Ливингстън. Това съобщи проф. Христо Пимпирев, председател на Управителния съвет на Българския антарктически институт, цитиран от БТА.Огромни ледени блокове затрудниха достъпа до плажа. Логистичен екип, пристигнал преди месец на полярната ни база \"Св. Климент Охридски\" с малка надуваема лодка, пренесе багажа, главно хранителни продукти и научна екипировка.В момента в българската база се намират 18 души. Те посрещнаха Бъдни вечер според българските традиции с трапеза със седем постни ястия – пълнени чушки, сърми, боб, ошав, зелева салата, ябълков сладкиш и питка с пара. Тя се падна не геофизика Васил Гурев. За добро настроение имаше изпълнения с китара и акордеон, разбира се и коледари.Днес на светлия християнски празник Коледа, двамата именници, проф. Христо Пимпирев и Христо Михайловски приемат поздравления, а са и дежурни в кухнята.Целият екип от българската база пожелава весели празници, здраве и късмет на всички, се казва в съобщението на полярниците ни.\n                    ", "date": "2017.12.25", "title": "Българските полярници посрещнаха Бъдни вечер на остров Ливингстън"}
{"url": "http://www.monitor.bg/a/view/58340-%D0%9F%D0%BE%D1%87%D0%B8%D0%BD%D0%B0-%D0%B1%D0%B8%D0%B2%D1%88%D0%B8%D1%8F%D1%82-%D0%BE%D0%BA%D1%80%D1%8A%D0%B6%D0%B5%D0%BD-%D0%BF%D1%80%D0%BE%D0%BA%D1%83%D1%80%D0%BE%D1%80-%D0%BD%D0%B0-%D0%92%D1%80%D0%B0%D1%86%D0%B0/", "text": "\n                    Бившият окръжен прокурор на Враца Светозар Лозанов е починал на Бъдни вечер, съобщи семейството му. 55-годишният обвинител е издъхнал от кръвоизлив в стомаха във врачанската болница.\n\nСветозар Лозанов беше окръжен прокурор в града под Вола в два последователни мандата - от 2004 до 2014 г. Фатален инцидент със сина му преди няколко години го е измъчвал до сетния му дъх и е отключил тежкото му заболяване, разкриват негови приятели.\n\nПрощаването с известния юрист е насрочено за 26 декември. Опелото ще започне в 12 ч. в храма \"Св. Николай Мирликийски\" в центъра на Враца. Погребението е от 13.30 ч. в стария гробищен парк на града.\n                    ", "date": "2017.12.25", "title": "Почина бившият окръжен прокурор на Враца"}
{"url": "http://www.monitor.bg/a/view/60085-%D0%A0%D0%B5%D1%81%D1%82%D0%BE%D1%80%D0%B0%D0%BD%D1%82%D0%B8%D1%82%D0%B5-%D0%B2-%D0%A1%D0%BE%D1%84%D0%B8%D1%8F-%D0%BF%D0%BE%D0%B4-%D0%BB%D1%83%D0%BF%D0%B0-%D0%BF%D1%80%D0%B5%D0%B4%D0%B8-%D0%B5%D0%B2%D1%80%D0%BE%D0%BF%D1%80%D0%B5%D0%B4%D1%81%D0%B5%D0%B4%D0%B0%D1%82%D0%B5%D0%BB%D1%81%D1%82%D0%B2%D0%BE%D1%82%D0%BE/", "text": "\n                    НСО и Агенцията по храните влязоха в кухните на елитните столични ресторанти. Преди пристигането на гостите за европредседателството ни се проверява при какви условия и от кого ще се приготвя храната, съобщи bTV.ВИП гостите за европредседателството сами ще избират менюто си. НСО и Агенцията по храните обаче ще следят под лупа как се приготвят всички блюда.Пътят на храната – от складовете до трапезата, се проверява няколко пъти. Първо по документи, после – по хладилници и блюда.\n                    ", "date": "2017.12.25", "title": "Ресторантите в София под лупа преди европредседателството"}
