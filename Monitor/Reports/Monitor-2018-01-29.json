{"url": "http://www.monitor.bg/a/view/78511-%D0%94%D0%BE-18-%D0%B3%D1%80%D0%B0%D0%B4%D1%83%D1%81%D0%B0-%D1%83%D1%82%D1%80%D0%B5-%D1%81%D1%82%D1%83%D0%B4-%D0%B8-%D1%81%D0%BD%D1%8F%D0%B3-%D0%B2-%D1%81%D1%8A%D0%B1%D0%BE%D1%82%D0%B0/", "text": "\n                     \n\n \n\nПрез нощта ще е ясно, а утре ще е предимно слънчево. Ще духа слаб до умерен вятър от запад-северозапад, който през деня временно ще се усили. Минималните температури ще са между минус 2° и 3°, а максималните – между 13° и 18°. Такава е прогнозата за времето на Националния институт по метеорология и хидрология (НИМХ), съобщи дежурният синоптик Боряна Маркова за „Фокус“.\n\nПо Черноморието ще е предимно слънчево. Ще духа слаб до умерен вятър от запад-югозапад, който до края на деня ще се ориентира от северозапад. Максималните температури ще са 12-15°, а температурата на морската вода ще е 6-7°. Вълнението на морето ще бъде 1-2 бала.\n\n \n\nВ планините също ще е предимно слънчево. Ще духа умерен, по билото на Стара планина силен северозападен вятър. Максималната температура на височина 1200 метра ще бъде около 8°, на 2000 метра – около 1°.\n\n \n\nПрез следващите два дни също ще преобладава слънчево време. В сряда вятърът ще отслабне, в много райони и ще стихне. Дневните температури ще са с 2-3 градуса по-ниски. В четвъртък в Източна България ще духа слаб до умерен югозападен вятър. Отново ще се затопля. В петък облачността ще се увеличи и след обяд от запад ще започнат валежи от дъжд. Ще е все още сравнително топло, но привечер и през нощта срещу събота от северозапад бързо ще нахлува студен въздух и със застудяването дъждът ще преминава в сняг.  \n                    ", "date": "2018.01.29", "title": "18 градуса утре, студ и сняг в събота "}
{"url": "http://www.monitor.bg/a/view/76707-%D0%9F%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D1%81%D0%B5-%D0%B7%D0%B0%D0%B5-%D1%81-%D0%B1%D0%B8%D1%82%D0%B8%D1%8F-%D0%BB%D0%B5%D0%BA%D0%B0%D1%80-%D0%B2-%D0%A1%D0%B2%D0%B8%D1%89%D0%BE%D0%B2/", "text": "Докторът е с разцепена вежда и комоцио\n                    Районната прокуратура в Свищов подхвана случая с бития лекар. В събота около 19,30 ч. д-р Иво Караджов е нападнат пред входа на болницата, докато отивал нощна смяна. Нападателят, който до този момент е неизвестен, му нанася кроше в лицето, след което изчезва. От удара лекарят пада в безсъзнание. Настанен е за лечение в отделението по неврология на местната болница.В понеделник от районната прокуратура в крайдунавския град съобщиха, че по случая има образовано досъдебно производство. „Незабавно е извършено освидетелстване на пострадалото лице, както и оглед на местопроизшествието и разпити на свидетели. В резултат на нападението на доктора са причинени следните травматични увреждания: спукване на дясна вежда, оток на десен клепач и комоцио. Пострадалият не съобщава за липса на вещи. Проверяват се всички версии относно мотива на нападението. Включително и наличие на връзка с упражняваната от пострадалия професия. Работата по случая продължава, съобщават от държавното обвинение.\n                    ", "date": "2018.01.29", "title": "Прокуратурата се зае  с бития лекар в Свищов"}
{"url": "http://www.monitor.bg/a/view/50226-%D0%A4%D0%B8%D1%80%D0%BC%D0%B8%D1%82%D0%B5-%D1%81-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%B8%D0%BA-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%BB%D0%B8%D1%87%D0%BD%D0%B8%D1%82%D0%B5-%D0%B4%D0%B0%D0%BD%D0%BD%D0%B8/", "text": "КЗЛД ще води регистър на тези служители, назначават се поне 45 000 души\n                    От 25 май фирмите у нас трябва да имат специален експерт, който да следи за защитата на личните данни на своите клиенти или служители. Това предвижда Общият регламент за личните данни, който експерти и представители на властта обсъждаха в НДК, във връзка с БГ председателството на ЕС. В него се залагат по-стриктни правила и повишена отчетност за администраторите на лични данни в целия ЕС.По думите на Венцислав Караджов, който оглавява Комисията за защита на личните данни, у нас има 450 000 администратори на лични данни, а такъв служител трябва да определят 45 000 от тях. Причината е фактът, че това изискване важи за онези фирми, както и други администрации – държавни и местни, които имат над 250 служители. 38 000 са администраторите на данни в сферата на здравеопазването, като половината от тях – болници, клиники, лаборатории, също ще трябва да си назначат такъв експерт.Според Караджов тези 45 000 служители няма да са достатъчни, а големите компании трябва да предвидят поне 2-3 служители, които да бъдат обучени. КЗЛД пък ще води регистър на тези лица, като фирмите са задължени да подадат специално заявление. Тези експерти обаче трябва да имат съответните познания. Именно в тази връзка комисията ще издаде и методика, а евентуално от март или април към тях ще заработи и обучителен център.Законовите промени, с които този регламент ще бъде въведен в родната нормативна база, вече са готови, но все още са в процес на съгласуване и обществено обсъждане.Занапред пък ще работи и Европейски борд, който ще надзирава защитата на личните данни и ще помага на комисиите на национално ниво.Междувременно представиха и социологическо проучване доколко фирмите и бизнесът у нас са запознати с новия регламент. От 12 000 компании, обратен отговор върнали само 228. Оказа се, че само 12,7% от тях имат човек, който отговаря за защитата на личните данни, а останалите над 54 % - не. Според 35 на сто това ще доведе и до допълнителни административна тежест.От своя страна министър Лиляна Павлова обясни, че защитата на личните данни е топприоритет на БГ председателство на ЕС. По думите й сме наследили 15 от най-тежките досиета от Естония в сферата на цифровия пазар и се надява до края на 2018-та да се приемат и останалите регламенти за защита на личните данни.Според еврокомисаря Мария Габриел пък регламентът представлява солидна рамка за изграждане на доверие в цифровата среда. „Те полагат условията на бъдещата конкурентоспособност на европейските дружества“, коментира още Габриел.\n\n\n                    ", "date": "2018.01.29", "title": "Фирмите с отговорник за сигурността на личните данни"}
{"url": "http://www.monitor.bg/a/view/69208-%D0%9A%D0%BC%D0%B5%D1%82%D1%8A%D1%82-%D0%BD%D0%B0-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%9B%D1%8A%D0%B2%D1%87%D0%B5%D1%82%D0%B0%D1%82%D0%B0-%D1%81%D0%B0-%D0%B5%D0%B4%D0%BD%D0%B0-%D0%B4%D0%BE%D0%B1%D1%80%D0%B0-%D0%BA%D0%B0%D1%83%D0%B7%D0%B0-%D0%BA%D0%BE%D1%8F%D1%82%D0%BE-%D0%BD%D0%B8-%D0%BE%D0%B1%D0%B5%D0%B4%D0%B8%D0%BD%D0%B8/", "text": "Кметът на Пазарджик: Лъвчетата са кауза, която ни обединява\n                    Модернизация на зоопарка в Пазарджик, в който бе решено окончателно да бъдат настанени двете лъвчета Терез и Масуд, планира общината. Това стана ясно от изказване на кмета Тодор Попов, който коментира прегласуваното решение на общинските съветници в Разград да подарят на Пазарджик животните, родени на 8 септември миналата година.„Наясно съм, че ние сме хората, които ще понесат цялата отговорност, но смятам, че така е правилно. Оттук насетне всичко, което се случва, ще стане пред очите ви, поясни Попов във връзка със съдбата на лъвчетата, които едва не бяха стъпкани от своята майка в разградския зоопарк. Относно случая с животните, който трогна цяла България, а драмата по намирането на нов дом за тях и опитите да бъдат изведени от страната се следяха изкъсо от всички, в това число от „Монитор“ и от „Телеграф“, който плати за изхранването им с изключително скъпото сухо мляко, от което те се нуждаеха в първите месеци след раждането си, Попов каза също така, че бил наясно, че ще го „вдигнат на балон“, ако се случи нещо с Терез или Масуд, но поемал предизвикателството.„Спасяването на двете лъвчета е наша кауза, за която ще търсим и партньорството на природозащитниците. Моето желание е да се обединим в тази кауза и заедно да се справим“, посочи градоначалникът. Той допълни, че ще бъдат поканени представители на природозащитниците, включително и жената, която се грижи за лъвчетата до момента (б.а.-д-р Марина Иванова), за да се разбере какво е тяхното здравословно състояние.Попов разясни, че има стратегия за развитието на парк-остров „Свобода“ и част от нея включва обогатяването на зоокъта. Визията включвала и новия мост към Зоната на здравето, който ще бъде ремонтиран и ще се изгради един от най-хубавите паркове в страната. „Това не е прищявка, а желание на хората, които посещават острова, да имат възможност да се запознаят с повече представители на фауната“, подчерта Попов. И обобщи: „След като в петък ОбС в Разград гласува за лъвчетата да бъдат предоставени на Пазарджик, ние вече можем да заявим и своите действия. Досега ние не бяхме страна по този спор, тъй като де юре нямахме никакви основания да се намесваме.“ Попов за пореден път увери, че общината има опит с отглеждането на четири тигърчета и техните родители.Иначе в Пазарджик вече кипяла усилена работа по подготвянето на клетките за малките лъвчета. Те отговаряли на всички стандарти. По думите на Попов новият дом на Терез и Масуд ще бъде готов до месец и половина.Според ветеринарния лекар д-р Паун Лазаров, който се грижи за животните в зоокъта пък, двете лъвчета, които ще пристигнат скоро в Пазарджик, трябва да преминат от мляко към месо, тъй като вече са на четири месеца. Това щяло да се случи, след като бъдат обстойно прегледани. Имало вероятност едното от лъвчетата да има проблеми с костите, но не било ясно дали става дума за рахит или генетична обремененост. Това също подлежало на изследвания.\n                    ", "date": "2018.01.29", "title": "Модернизират новия дом на Терез и Масуд"}
{"url": "http://www.monitor.bg/a/view/5500-619-%D1%83%D1%87%D0%B8%D0%BB%D0%B8%D1%89%D0%B0-%D0%B2-%D0%B3%D1%80%D0%B8%D0%BF%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F/", "text": "\n                    Средно във всяко четвърто училище учебните занятия са прекратени, заради обявената грипна ваканция. 619 училища са затворени от общо 2380 в страната.138 училища в област Бургас са в грипна ваканция до 2 февруари включително, а в София - област няма учебни занятия в 98 училища. 276 школа в столицата остават затворени до 6 февруари включително. Обявена грипна ваканция има в 47 училища в област Хасково и в 44 училища в област Ямбол. Учениците от 13 школа в Габрово също не учиха днес . Днес няма да учат в 2 училища в област Видин – СУ „Хр. Ботев“ – гр. Белоградчик, в ОУ „Васил Левски“ – с. Бойница, както и в ОУ „ Св. Св. Кирил и Методий“ – с. Ставерци – община Долна Митрополия, област Плевен. В София-област пък грипната ваканция се прекратява и от утре учениците са на училище.\n                    ", "date": "2018.01.29", "title": "Всяко четвърто училище в грипна ваканция"}
{"url": "http://www.monitor.bg/a/view/82571-%D0%92%D0%BB%D0%B0%D0%B4%D0%B8%D0%BA%D0%B0%D1%82%D0%B0-%D0%9A%D0%B8%D0%BF%D1%80%D0%B8%D0%B0%D0%BD-%D0%BF%D0%BE%D0%B8%D1%81%D0%BA%D0%B0-%D0%B8%D0%BC%D0%BE%D1%82-%D0%B7%D0%B0-10-%D0%B3%D0%BE%D0%B4%D0%B8%D0%BD%D0%B8/", "text": "\n                    Старозагорската митрополия да получи безвъзмездно имот частна общинска собственост насред парка Аязмото за 10, а не 5 години, настоя владиката Киприан по време на предварителна среща с местните парламентаристи.Обектът, полуразрушен ресторант , закупен от общината срещу 280 000 лв преди 3 години от банка-кредитор на фалирало търговско дружество ще бъде превърнат в музей на църквата и на предходните митрополити . Към този момент обаче липсва идеен проект, най-рано той ще бъде изготвен през следващите три месеца.По време на срещата не стана ясно колко средства ще бъдат необходими за реализацията на намерението и по какъв начин те ще бъдат набрани.През миналата седмица общинските съветници се обединиха около идеята теренът от около 1 декар насред парка да бъде дарен под условие – през следващите 5 години митрополията да осъществи инвестиционното си намерение. Те настояха бъдещият музей да бъде не само църковен, в него да има раздел посветен на ландшафтното проектиране. По-дългия срок владиката оправда с тромавата съгласувателна процедура с Националния институт за недвижимото културно наследство. Част от територията на Аязмото е обявена за   паметник на парковото и градинското изкуство от национално значение. Старозагорски архитекти припомнят, че намиращият се в момента в окаяно състояние търговски обект  е проектиран от арх. Иван Попов през далечната 1968 г.Той е бил на второ място в националния конкурс за български павилион по време на световното изложение в Осака през 1970 година.Според тях сградата е уникална и най-доброто решение е тя да бъде възстановена.„Вас Бог и народното доверие са поставили на това място, за да решавате мъдро и по съвест, Вам принадлежи правото да решавате, но и върху вас лежи отговорността за взетите решения, отговорност пред Бога, отговорност пред историята, отговорност пред нас – гражданите на Стара Загора“,се казва в становището на 9-членния епархийски съвет до старозагорския градоначалник Живко Тодоров и общинските съветници. Решението за дарението предстои да бъде взето на заседанието от 31 януари. \n\n\n                    ", "date": "2018.01.29", "title": "Владиката Киприан поиска имот за 10 години"}
{"url": "http://www.monitor.bg/a/view/87177-%D0%9C%D0%B0%D1%82%D0%B5%D0%BC%D0%B0%D1%82%D0%B8%D1%87%D0%B5%D1%81%D0%BA%D0%B0%D1%82%D0%B0-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B2-%D0%A0%D1%83%D1%81%D0%B5-%D0%BF%D1%80%D0%BE%D1%82%D0%B5%D1%81%D1%82%D0%B8%D1%80%D0%B0-%D1%81%D1%80%D0%B5%D1%89%D1%83-%D0%BD%D0%B0%D0%BC%D0%B0%D0%BB%D0%B5%D0%BD-%D0%BF%D1%80%D0%B8%D0%B5%D0%BC/", "text": "\n                    Подписка против намаляването на приема на ученици след 7-ми клас в Математическата гимназия „Баба Тонка“ е организирана в Русе. Поводът за недоволството е, че Регионалното управление по образованието /РУО/ е отхвърлило предложението на директора Митко Кунчев за запазване на петте паралелки и редуцирането им до четири през следващата учебна година. Дългогодишният ръководител на школото реагира остро на това решение в социалните мрежи, а преподаватели, бивши и настоящи възпитаници го подкрепят.Заради негативните демографски тенденции е предвидено съкращение на общо 20 паралелки в различни училища в Русе. Само една от тях е в Математическата гимназия.Според Кунчев не е нормално да се съкращава приемът в едно училище с постигнати толкова добри резултати. „Не разбирам защо се ремонтира сградата на гимназията за 3,5 млн. лева, а общината предвижда да е празна до две-три години“, смята той. Пред журналисти директорът каза, ченамаленият прием ще доведе до проблеми с финансирането, като липсата на една паралелка ще намали бюджета с около 40 000 лева годишно.Кметът на Русе Пламен Стоилов е категоричен, че училищата трябва да се борят не за пари, а за качествено образование. Той допълни, че гимназията има преходен остатък от 66 291 лева от миналогодишния бюджет. Даде пример с Английската гимназия „Гео Милев“ в Русе, която също е елитна, и в която още преди години ръководството само е искало да отпадне една паралелка, тъй като увеличеният прием водел до приемане на ученици с по-нисък бал.Изпълняващият длъжността началник на РУО Росица Георгиева посочи, че при класирането в Математическата гимназия разликата между първия и последния приет ученик е 156 точки. „В профилираните гимназии трябва да влизат ученици с равни възможности, за да показват високи резултати“, категорична бе тя.\n                    ", "date": "2018.01.29", "title": "Математическата гимназия в Русе протестира срещу намален прием"}
{"url": "http://www.monitor.bg/a/view/20342-4-%D0%BF%D1%8A%D1%82%D0%B8-%D0%BF%D0%BE%D0%BC%D0%B0%D0%BB%D0%BA%D0%BE-%D0%BD%D0%BE%D0%B2%D0%B8-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%80%D0%B5%D0%B7-2017%D0%B0/", "text": "\n                    Рязък спад в редиците на новите българи през изминалата година показват статистиките. Според официалните данни те са 4 пъти по-малко в сравнение с предходната година. Това показва годишният доклад на комисията за българско гражданство към администрацията на президента. Така за 2017 година български паспорт са получили едва 3380 души. За сметка на това само година по-рано техният брой е бил близо 12 900 души. В доклада обаче не се посочват причините за тази промяна, въпреки факта, че последните години има трайна тенденция за покачване на броя на хората, поискали български лични документи.\n\n\n\nзаради българския си произход или заради родител българин. Такива са съответно 1436 и 1613 души. Други 307 са натурализирани по общия ред, тъй като от години живеят у нас или пък са сключили брак с нашенец. 12 души за взели гражданство заради някакви инвестиции, но нито един от тях не е крупен инвеститор, който да е вложил пари в проект от клас А. През 2017 година за своите заслуги към страната лични документи са взели и\n\n\n\nОтделно от това статистиката показва, че на 251 човека е възстановено БГ гражданството.\n\nПо традиция най-напред в класацията са македонците, като 1150 души са получили гражданство. На второ място се нареждат украинците, които са 710 човека. Интересен нюанс е, че израелците и турците изпреварват гражданите на Молдова, където има масирана българска диаспора и по принцип се нареждат в топ три. През 2017-а с родни документи са се сдобили 303 души от Израел, 294 от Турция, а молдовците са едва 207. Само година по-рано те са били над 1200 души или близо 6 пъти повече.\n\nСред желаещите да станат българи са още 194 сърби, 78 албанци, 41 арменци, 34 виетнамци и други. Сред екзотичните дестинации са още граждани от Кувейт, Корея, Еквадор, Венецуела, Конго, Етиопия, Нигерия, Индия и други.\n\n\n\n\nВръх Мусала да се казва Моисей или Св. Иван Рилски. Това са част от исканията към комисията по наименуване на обекти с национално значение към президента, става ясно от доклада й̀ за 2017 г. Така например Генчо Генев смята, че е по-подходящо Мусала да носи името връх Моисей, а пък областният управител на Софийска област Илиян Тодоров той да бъде преименуван на Св. Иван Рилски. И двете са отхвърлени от комисията с аргументите, че за това е нужно по-дълбок обществен дебат, а отделно от това има неясното и около етимология на името Мусала, както и липсва яснота как се е наричал този връх по време на Първата и Втората българска държава. Наред с това името Мусала е популярно и по света и това ще доведе до промяна на документи, карти, справочници. Друг буден гражданин пък има идея летището в София трябва да носи името „Паисий Хилендарски“. Комисията обаче също отхвърля това предложение, защото принципал е транспортното министерство, от което трябва да се потърси становище. Такова трябва да има и от Столична община. Двама души пък са поискали смяната на имената на два български града – Кърджали и Казанлък. Според Васил Иванов родопският град трябва да се казва Орфей, а според Петър Боров Казанлък трябва да бъде преименуван на Александровград. Комисията не е уважила исканията с мотива, че инициативата трябва да принадлежи на местните власти и да бъде подкрепена от мнозинството от жителите на града.\n\n\n \n                    ", "date": "2018.01.29", "title": "4 пъти по-малко нови българи през 2017-а"}
{"url": "http://www.monitor.bg/a/view/25543-%D0%A5%D0%BE%D1%82%D0%B5%D0%BB%D0%B8%D0%B5%D1%80%D0%B8-%D0%BF%D1%80%D0%B5%D0%B4%D0%BB%D0%B0%D0%B3%D0%B0%D1%82-50-%D0%BF%D0%BE%D0%B5%D0%B2%D1%82%D0%B8%D0%BD-%D0%A1%D0%B2-%D0%92%D0%B0%D0%BB%D0%B5%D0%BD%D1%82%D0%B8%D0%BD/", "text": "Влюбените харчат 300 лв. за романтично преживяване\n                    Малко повече от две седмици преди Празника на влюбените Свети Валентин хотелиерите са смъкнали цените на празничните пакети с 50%, показа справка на „Монитор“ в сайтовете за колективно пазаруване. В момента офертите са на доста приемливи цени в сравнение с други години, тъй като празникът се пада в сряда и собствениците се опитват да привлекат възможно най-много двойки.Румен Драганов, директор на Института за анализи и оценки в туризма, заяви, че влюбените са склонни да похарчат средно по около 250-300 лв., за да отбележат католическия празник. По думите му, въпреки че тази година Св. Валентиндвойките няма да се откажат от празненствата.Според Драганов цените на двудневните пакети, които включват и празнична вечеря, варират между 120 и 140 лв. Най-предпочитани пък отново са хотелите, които предлагат балнео-, спа и уелнес в зимните ни курорти Банско, Боровец, Пампорово, както и в по-големите градове.В Банско например най-евтините нощувки започват от 70 лева, но не в луксозен хотел, а в семейна къща. Освен спането в цената влиза и празнична вечеря. Ако пък искате да се поглезите с половинката в спа хотел, то ще трябва да дадете 180 лева за двамата. Ще можете да ползвате без пари сауна, парна баня и джакузи. Освен това, за да направят преживяването още по-романтично,а за закуска - домашна баница, пърленки и мекици. Проверка в платформата booking.com сочи, че места в най-големия ни зимен курорт все още се намират.За разлика от Банско в Боровец почти 90% от хотелите вече са пълни. И там хотелиерите предлагат почти идентични цени и оферти. Ако обаче искате по-нестандартен празник, срещу почти 400 лева може да прекарате две нощи в бунгало. Цената е за две нощи и за три лица, като дървената къщичка е оборудвана с всички необходими неща – от телевизор, до чинии и прибори в кухнята.В Пампорово пък можете да се забавлявате по време на най-романтичния ден в годината за 35 лева. В тази сума обаче не са включени закуски или вечеря. Полагат се само сауна, джакузи иСрещу 230 лева пък ще получите всички екстри. Така няма да се налага да доплащате за ядене, а освен това в навечерието на 14 февруари специален диджей ще се погрижи за настроението.Освен ски дестинациите голям брой хора ще изберат да почиват и в градовете с топли минерални извори като Велинград, Кюстендил, Сандански, Хисаря, Девин и Поморие.За да отседнете в петзвезден хотел във Велинград, ще трябва да се бръкнете с 275 лева за двудневен пакет, но на човек. В цената са включени нощувки, закуски, вечери и специална изненада от домакина, която обаче остава тайна. Освен това може да ползвате и пълния спа център на хотела.\n                    ", "date": "2018.01.29", "title": "Хотелиери предлагат 50% по-евтин Св. Валентин"}
{"url": "http://www.monitor.bg/a/view/44978-%D0%90%D0%BB%D0%BE-%D0%B8%D0%B7%D0%BC%D0%B0%D0%BC%D0%BD%D0%B8%D1%86%D0%B8-%D0%BD%D0%B0%D0%B5%D0%BC%D0%B0%D1%82-%D0%BC%D1%83%D0%BB%D0%B5%D1%82%D0%B0-%D1%87%D1%80%D0%B5%D0%B7-%D0%B8%D0%BD%D1%82%D0%B5%D1%80%D0%BD%D0%B5%D1%82-%D0%BE%D0%B1%D1%8F%D0%B2%D0%B8/", "text": "  39-годишен „куриер“ от Кюстендил предотврати опит за поредна измама\n                    Масово ало измамници наемат куриери чрез обяви в интернет. Такъв е и случаят с 39-годишен кюстендилец, който осуети опит за поредната телефонна измама. Само преди ден възрастна жена получила обаждане от мъж, който се представил за полицай. Обяснил й, че е необходимо да събере всичките си спестявания в един плик и да ги пусне през балкона на дома си. Общата сума, която успяла да събере жената била в размер на над 2 300 лв., както и златни накити. За нещастие на ало измамниците обаче въпросният куриер се оказал кюстендилец, който не предполагал, че е нает именно за тази цел.„39-годишният мъж е бил нает по телефона от фирма за дограма от Русе. Измамниците взели телефонния му номер от интернет и го помолили да занесе „чертежи“ за цялостна смяна на дограмата на жилището. За изпълнението на курса щял да получи хонорар от 300 лв.“, коментираха работещи по случая криминалисти. За нещастие на измамниците обаче веднага, след като взел пакета, 39-годишният мъж установил, че в него има пари и накити. Пратката била занесена в полицията, а по-късно парите и ценностите били върнати на жертвата.По случая е започнато досъдебно производство в РУ Кюстендил, уведомен е дежурен прокурор.Припомняме, че по същата схема – куриерска услуга за фирма за дограма, бе направен опит да бъде измамена 80-годишна кюстендилка, миналата година. Бяха й поискани 6 000 лв. Тогава наетият за куриерската услуга гражданин също предотврати щетата, като донесе парите в полицията.„Отново призоваваме гражданите: Не давайте пари, които са поискани по телефона! Не забравяйте, че полицейските служители не искат пари от гражданите. Вярвайте, че всяка поискана сума по телефона, както и да се е представил обаждащият се, ще бъде загубена“, апелира и говорителят на ОДМВР – Кюстендил, Катя Табачка. \n                    ", "date": "2018.01.29", "title": "Ало измамници наемат мулета чрез интернет обяви"}
{"url": "http://www.monitor.bg/a/view/55236-%D0%94%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D1%8F-%D0%B5-%D0%B5%D0%B4%D0%BD%D0%B8-%D0%BF%D0%B0%D1%86%D0%B8%D0%B5%D0%BD%D1%82%D0%B8-%D0%B4%D0%B0-%D0%BF%D0%BE%D0%BB%D0%B7%D0%B2%D0%B0%D1%82-%D0%BD%D0%BE%D0%B2%D0%B8-%D0%BC%D0%B5%D0%B4%D0%B8%D0%BA%D0%B0%D0%BC%D0%B5%D0%BD%D1%82%D0%B8-%D0%B0-%D0%B4%D1%80%D1%83%D0%B3%D0%B8-%D0%BD%D0%B5/", "text": "Не е ясно на какъв принцип са избрани осемте болници за прилагане на иновативните лекарства * Мит е, че витамин С е противопоказен за раково болните\n                    \n\n \n\n- Действително, 13 иновативни лекарства ще бъдат прилагани само в университетските болници \"Св. Георги\" в Пловдив и Варненската \"Св. Марина\", столичната „Царица Йоанна - ИСУЛ\", „Софиямед“, „Св. Иван Рилски\", Специализираната болница за активно лечение на хематологични заболявания, Специализираната болница за активно лечение на белодробни болести \"Св. София\" и Военномедицинска академия. Прави впечатление, че в списъка не е включена дори специализираната онкологична болница в София. Това е пълна недомислица. Комплексният онкологичен център в Пловдив, който е общински и обслужва пациентите с тези тежки заболявания от почти цяла Южна България, също не фигурира в списъка на лечебните заведения, които ще прилагат новите лекарствени продукти. В нашия регистър имаме над 50 000 болни, които очакват правилно лечение и модерни терапии. Центърът ни е с 65-годишна история и опит в онкологичното лечение и отговаря за 1,5 млн. души. Те имат всички права като български граждани с пациентите от университетските болници. Неравноправието е очебийно.\n\nСред въпросните 13 нови лекарства са и такива, които се прилагат при рак на белия дроб. Ние имаме над 1000 такива болни. Сред медикаментите са и такива за лечение на рак на гърдата. Жените с този проблем са над 8000. Ние лекуваме тези хора от момента на диагностицирането през целия ход на заболяването. За самия болен не е комфортно – той е свикнал с екипа, който го обслужва, и изведнъж да отиде на друго място. Тези болни са много чувствителни и всяка промяна за тях е травмираща. Освен това в нашия център имаме 150 легла за химиотерапия, докато в университетската болница „Св. Георги“ в Пловдив те са само 15. Как да стане лечението тогава? Дори болните да не бъдат настанявани на легла, а само да им се правят вливания, лекарите няма да успеят да поемат всички нуждаещи се. За да не се стига до проблеми в терапията на болните, в списъка трябва да бъде включен и центърът, както и други центрове в страната. Необходимо е той да се прецизира. Това може да направи работна група от изтъкнати онкоспециалисти, които познават най-добре нуждите на хората с ракови заболявания в нашата страна. Належащо е да се намери по-логично и по-справедливо за пациентите решение.\n\n \n\n\n\n \n\n- Най-вероятно има такива интереси и аз подозирам. Във всички случаи обаче, трябва да се разсъждава по посока на това какво е най-доброто за пациентите, къде, в кои лечебни заведения са концентрирани най-много болни за терапия и на тях да се даде възможност за натрупване на първоначалния опит. Ясно е, че новата терапия не може на 100% да бъде осигурена за всички нуждаещи се, но дори да се започне с по-малки количества за по-малък брой пациенти, постепенно с натрупване на опита на лекарите с новите терапии, ще се разшири и кръгът на болните.\n\nС наложения сега подход се лишават от възможността за иновативна терапия много пациенти – от областите Пловдив, Смолян и Пазарджик, което и почти цяла Южна България. По същия модел ще бъдат лишени и не малко болни от други части на страната. Откъдето и да бъде погледнато, това е дискриминация по отношение на лечението. Десетилетия наред гръбнакът на лечението на раково болни бяха онкологичните диспансери, сега центрове. За близо седем десетилетия те натрупаха опит и традиции, сега специалистите в тях са игнорирани. Университетските болници години наред не се занимаваха с онкологично болните, не провеждаха тяхното лечение, диспансеризация и наблюдение. Едва от скоро те започнаха да проявяват интерес, който обаче се оказа нездрав. Центровете – лечебните заведения с най-богата практика и опит в онколечението, изведнъж се оказаха извън кръга на богопомазаните.\n\nБуди недоумение още един факт.\n\n \n\n\n\n \n\n- За да извърви една молекула пътя до лекарство, разрешено за употреба, фармацевтичните компании инвестират над 1 млрд. евро или долара. Тъй като фирмите изразходват голям финансов ресурс, и цените на тези медикаменти са високи. Най-новата терапия е финансово токсична за здравноосигурителната ни система. Затова и НЗОК се затруднява.\n\nНа практика регистрационните проучвания на фаза 3 са преминали. Събрани са достатъчно медицински доказателства, тъй като едно ново лекарство се изпитва върху не по-малко от 1000 пациенти. Това означава, че въпросните доказателства са достатъчни за употребата му на територията на Европейския съюз, САЩ и Япония – това са трите паралелни регистрации, които му се правят, за да бъде пуснато в медицинска употреба. Оттам нататък, докато лекарите научат новия медикамент, свикнат да работят с него и го прилагат на специфичната българска популация (всяка популация има своите различия предвид типа хранене, стандарта на живот) са по-внимателни в проследяването на пациента, обикновено до три години след пускането на новия медикамент.\n\n \n\n\n\n \n\n- Освен от начина на живот, типа хранене, значение има и етническата група. Малцинствата имат своя специфика, с която ние, лекарите, се съобразяваме при предписването на терапията.\n\n \n\n\n\n \n\n- Основни са различните генетични характеристики. Например две специфични генетични мутации, които имат отношение към рака на гърдата и яйчниците – заради които се оперира Анджелина Джоли, са по-чести сред евреите.\n\n \n\n\n\n \n\n- Наблюденията ми върху средностатистическия българин са, че независимо от оплакванията му за липса на достатъчно пари, семейството осигурява всичко необходимо на болния, той е добре хранен и гледан, като се изпълнява в детайли всичко, което е препоръчано от лекарите. Това означава, че нашенецът е европеец, знае и може да се грижи за себе си. Пациентите от задружни семейства се справят много добре. В много от случаите се оказва, че ако се очаква с дадена терапия болният да живее 1,5 – 2 години, той живее поне още две години, без да прогресира заболяването му. Българският пациент е борец, той е роден сървайвър, а това е много добре – има дух и се справя много добре във всяка ситуация. Имам случаи на хора с метастази в костите, които са живи вече 20 години, обслужват се и се справят. Имам и такива, които са с разсейки от рак на гърдата или черния дроб, но са на крак вече десета година и са в добра кондиция. Имам излекувани пациенти с рак на белия дроб, които по мнението на медицината би трябвало да се умрели още преди години, но са живи и се чувстват добре.\n\n \n\n\n\n \n\n- По-скоро не. Говори се, че трябва да избягват витамин С, защото можел да стимулира деленето на раковите клетки. Такава опасност няма. Този витамин е водоразтворим, цялото му количество се освобождава бързо от организма. Натрупват се само мастно-разтворимите витамини. Рискът при тях е от хипервитаминоза. Това са А, Е, D и К. Червените меса могат да се употребяват, но да не се прекалява с тях. По време на химиотерапия диетата трябва да е висококалорична, допуска се червеното месо, стига човек да не е вегетарианец.\n\n \n\n- Вегетарианците и веганите по-неподатливи ли са на ракови заболявания?\n\n \n\n- В живота няма нищо абсолютно. Действително, при вегетарианците раковите заболявания се срещат по-рядко. Интересното е, че успяват да поддържат много добри резултати от изследванията. Костният им мозък се справя парадоксално добре. Те са много изобретателни в източниците на храна, която поддържа белтъчния им баланс. Вегетарианците като цяло много добре успяват да се грижат за себе си.\n\n \n\n \n\nВизитка:\n\n \n\n- Доц. Антоанета Томова е специалист по медицинска онкология\n\n", "date": "2018.01.29", "title": "Дискриминация е едни пациенти да ползват нови медикаменти, а други – не"}
{"url": "http://www.monitor.bg/a/view/72465-%D0%A4%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%81-%D0%BD%D0%BE%D0%B2-%D1%81%D1%82%D0%B0%D1%80-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82/", "text": "\n                    Саули Нийстьо e избран отново за президент на Финландия след преброяване на бюлетините. Не се наложи втори тур на изборите. Изоставането на следващият - опозиционният кандидат от \"Съюз на зелените\" Пекка Хаависто е 50% от гласовете.Окончателните резултати ще бъдат публикувани на 30 януари. Нийстьо е с 62,7% подкрепа, Хаависто е с 12,4%. На трето е претендентката от \"Истински финландци\" Лаура Хухтасаари с 6,9%. Пааво Вяюрюнен от движението на избирателите получи 6,2%, Матти Ванханен от управляващия \"Финландски център\" - 4,1%, Туула Хаатайнен от социалдемократите - 3,3%, Меря Кюлленен от \"Ляв съюза\" - 3%, Нилс Торвалдс от Шведската народна партия - 1,5%.По време на предизборната кампания рейтингът на Саули Нийнистьо сред финландците далеч надхвърляше популярността на другите кандидати. Дълго време той бе посочван за лидер и в проучванията на общественото мнение, като нивото на неговата подкрепа достигаше понякога и до 80%. Нийстьо избра прагматична позиция спрямо мощния съсед Русия като не води Финландия към НАТО, но иска да осигури американски ядрен чадър над страната си.Финландците са „сису” - освен че се славят със своята сдържаност, финландците са известни също с жилавост и стоицизъм. Това може да се отдаде на „сису” – финландско понятие, което обединява смелост, решителност и настойчивост пред лицето на несгодите. Финландците обясняват със „сису” това, че са били в състояние да отблъснат атаките на съветските си съседи през Втората световна война. След като преживява 6 века под шведско управление до 1809 г., Финландия става автономно Велико княжество на Руската империя до 1917 г., когато получава независимост след падането на царизма.  \n\n\n                    ", "date": "2018.01.29", "title": "Финландия с нов стар президент "}
{"url": "http://www.monitor.bg/a/view/22313-%D0%91%D1%80%D1%83%D0%BD%D0%BE-%D0%9C%D0%B0%D1%80%D1%81-%D0%B3%D1%80%D0%B0%D0%B1%D0%BD%D0%B0-%D1%88%D0%B5%D1%81%D1%82-%D0%BD%D0%B0%D0%B3%D1%80%D0%B0%D0%B4%D0%B8-%D0%93%D1%80%D0%B0%D0%BC%D0%B8/", "text": "\n                    Големият победител на 60-ата юбилейна церемония на наградите \"Грами\" е Бруно Марс. Арендби изпълнителят беше отличен с шест награди, сред които и най-престижните – за най-добър албум, за песен и за запис на годината. Артистът с хавайски корен получи грамофончето за албум за първи път.\nРапърът Джей-Зи не взе нито една от наградите в осемте категории, в които бе номиниран и реши да не пее на церемонията в \"Медисън Скуеър Гардън\" в Ню Йорк, посочва Ройтерс.Пет статуетки получи Кендрик Ламар, сред които за най-добра рап песен и най-добро рап изпълнение, а Ед Шийран взе две награди \"Грами\".Канадската певица Алесия Кара беше отличена в категорията най-добър нов артист.Кари Фишър бе удостоена посмъртно с \"Грами\" за аудиозаписа на спомените й от снимането на \"Междузвездни войни\". Посмъртно беше удостоен и легендарният Ленърд Коен.Церемонията в Ню Йорк беше белязана от политиката и социалните теми, а много от звездите носеха бели рози, в знак на солидарност с движенията срещу сексуалния тормоз.    \n\n\n                    ", "date": "2018.01.29", "title": "Бруно Марс грабна шест награди \"Грами\" "}
{"url": "http://www.monitor.bg/a/view/34576-%D0%94%D0%BE%D1%81%D1%82%D0%B8%D0%B3%D0%BD%D0%B0%D1%85%D0%BC%D0%B5-%D0%BF%D0%B8%D0%BA%D0%B0-%D0%BD%D0%B0-%D0%B3%D1%80%D0%B8%D0%BF%D0%B0/", "text": "\n                    За четвъртата седмица на тази година имаме стациониране на броя на болните, затова вече може да кажем, че сме достигнали пика на грипа, който предвидихме преди месеци, че ще е в края на месец януари. Това заяви директорът на Националния център по заразни и паразитни болести проф. Тодор Кантарджиев пред БНТ.Около 121 хиляди са били болните през последната седмица, уточни проф. Кантарджиев.  \"Първата седмица бяха 40 хиляди, втората седмица около 100 хиляди, 139 хиляди третата седмица и сега към 120 хиляди - известно стациониране и спадане, което другата седмица ще може да кажем дали ще доведе до спад и вече отмиране на емидемията\", каза той.В Националната референтна лаборатория на Центъра по заразни и паразитни болести за месец януари са били изследвани 772 материала, от които 273 са положителните проби. От тях около 240 са от групата Б - \"Ямагата\".Проф. Кантарджиев изрази надежда, че случаите на грип ще намаляват, но риск от втора вълна винаги има.Грипната ваканция продължава и през тази седмица в 6 области. Най-дълго ще почиват учениците в София-град - до 6 февруари включително, заради междусрочната ваканция. До сряда в грипна ваканция са училищата в Хасково и Ямбол, а до утре - в София-област, Бургас и Габрово. Заради грипната епидемия са ограничени профилактичните прегледи, ваксините, свижданията в болници и детските, и женски консултации.\n                    ", "date": "2018.01.29", "title": "Достигнахме пика на грипа"}
{"url": "http://www.monitor.bg/a/view/66794-%D0%9A%D1%8A%D1%81%D0%BC%D0%B5%D1%82%D0%BB%D0%B8%D1%8F-%D0%BF%D1%80%D0%B8%D0%B1%D0%B8%D1%80%D0%B0-26-15630-%D0%BB%D0%B5%D0%B2%D0%B0-%D0%BE%D1%82-%D0%A2%D0%BE%D1%82%D0%BE-%D0%94%D0%B6%D0%BE%D0%BA%D0%B5%D1%80/", "text": "\n                    \"Тото Джокер\" се оказа най-щедрата игра откъм парични печалби в тираж №8 на БСТ. Всъщност големият удар е само един - за 26 156,30 лева. Тази сума се събра от единствената уцелена тройка за 25 424,30 лева и 12 двойки по 61 лв. Направи го късметлия, заложил на 1 комбинация за \"5 от 35\" и на 35 за \"джокера\" (7 позиции) във фиш за 7,50 лв.\n\nВ I теглене на \"5 от 35\" паднаха 3 петици по 8837,10 лева, които се нареждат на второ място по големина в неделния тираж. Едната е улучена с четворен фиш за 2 лв., друга пък - с 2 комбинации (плюс 1 за \"джокера\") за 1,20 лв.\n\nДжакпотът в \"6от 49\" порасна с нови 76 870,94 лв. за последните 3 дни и стана 3 878 804,23 лева. До четвъртък, когато е тираж №9, се очаква към тях да се прибавят още към 70 000. В \"6 от 42\" скокът е с 19 398,76 лева, джакпотът - 18 106,87 лв., а новите попълнения - с около 20 000. в \"5/50 - 1/12 Зодиак\" си стоят непроменящите се 3 млн. лева, а в \"Рожден ден\" има 21 915. Така в джакпотите за тираж №9 ще се съберат над 7,7 млн. лева.\n\nВ \"5/50 - 1/12 Зодиак\" в тираж №8 паднаха неочаквано голям брой четворки по 500 лева - цели 51. Две от тях донесоха 1000 лв. на играч, пуснал 5 числа и 2 зодии плюс 4 комбинации за \"Тото Джокер\" за 2,40 лв.\n\n \n\nТото печалби\n\nТираж №8\n\n \n\n\"6 от 49\": Числа - (28, 29, 32, 38, 39, 48); 6 - няма, 5 - 4 по 6405,90 лв., 4 - по 76,70 лв., 3 - по 5,60 лв.; ДЖАКПОТ: 3 878 804,23 лв.\n\n \n\n\"6 от 42\": Числа -\n\n(2, 3, 7, 16, 35, 39 +6 за \"Втори шанс\"); 6 - няма, 5 - 5 по 2263,20 лв., 4 - по 33,30 лв., 3 - по 2,90 лв.; ДЖАКПОТ: 718 106,87 лв.\n\n \n\n\"5 от 35\": I теглене - (1, 19, 20, 23, 35); 5 - 3 по 8837,10 лв., 4 - по 102,20 лв., 3 - по 4,20 лв.; II теглене - (11, 16, 21, 24, 25); 5 - няма, 4 - по 103,90 лв., 3 - по 4,40 лв.\n\n \n\n\"5/50 - 1/12 Зодиак\": Числа - (1, 10, 11, 41, 50); Зодия 2 - Телец; 5+1 - няма, 5 - няма, 4+1 - няма, 4 - 51 по 500,00 лв., 3+1 - 9 по 100,00 лв., 3 - 264 по 10,00 лв., , 2+1 - 204 по 5,00 лв., 1+1 - по 1,50 лв., 2 - по 1,00 лв., 0+1 - по 1,00 лв.; ДЖАКПОТ: 3 000 000,00 лв.\n\n \n\n\"Тото Джокер\": Позиции - (1, 2, 3); Цифри – (6, 8, 2); 3 - 1 от 25 424,30 лв., 2 - 417 по 61,00 лв.; ДЖАКПОТ: 0,00 лв.\n\n \n\n\"Рожден ден\": Година 98, месец 03, дата 18, ден 4; I група - няма, II - няма, III - 1 от 432,00 лв., IV - 5 по 54,00 лв., V - 4 по 67,50 лв., VI - 11 по 19,60 лв., VII - 14 по 19,30 лв., VIII - 19 по 11,40 лв., IX - 42 по 7,70 лв., X - по 3,20 лв., XI - 111 по 3,90 лв., XII - по 1,90 лв., XIII - по 1,90 лв., XIV - по 1,20 лв., XV - по 0,99 лв.; ДЖАКПОТ: 21 915,12 лв.\n                    ", "date": "2018.01.29", "title": "Късметлия прибира 26 156,30 лева от \"Тото Джокер\""}
{"url": "http://www.monitor.bg/a/view/55726-%D0%9F%D0%B0%D0%BC%D0%B5%D0%BB%D0%B0-%D0%90%D0%BD%D0%B4%D0%B5%D1%80%D1%81%D1%8A%D0%BD-%D0%B2%D1%82%D1%80%D0%B5%D1%89%D0%B8-%D0%9C%D0%B0%D1%80%D1%81%D0%B8%D0%BB%D0%B8%D1%8F/", "text": "Сексбомбата напусна Малибу и вече живее във Франция\n                    Неостаряващата Памела Андерсън привлече вниманието на зрителите на срещата от 23-ия кръг на френското първенство между „Марсилия“ и „Монако“ (2:2). Русокосата сексбомба се настани в ложите на \"Велодром\", откъдето следеше внимателно изявите на новото си гадже Адил Реми, който защитава цветовете на марсилци.Андерсън беше облечена в прилепнала рокля, която разкриваше перфектната й фигура. Акцентът на облеклото й беше върху гърдите й, които 50-годишната актриса гордо беше изпъчила. За разлика от съседите си в трибуната на „Велодром“, които бяха с якета и шалове, Спасителката на плажа се перчеше по рокля без ръкави.Памела и Адил се запознават по време на миналогодишното Гран при на Монако във Формула 1 и оттогава любовта им разцъфтява. Канадската актриса дори се премести да живее във Франция при своя любим в началото на годината. Сексапилната блондинка е пуснала имението си в Малибу под наем и заедно с кучето вече обитава дома на футболиста. Преди няколко дни тя сподели в интервю в САЩ, че децата й са вече големи и тя може да отдели време за себе си.Преди Адил Реми Памела за последно излизаше с основателя на Уикилийкс Джулиан Асанж, но заради проблемите му с властите, те на практика не можеха да се виждат. Той живее в посолството на Еквадор в Лондон, където му дадоха убежище и няма право да излиза от него, защото ще го арестуват.На Памела явно й е омръзнал животът в самота и се е поддала на чара на 31-годишния Рами, коментират във Франция.Футболистът пък се раздели с майката на близнаците си Сидони Биемонт, а запознанството му с Андерсън е станало чрез техен общ приятел.\n\n\n                    ", "date": "2018.01.29", "title": "Памела Андерсън втрещи Марсилия"}
{"url": "http://www.monitor.bg/a/view/11229-%D0%9C%D0%B8%D0%BB%D0%B0%D0%BD-%D0%B2%D1%8A%D0%B2-%D0%B2%D1%8A%D0%B7%D1%85%D0%BE%D0%B4-%D0%BF%D1%80%D0%B5%D0%B4%D0%B8-%D0%BC%D0%B0%D1%87%D0%BE%D0%B2%D0%B5%D1%82%D0%B5-%D1%81-%D0%9B%D1%83%D0%B4%D0%BE%D0%B3%D0%BE%D1%80%D0%B5%D1%86/", "text": "Босът на „Юве“ разубеждава Буфон да не се пенсионира\n                    „Милан“ записа трета поредна победа в Серия А и показа, че излиза от кризата. Играчите на Дженаро Гатузо, които на 15 февруари ще гостуват на „Лудогорец“ в първи 1/16-финал за Лига Европа, спечелиха с 2:1 дербито срещу „Лацио“.Головете за „росонерите“ бяха дело на Патрик Кутроне и Джакомо Бонавентура, но първото попадение разбуни духовете в Италия. Причината е, че Кутроне вкара с ръка топката в мрежата, но това не бе забелязано от съдиите, които не пожелаха и консултация със системата за видеоповторения на спорни ситуации. Успехът изкачи „Милан“ до шестото място в класирането, но само за няколко часа. Причината е, че „Сампдория“ изненадващо победи с 1:0 като гост „Рома“ и отново дръпна с 3 точки пред „Милан“.Интересното е, че „росонерите“ поставиха и рекорд за този сезон в Серия А. А именно – по най-голям брой италианци в титулярния състав. Дженаро Гатузо заложи на седмина сънародници в стартовите 11 - Джанлуиджи Донарума, Давиде Калабрия, Леонардо Бонучи, Алесио Романьоли, Лука Антонели, Джакомо Бонавентура и Патрик Кутроне. Две от трите смени на Носорога също бяха италиански.Голямата новина за местните медии обаче си остава 40-ият рожден ден на легендата Джанлуиджи Буфон, който хвърли бомбата, че е съвсем близо до подписване на нов договор. Вратарят беше обявил, че ще се пенсионира след края на сезона и ще сложи край на бляскавата си кариера. Той обаче ще разговаря с клубния собственик Андреа Аниели и може да размисли. „Усещам подкрепата на всички и ще реша заедно с Андреа кое е най-добре за мен и за клуба“, сподели Буфон.\n\n\n                    ", "date": "2018.01.29", "title": "„Милан“ във възход преди мачовете с „Лудогорец“"}
{"url": "http://www.monitor.bg/a/view/234-%D0%9C%D0%B8%D1%88%D0%B8-%D0%91%D0%B0%D1%82%D1%88%D1%83%D0%B0%D0%B9-%D1%81%D0%BC%D0%B5%D0%BD%D1%8F-%D0%9E%D0%B1%D0%B0%D0%BC%D0%B5%D1%8F%D0%BD%D0%B3-%D0%B2-%D0%91%D0%BE%D1%80%D1%83%D1%81%D0%B8%D1%8F-%D0%94/", "text": "\n                    В „Борусия“ (Дортмунд) намериха нападател, който да замести потеглящия към „Арсенал“ Пиер-Емерик Обамеянг, твърди Bild. Това ще е нападателят на „Челси“ Миши Батшуай, който ще бъде преотстъпен до лятото. Двете сделки трябва да бъдат обявени официално днес. Другите два варианта за нов голаджия пред „Борусия“ бяха Оливие Жиру от „Арсенал“ и бившият играч на „Кьолн“ Антони Модест, който в момента е в Китай. “Жълто-черните” ще получат 63 млн. евро за Обамеянг и се очаква през лятото да ги инвестират в нов нападател.\n\nВ същото време „Борусия“ продължава и с плана да привлича млади и талантливи футболисти, които след време да продава за високи суми. Marca разкрива, че германският клуб ще вземе един от най-обещаващите играчи в юношеския национален отбор на Испания до 17 г. Става дума за Серхио Гомес, който е от школата на „Барселона“. „Борусия“ ще активира клаузата му от 3 млн. евро, а самият халф ще подпише за 4,5 години.\n                    ", "date": "2018.01.29", "title": "Миши Батшуай сменя Обамеянг в „Борусия“ (Д)"}
{"url": "http://www.monitor.bg/a/view/877-%D0%91%D0%B0%D1%80%D1%81%D0%B5%D0%BB%D0%BE%D0%BD%D0%B0-%D1%81%D0%B5-%D0%B8%D0%B7%D0%BC%D1%8A%D1%87%D0%B8-%D1%81%D1%8A%D1%81-%D1%81%D0%BB%D0%B0%D0%B1%D0%B0%D0%BA/", "text": "\n                    „Барселона“ обърна у дома „Алавес“ с 2:1 в среща от 21-ия кръг на испанската Примера дивисион. Рекордната покупка на каталунците Филипе Коутиньо започна за първи път като титуляр. Преди началото на двубоя Ерик Абидал пък връчи на Луис Суарес приза за най-добър играч в Примера за декември. Гостите поведоха с гол на Джон Гуидети (23) след пас на Ибай Гомес и дълго време удържаха преднината си. В 43-ата минута Меси от фаул нацели греда. През втората част превъзходството на каталунците все пак доведе до изравнителен гол на Луис Суарес (72) след центриране на Иниеста. Лионел Меси (84) пък изпълни перфектно пряк свободен удар и направи обрата пълен. Интересното е, че „Барса“ получи и съдийско рамо, след като в 87-ата минута топката се удари в ръката на Юмтити, но не последва дузпа за гостите. След 18-ия си успех за сезона „Барселона“ остава убедителен лидер с 57 точки и има 11 повече от втория „Атлетико“ (Мадрид).\n                    ", "date": "2018.01.29", "title": "„Барселона“ се измъчи със слабак"}
{"url": "http://www.monitor.bg/a/view/10741-%D0%93%D1%80%D0%B8%D1%88%D0%BE-%D0%BF%D0%BE%D0%B4-%D0%B2%D1%8A%D0%BF%D1%80%D0%BE%D1%81-%D0%B4%D0%BE-%D0%BF%D0%BE%D1%81%D0%BB%D0%B5%D0%B4%D0%BD%D0%BE-%D0%B7%D0%B0-%D0%A1%D0%BE%D1%84%D0%B8%D1%8F-%D0%9E%D1%83%D0%BF%D1%8A%D0%BD/", "text": "\n                    Организаторите на тенис турнира DIEMA XTRA Sofia Open ще се надяват до последно Григор Димитров да се възстанови и да участва в надпреварата от АТР 250 сериите. Тя започва на 4 февруари (неделя) в зала „Арена Армеец“, а първата ни ракета ще има яснота за контузията си до петък.\"Това не е контузия. Става въпрос за болка, която се получава от натоварване, разкри преди ден мениджърът му Георги Стоименов. - Усети я в мач срещу Макензи Макдоналд от втория кръг на Australian Open. Гришо се подложи на обстойни прегледи в Монако, а изследванията от тях ще излязат в края на седмицата\", допълни той.„Вярвам, че Григор Димитров ще направи всичко, което зависи от него, за да участва и да защити титлата си в София. Българската публика го очаква с нетърпение“, заяви ген.секът на БФТ Катерина Генова, с което отговори на въпрос дали тенисистът е използван като маша срещу президента на организацията Стефан Цветков.Веднага след открития урок, който даде на деца в родния си Хасково в неделя, Димитров се прибра в Монако. Ако изследванията му са добри, той ще се върне в края на седмицата в София заедно с треньора си Дани Валверду. Положителното за него в случая е, че като поставен под номер 1 в схемата няма да играе в първия кръг. Ако обаче лекарите му препоръчат лечение, Гришо ще пропусне не само турнира в София, а и най-малко този в Ротердам (12-18 февруари).От вчера Димитров вече е номер 4 в света, като бе изместен от Марин Чилич (Хър). Българинът обаче излезе на пето място в класацията Race to London, след като прескочи цели 31 места. Пред Гришо са Роже Федерер, Марин Чилич, Хьон Чун и Кайл Едмънд, а зад него е световният номер 1 Рафаел Надал.\n                    ", "date": "2018.01.29", "title": "Гришо под въпрос до последно за „София Оупън“"}
{"url": "http://www.monitor.bg/a/view/61162-%D0%9A%D0%B0%D1%80%D0%B0%D0%B8%D0%BB%D0%B8%D0%B5%D0%B2-%D0%B2%D0%BB%D0%B5%D0%B7%D0%B5-%D0%B2-%D1%82%D0%BE%D0%BF-10-%D0%BD%D0%B0-%D0%95%D0%B2%D1%80%D0%BE%D0%BF%D0%B0/", "text": "\n                    Момчил Караилиев се приземи на 16,52 м в сектора за троен скок по време на националния шампионат за юноши и девойки под 20 г. в зала „Асикс Арена”, където участва извън класирането. С това постижение той се изкачи на 9-о място в ранглистата на Европа за сезона, съобщи Bgathletic.com. Със същия резултат е и Денис Обертюшев (Рус), а лидер е сънародникът му Александър Юрченко с 16,97 м. И двамата обаче са със забрана от ИААФ да участват в международни състезания.В световната ранглиста Караилиев заема 13-о място. С резултата си от 17,05 м от 2017 г. той има покрит норматив за участие на световното в зала в Бирмингам през март.На шампионата през уикенда участваха още някои национали. Румен Димитров записа 16,03 м в тройния скок. Денис Димитров финишира на 6,87 сек. на 60 м. Митко Ценов даде време от 3:50,43 мин. на 1500 м, а Иван Попов измина 3000 м за 8:15,82 мин.В същото време в Букурещ (Рум) младата ни атлетка Александра Начева подобри личния си рекорд в скока на дължина. Тя се приземи на 6,08 м, като добави 17 см към най-доброто си постижение в дисциплината в зала.\n\n\n                    ", "date": "2018.01.29", "title": "Караилиев влезе в топ 10 на Европа"}
{"url": "http://www.monitor.bg/a/view/27744-%D0%97%D0%BE%D0%B3%D1%80%D0%B0%D1%84%D1%81%D0%BA%D0%B8-%D1%81%D1%82%D0%B0%D1%80%D1%82%D0%B8%D1%80%D0%B0-%D0%BF%D1%8A%D1%80%D0%B2%D0%B8-%D0%BE%D1%82-%D0%B1%D1%8A%D0%BB%D0%B3%D0%B0%D1%80%D0%B8%D1%82%D0%B5-%D0%B2-%D0%9F%D1%8C%D0%BE%D0%BD%D1%87%D0%B0%D0%BD/", "text": "Биатлонистите с най-натоварен календар - по 6 състезания\n                    Владимир Зографски ще открие българското участие на зимните олимпийски игри в Пьончан. Представителят ни в ски скоковете стартира с квалификациите на малка шанца още на 8 февруари, ако ги премине има и финали на 10-и. На 16-и са пресявките на голяма шанца, а състезанието е на 17-и.С най-натоварена програма ще са биатлонистите. При жените спринтът на 7,5 км е на 10-и, а на мъжете на 10 км - на 11-и. Преследванията са на 12-и, индивидуалните дисциплини на 15 и 20 км - на 15-и, на 17-и е масовият старт за жени на 12,5 км, а на 18-и за мъже на 20 км. Смесените щафети - 2х6 км жени и 2х7,5 мъже са на 20-и, женската щафета на 4х6 - на 22-и, а мъжката на 4х7,5 - на 23-и. В мъжкия ни тим са Красимир Анев, Владимир Илиев, Михаил Клечеров, Антон Синапов, Димитър Герджиков, а в женския - Десислава Стоянова, Емилия Йорданова, Стефани Попова, Милена Тодорова, Даниела Кадева.Дисциплините с най-големи шансове за български отличия са в сноуборда. Бордъркросът с Александра Жекова и паралелният гигантски слалом с Радослав Янков и Теодора Пенчева са съответно на 16 и 24 февруари. До края на игрите продължават и стартовете при ски бегачите, като последният при мъжете - на 50 км масов старт кл. стил евентуално с Веселин Цинзов и Йордан Чучуганов е на 24-и, а на 30 км при жените с Антония Григорова - на 25-и. По 5 състезания са предвидени и при алпийците - спускане, Супер Г, гигантски слалом, слалом и комбинация, където при мъжете ще дебютират Алберт Попов и Камен Златков, а при жените за 4-и път на олимпиада ще опита шанса си Мария Киркова.Павел Антонов има квалификации в 2 манша при шейните за мъже на 10 февруари и, ако ги премине - финали също в два на 11-и.Организаторите в Република Корея обявиха, че се очакват рекорден брой състезатели за зимни игри - потвърдени са общо 2925 заявки от 92 страни. На предишните в Сочи 2014 г. участваха 2858 спортисти от 88 страни.Най-голяма е делегацията на САЩ с 242-ма състезатели, Канада праща 226, а домакините имат 144 в 15 дисциплини. За първи път участие на зимна олимпиада ще направят спортистите от Малайзия, Сингапур, Еквадор, Еритрея, Нигерия и Косово.\n \n\n\n                    ", "date": "2018.01.29", "title": "Зографски стартира първи от българите в Пьончан"}
{"url": "http://www.monitor.bg/a/view/42464-%D0%9C%D0%B0%D0%B9%D0%BC%D1%83%D0%BD%D0%B8-%D0%BD%D0%B0%D0%BB%D0%B0%D0%B7%D0%B8%D1%85%D0%B0-%D0%A6%D0%A1%D0%9A%D0%90%D0%A1%D0%BE%D1%84%D0%B8%D1%8F-%D0%B2-%D0%93%D0%B8%D0%B1%D1%80%D0%B0%D0%BB%D1%82%D0%B0%D1%80/", "text": "\n                    Футболистите на ЦСКА-София получиха почивен следобед за първи път по време на лагера в Испания. Някои от играчите и треньорите се възползваха от свободното си време и разгледаха Гибралтар и популярната пещера, която се намира там.Мрачното време не се отрази на настроението на състезателите, а за усмивките им допринесоха и местните любимци - маймуните от вида маготи, които не могат да се видят на друго място в Европа. Играчите не пропуснаха да си направят селфита с дружелюбните домакини, като си тръгнаха с усмивки от нетрадиционната среща.След екзотичната визита тимът подновява двуразовите тренировки. Следващата контрола на ЦСКА-София е в сряда (31 януари) срещу „Спартак“ (Москва) от 18,30 часа. Тя ще се играе на стадион \"Естадио Мунисипал де Ла Линея\", който е в подножието на Гибралтарската скала. Двубоят ще бъде предаван на живо по „Диема Спорт“ и ЦСКА ТВ.\n \n\n\n                    ", "date": "2018.01.29", "title": "Маймуни налазиха ЦСКА-София в Гибралтар"}
{"url": "http://www.monitor.bg/a/view/64579-%D0%9A%D0%B5%D1%80%D0%B0%D0%BB%D0%B0-%D1%81%D0%B5-%D0%BE%D1%82%D0%BA%D0%B0%D0%B7%D0%B0-%D0%B4%D0%B0-%D0%B3%D0%BE%D0%BD%D0%B8-%D0%91%D0%B5%D1%80%D0%B1%D0%B0%D1%82%D0%BE%D0%B2/", "text": "\n                    Шефовете на „Керала Бластърс“ са решили да дадат последен шанс на Димитър Бербатов и засега българинът няма да бъде гонен, пишат индийските медии. Най-скъпоплатеният играч на тима бе пред преждевременно освобождаване заради слабите си изяви на терена и постоянните контузии. В договора на Бербо обаче била записана клауза за солена неустойка, ако някоя от двете страни прекрати преждевременно контракта. Именно това засега оставя бившия капитан на националния ни отбор в „Керала“, а от клуба ще бъде освободен друг чужденец – холандският нападател Марк Сифнеос.Според местното издание sportskeeda.com пък до дни тимът на Бербатов ще привлече бразилеца Нилмар. От него се очаква да засили атакуваща мощ на отбора, който се представя слабо от началото на сезона и заема петото място.\n \n\n\n                    ", "date": "2018.01.29", "title": "„Керала“ се отказа да гони Бербатов"}
{"url": "http://www.monitor.bg/a/view/80592-%D0%A1%D0%BF%D0%B5%D0%BD%D1%81-%D0%BF%D0%BE%D1%81%D1%80%D0%B5%D1%89%D0%BD%D0%B0-%D0%9F%D0%B8%D1%80%D0%B8%D0%BD-%D0%B2-%D0%90%D0%BB%D0%B0%D0%BD%D0%B8%D1%8F/", "text": "\n                    „Пирин“ (Благоевград) пристигна сутринта в Алания, където ще продължи втория етап от зимната си подготовка. Благоевградчани пътуваха до Истанбул с автобус, а после летяха със самолет до Средиземноморието. Те бяха настанени в хотел \"Сентидо\", където вече ги чакаше новото попълнение Спенс. С шотландеца групата играчи за лагера е вече от 24-ма, от които трима вратари, като към отбора в Истанбул се присъедини и новият страж Георги Георгиев. „Пирин“ ще изиграе утре първата си контрола в Турция, като съперник ще бъде арменският „Пюник“ (Ереван). Началният час на мача е 16:00 българско време.\n\nИначе Кайл Спенс е бивш юношески национал на Шотландия, който ще изкара пробен период при „орлетата“. 21-годишният играч за последно е бил част от нискоразредния английски „Кингстъниън“. Спенс има и три сезона в „Ковънтри“ след лятото на 2014-а, където се засече с бившия халф на „Левски“ Владимир Гаджев.\n                    ", "date": "2018.01.29", "title": "Спенс посрещна „Пирин“ в Алания"}
{"url": "http://www.monitor.bg/a/view/79255-%D0%A5%D1%83%D0%B1%D1%87%D0%B5%D0%B2-%D0%BF%D0%BE%D0%BF%D0%B8%D0%B2%D0%B0-%D1%82%D1%8A%D0%BD%D0%BA%D0%BE%D1%81%D1%82%D0%B8-%D0%BE%D1%82-%D0%95%D1%80%D0%BD%D0%B5%D1%81%D1%82%D0%BE-%D0%92%D0%B0%D0%BB%D0%B2%D0%B5%D1%80%D0%B4%D0%B5/", "text": "\n                    Националният селекционер Петър Хубчев, който кара стаж в Испания, ще се срещне с треньора на „Барселона“ Ернесто Валверде, обявиха от БФС. Както вече стана ясно, героят от САЩ 94 в момента e в Мадрид, където изгледа победата на „Атлетико“ срещу „Лас Палмас“ с 3:0. Хубчев е придружаван от асистента си Георги Донков и от селекционера на юношеския национален отбор до 19 години Ангел Стойков. Българският футболен съюз е издействал тримата да изкарат стаж в „Атлетико“ (Мадрид) и „Барселона“. Хубчев и компания ще посетят и \"Камп Ноу\", като в четвъртък ще гледат на живо срещата на „Барселона“ с „Валенсия“. Първият мач от полуфиналите на турнира за Купата на краля е от 22:30 часа. Преди двубоя спецът има планирана среща с Ернесто Валверде. Двамата ще обсъждат новостите във футбола, а тримата българи ще имат възможност да се запознаят отблизо с тренировъчния процес на „Камп Ноу“.\n \n\n\n                    ", "date": "2018.01.29", "title": "Хубчев попива тънкости от Ернесто Валверде"}
{"url": "http://www.monitor.bg/a/view/71903-%D0%A2%D0%B5%D1%80%D0%B2%D0%B5%D0%BB-%D0%9F%D1%83%D0%BB%D0%B5%D0%B2-%D0%B2-%D0%B1%D0%BE%D0%B9-%D1%81-%D0%BD%D0%BE%D0%BA%D0%B0%D1%83%D1%82%D1%8C%D0%BE%D1%80-%D0%B7%D0%B0-%D0%BF%D1%8A%D1%80%D0%B2%D0%B0-%D1%82%D0%B8%D1%82%D0%BB%D0%B0/", "text": "\n                    Тервел Пулев, който след бронзовия медал от олимпиадата в Лондон 2012 г. натрупа 7 победи с нокаут на професионалния ринг, ще играе за първа титла. Той ще излезе срещу 33-годишния Хюсеин Джинкара на 24 март Хамбург за пояса на Международната боксова организация (IBO), версия интерконтинентална в полутежка категория. Мачът ще бъде част от гала вечерта, в която основно събитие ще е боят между Анджели Франк и Себастиан Формела за титлата на IBC също интерконтинентална, обяви клубът организатор Wiking Boxteam. \"Този мач не бива да се пропуска. Един срещу друг ще застанат двама първокласни боксьори. Тервел, братът на Кубрат Пулев, е бронзов медалист от олимпийските игри в Лондон и има отлична техника. И двамата са силни и привличат вниманието. Ще им стискаме палци. Боят между нокаут чудовищата (KO-Monster) ще бъде потресаващо събитие\", се казва в съобщението за галата.\n\n33-годишният Хюсеин Джинкара, който е от турски произход, но живее в Германия, е боксьор само с победи в професионалния си актив. От 10 срещи той е побеждавал 10 пъти, 8 от които с нокаут. На 22 декември той би преди втория гонг Абдулнасер Делалик, ден преди Тервел да нокаутира Артьом Чарнякевич от Беларус. В събота пък Джинкара постигна 10-ия си успех с нокаут срещу грузинеца Гогита Гогриладзе в Истанбул.\n                    ", "date": "2018.01.29", "title": "Тервел Пулев в бой с нокаутьор за първа титла"}
{"url": "http://www.monitor.bg/a/view/37696-%D0%95%D0%BC%D0%B0%D0%BD%D1%83%D0%B5%D0%BB%D0%B0-%D0%B7%D0%B0%D0%B2%D0%B5%D0%B4%D0%B5-%D0%B3%D0%B0%D0%B4%D0%B6%D0%B5%D1%82%D0%BE-%D0%B2-%D0%94%D1%83%D0%B1%D0%B0%D0%B9/", "text": "\n                    Попфолк дивата Емануела се отдаде на заслужена почивка с новия си любим - Мартин Николов-Елвиса. Във Фейсбек 36-годишната певица сподели кадри от романтичната им екскурзия, най-впечатляващ сред които беше от прочутият аквариум, който е дом на над 33 000 морски обитатели.Това не е първият романтичен воаяж на Емануела с Мартин. През август двамата стегнаха куфарите за Рим и останаха там близо седмица. Тогава обаче изпълнителката на „Нотариално заверен“ показваше само ръката на любимия си, за да запази неговата анонимност. След приказката с нещастен край, в която главната роля грабна бизнесменът Димитър Динев-младши, певицата даде заявка, че ще запази следвщия си романс извън радара на папараците. Това не продължи дълго и още през октомври звездата на „Пайнер“ призна за връзката си с Елвиса. Те се познават от 17 години, но искрата между тях пламва едва миналото лято. \n\n\n                    ", "date": "2018.01.29", "title": "Емануела заведе гаджето в Дубай"}
{"url": "http://www.monitor.bg/a/view/39119-%D0%94%D0%B5%D0%B9%D0%B2%D0%B8%D0%B4-%D0%93%D0%B0%D1%80%D0%B5%D1%82-%D0%BE%D1%82%D0%BB%D0%B0%D0%B3%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B2-%D0%9D%D0%94%D0%9A-%D0%BF%D0%BE-%D0%B1%D0%BE%D0%BB%D0%B5%D1%81%D1%82/", "text": "\n                    Виртуозният цигулар Дейвид Гарет отмени концерта си в София по здравословни причини – той трябваше да свири у нас тази неделя, 4 февруари, като зала 1 на НДК бе напълно разпродадена още преди месец. Музикантът страда от остра дискова херния и не е в състояние да излиза на сцената. Първото канселирано шоу на секссимвола с германско-американски корени беше тази неделя, 28 януари, в Il Teatro Regio в Парма, като освен в София временно ощетена ще бъде и публиката в Грац, Люцерн, Киев, Хановер, Хамбург, Дюселдорф и Баден Баден.\n\n„Скъпи приятели, изключително много съжалявам, че не мога да свиря на тези концерти. Заедно с моя екип ще направим всичко възможно за по-бързото ми възстановяване, така че да ви посетя и да се срещнем скоро. Нямам търпение това да се случи, така че очаквайте скоро новини от мен. Обичам ви!“, казва Дейвид в обръщение към феновете си.\n\nОчаква се да бъде обявена нова дата за концерта на Дейвид Гарет и Жулиен Куентин в София, на който те ще представят класическата си програма, включваща произведения на Чайковски, Цезар Франк, Сарасате, Дворжак, Виторио Монти и др. Веднага след обявяване на новата дата, ще бъде съобщен редът за връщането на билетите за тези, които не могат да я посетят, съобщават организаторите от „БГ Саунд Стейдж“.\n\n \n                    ", "date": "2018.01.29", "title": "Дейвид Гарет отлага концерта в НДК по болест"}
{"url": "http://www.monitor.bg/a/view/7896-%D0%92%D0%B5%D0%BD%D1%86%D0%B8-%D0%92%D0%B5%D0%BD%D1%86-%D0%B8-%D0%9C%D0%BE%D0%B8%D1%81%D0%B5%D0%B9-%D0%BA%D1%83%D0%BA%D0%B5%D1%80%D0%B8-%D0%B2-%D0%9F%D0%B5%D1%80%D0%BD%D0%B8%D0%BA/", "text": "\n                    Хип-хоп изпълнителите Венци Венц и Моисей се скриха зад кукерски маски за да изгонят злите духове. Двамата се включиха в международния фестивал на маскарадните игри „Сурва“, който се провежда всяка година в Перник. Сред близо 7 хиляди участници, събрали се да почетат българските традиции, изпълнителите на „Единстевната“ почти останаха незабелязани. При първото сваляне на маските на певците обаче тълпа от фенове ги наобиколи. Докато Моисей беше щедър откъм позиране за селфи с тийнейджъри, Венци Венц отпрати всеки желаещ да стисне ръката му. Момчето, чието музикална кариера тръгна от X Factor, почти всяка година се включва в ритуала за гонене да духове, докато дуетната половинка на Павел посещава събора от 2016-а, макар в семейството му да има няколко поколения кукери.Моисей пристигна на площада в Перник с костюм и маска за чието създаване е допринесъл. Той подпомага фирма, която прави празнични облекла и няколко дни преди „Сурва“ стартира игра в социалните мрежи, с която даде шанс на фенова да спечелят кукерска маска. \n\n\n                    ", "date": "2018.01.29", "title": "Венци Венц и Моисей кукери в Перник"}
{"url": "http://www.monitor.bg/a/view/5024-smokie-%D0%B8%D0%B4%D0%B2%D0%B0%D1%82-%D1%81-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B0-%D0%BF%D0%B5%D1%81%D0%B5%D0%BD-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "\n                    Рок легендите от Smokie идват във Варна за голям концерт на 8 февруари в Двореца на културата и спорта. Поради огромния интерес организаторите пускат допълнителни VIP- места пред сцената. Групата подготвя за дългоочаваното им гостуване в Морската столица и изненада за своите почитатели - българска песен. Последният концерт на Smokie във Варна е бил през далечната 1981 година, когато на стадион „Юрий Гагарин“ се събират 12 000 зрители. Тази година новоремонтираната зала „Конгресна“ на ДКС, която е с капацитет от 5 000 места, ще бъде тясна за най-верните фенове на рок музиката. Групата пристига ден по-рано във Варна, заедно с два ТИР-а с техника и веднага се заема с подготовката на сцената за дългоочаквания купон. Един от основателите на групата Тери Утли, който е със Smokie от началото й споделя, че няма два еднакви концерта. Винаги е различно, хората са различни, емоцията, която се предава между артистите и публиката, е неповторима. Самите музиканти импровизират и общуват с хората различно. За концерта си във Варна роклегендите са подготвили един плейлист, но когато се качат на сцената, нещата може да се променят, в зависимост и от настроението на аудиторията.\n\nБилети от 30 до 40 лв. могат да бъдат намерени на касите на домакините от ДКС-Варна и в онлайн мрежата на Ticketpro.bg.\n                    ", "date": "2018.01.29", "title": "Smokie идват с българска песен във Варна  "}
{"url": "http://www.monitor.bg/a/view/50518-%D0%AF%D0%B2%D0%BE%D1%80-%D0%BE%D1%82-gravity-co-%D0%BF%D1%80%D0%B5%D0%B1%D0%BE%D1%80%D0%B8-%D0%B4%D0%B5%D0%BC%D0%BE%D0%BD%D0%B8%D1%82%D0%B5-%D1%81%D0%B8-%D0%B2-%D0%BD%D0%B0%D1%80%D0%BA%D0%BE%D0%BA%D0%BE%D0%BC%D1%83%D0%BD%D0%B0-%D0%B2-%D0%A5%D1%8A%D1%80%D0%B2%D0%B0%D1%82%D1%81%D0%BA%D0%B0/", "text": "\n                    Притежателят на един от най-топлите и характерни гласове в бг попа – Явор Захариев, е минал през 3-годишно лечение в наркокомуна в Хърватска. Като част от терапията си там той е работил като готвач. Процесът на лечение на фронтмена на Gravity Co продължава и сега под формата на консултации с психолози. „Това е проблем за цял живот, винаги има една червена лампа, която свети. Борбата ще продължи до края на живота ми и не мисля да се отказвам.“, споделя за interview.to Явор. Решението да се откъсне изцяло от средата си тук и да потърси помощ взима след като сестрите му в прав текст му заявяват „Не искаме да те погребем“. „Наркотиците те завличат, потапят те в безсмислие, в нехайство, отричат те от всичко, което обичаш и от всичко, на което си способен. Те стават твоя приоритет номер едно. Тежко е, но не е непреборимо, стига да искаш. В Хърватска се запознах с хора, минали през много по-тежки неща, и бяха истински пример за мен. Дадоха ми много смелост.“, изповядва се Захариев.\n\nНа 15 февруари той ще се качи на сцена за пръв път след пет годишна пауза. С Gravity Co се събират ексклузивно за концерт в столичния „Терминал 1“ и тъй като билетите свършиха месец преди събитието бандата насрочи втора дата – 21 февруари. Явор сравнява усещането да запее отново хитове като Empty World и Cry с карането на колело – в началото си неуверен и криволичиш, но после бъро хващаш правилната посока.\n                    ", "date": "2018.01.29", "title": "Явор от Gravity Co пребори демоните си в наркокомуна в Хърватска "}
{"url": "http://www.monitor.bg/a/view/60868-%D0%94%D0%B6%D0%BE%D0%BD-%D0%9B%D0%B5%D0%B4%D0%B6%D1%8A%D0%BD%D0%B4-%D0%B8-%D0%9A%D1%80%D0%B8%D1%81%D0%B8-%D0%A2%D0%B5%D0%B9%D0%B3%D1%8A%D0%BD-%D1%87%D0%B0%D0%BA%D0%B0%D1%82-%D0%BC%D0%BE%D0%BC%D1%87%D0%B5/", "text": "\n                    Певецът Джон Леджънд и манекенката Криси Тейган скоро ще посрещнат момченце в семейството си. Макар да се знае, че вторият им наследник е на път от ноември, звездната двойка криеше всякакви подробности около бебето. За пола му 32-годишната красавица загатна с кадър в Инстаграм. „Мама и нейното момче“, гласят думите й към снимка, на която гали наедрялото си коремче.Моделът и изпълнителят на All Оf Me си казаха заветното „да“ в Италия през 2013 г. Още тогава те дадоха заявка, че желаят голямо семейство, но след проблеми със зачеването, Криси се подложи на инвитро процедури и за двете бременности. Звездната двойка възпитава дъщеричка от 2016 г – Луна Симон.     \n\n\n                    ", "date": "2018.01.29", "title": "Джон Леджънд и Криси Тейгън чакат момче"}
{"url": "http://www.monitor.bg/a/view/63697-%D0%90%D0%BD%D0%B4%D0%B6%D0%B5%D0%BB%D0%B8%D0%BD%D0%B0-%D0%94%D0%B6%D0%BE%D0%BB%D0%B8-%D0%B7%D0%B0%D0%B2%D0%B5%D0%B4%D0%B5-%D0%B4%D1%8A%D1%89%D0%B5%D1%80%D0%B8%D1%82%D0%B5-%D1%81%D0%B8-%D0%B2-%D0%B1%D0%B5%D0%B6%D0%B0%D0%BD%D1%81%D0%BA%D0%B8-%D0%BB%D0%B0%D0%B3%D0%B5%D1%80/", "text": "\n                    Анджелина Джоли посети бежански лагер в Йордания в компанията на две от дъщерите си – Захара и Шайло. Срещата се проведе в подкрепа на кампанията TIGER, целяща да провокира интереса на останалите без дом сирийчета към образованието. Захара и Шайло сами проявили интерес да станат част от хуманитарната дейност на майка си, като също разговаряли с връстниците си на терен за ползите от оставането в училище. „След седем години на война, повечето сирийски бежанци са изразходили спестяванията си. Огромна част от тях живеят под прага на бедността – с по-малко от три долара на ден. Представете си какво би означавало това за вашето семейство“, призова звездата от „Да изчезнеш за 60 секунди“ по време на посещението си в лагера.\n\nТова е третата среща със сирийски бежанци, на която Шайло присъства заедно с Джоли. Останалите четири деца на актрисата ще останат в дома на семейството във Франция до края на визитата й в Йордания.\n                    ", "date": "2018.01.29", "title": "Анджелина Джоли заведе дъщерите си в бежански лагер"}
{"url": "http://www.monitor.bg/a/view/31594-%D0%98%D1%80%D0%BC%D0%B5%D0%BD%D0%B0-%D0%A7%D0%B8%D1%87%D0%B8%D0%BA%D0%BE%D0%B2%D0%B0-%D0%BE%D1%87%D0%B0%D0%BA%D0%B2%D0%B0-%D0%9F%D0%B8%D1%81%D0%BC%D0%B0-%D0%BE%D1%82-%D0%90%D0%BD%D1%82%D0%B0%D1%80%D0%BA%D1%82%D0%B8%D0%B4%D0%B0/", "text": "\n                    В Южния парк официално започнаха снимките за новия български игрален филм „Писма от Антарктида“, който се очаква да излезе по екраните в началото на 2019 г. Историята разказва за 33-годишната Диана – очен лекар, която живее сама със сина си Ники, защото баща му Симо е на експедиция на Южния полюс. Наскоро двамата са се преместили в София, където не познават никого, и Ники е в нова предучилищна група. Той е силно привързан към баща си и с нетърпение очаква неговите имейли и колети. Приема като скъпоценност всяко нещо, което получава от него, и го носи винаги със себе си.Сценарият на драмата е бил селектиран в престижната програма ScripTeast. Сценаристи са Теодора Маркова, Невена Кертова и Георги Иванов, получили наградата за най-добър сценарий на „Златна роза“ 2017 г. за хитовия филм „Дъвка за балончета“. Продуценти отново са Станислав Дончев и Теодора Стоилова.Главните роли са поверени на Ирмена Чичикова, Иван Стаменов, Диана Димитрова, позната като д-р Огнянова от сериала „Откраднат живот“, Мая Бабурска и Симеон Ангелов. Във филма ще участва и проф. Христо Пимпирев – ръководител на българската експедиция в Антарктида, който е съдействал за снимки на Ледения континент.Ирмена е в образа на майката на Ники, а Диана Димитрова е нейната приятелка Мария, която работи в галерия близо до БНТ, където също днес предстоят снимки. Най-интензивно ще се работи през март, издават от екипа.Режисьор на „Писма от Антарктида“ е Станислав Дончев, известен с филмите „Корпус за бързо реагиране” 1 и 2, както и сериалите „Забранена любов”, „Къде е Маги?” и „Откраднат живот“.\n\n\n                    ", "date": "2018.01.29", "title": "Ирмена Чичикова очаква „Писма от Антарктида“"}
{"url": "http://www.monitor.bg/a/view/62550-%D0%9F%D0%B5%D0%BD%D0%B5%D0%BB%D0%BE%D0%BF%D0%B5-%D0%9A%D1%80%D1%83%D1%81-%D1%81-%D0%BF%D0%BE%D1%87%D0%B5%D1%82%D0%B5%D0%BD-%D0%A1%D0%B5%D0%B7%D0%B0%D1%80/", "text": "\n                    Испанската актриса Пенелопе Крус ще добави в актива си с награди почетен „Сезар“. Звездата от „Вики, Кристина, Барселона“ ще получи отличието на 2 март в Париж в рамките на 43-ото издание на годишните награди на френската киноакадемия. „Тя е музата на големи кинотворци с блестяща латинска хубост, с фантастични роли още от кинодебюта си на 16 години, който я изведе сред най-големите актриси на нашето време“, заявиха организаторите на бляскавото събитие.Последният филм, в който красавицата се разписа с участие, е испанско-българската копродукция „Да обичаш Пабло“. Ленатата проследява любовната афера на наркобарона Пабло Ескобар с тв водещата Вихиния Валехо, представена през погледа на журналистката, в чиято рокля скача Крус. В обувките на един от най-знаменитите дилъри в историята ще се разходи партньорът на 43-годишната красавица на екрана и в живота – Хавиер Бардем. Българската компания B2Y Productions, част от „Ню Бояна Филм Студиос“, е копродуцент на проекта, а режисурата и сценарият са поверени на Фернандо Леон де Араноа.    \n\n\n                    ", "date": "2018.01.29", "title": "Пенелопе Крус с почетен „Сезар“"}
{"url": "http://www.monitor.bg/a/view/73500-%D0%9E%D1%82%D0%BD%D0%BE%D0%B2%D0%BE-%D0%B8%D1%81%D0%BA%D0%B0%D1%82-%D0%BE%D1%81%D1%82%D0%B0%D0%B2%D0%BA%D0%B0-%D0%BE%D1%82-%D1%88%D0%B5%D1%84%D0%B0-%D0%BD%D0%B0-%D1%84%D0%B8%D0%BB%D0%BC%D0%BE%D0%B2%D0%B8%D1%82%D0%B5-%D0%B4%D0%B5%D0%B9%D1%86%D0%B8/", "text": "\n                    Шестима души от управителния съвет на Съюза на българските филмови дейци обявиха, че подават оставки в знак на несъгласие с едноличната политика на председателя на съюза режисьора Иван Павлов. Адела Пеева, Александър Донев, Ана Петкова, Боряна Пунчева, Васил Банов и Цветодар Марков отправиха открито писмо до хората на киното у нас, в което обясняват, че организацията практически се управлява еднолично в нарушение на нейния устав и те не могат да упражняват функциите си. Шестимата искат да бъде свикано общо събрание на СБФД, тъй като единствено на него може да бъде поискана и приета оставката на Павлов. За „Монитор“ Александър Донев уточни, че решение за общо събрание трябва да се вземе на заседание на управителният съвет, затова с колегите му се опитват да свикат такова заседание идната седмица.„Председателят на СБФД се разпорежда еднолично както с нашето имущество, така и с малките ни финансови средства като съюз, което е в правомощията единствено на Управителния съвет“, изтъкват шестимата филмови дейци в писмото и дават за пример редица договори за отдаване под наем на собственост на съюза, сключени от председателя неправомерно, в пълна тайна от членовете на УС и ощетяващи организацията.В пълна тайна от УС е преминала и работата на Иван Павлов в работната група по промени в Закона за филмовата индустрия, се казва в писмото. В него се напомня и за скандалната миналогодишна церемония за връчване на наградите на Българската филмова академия: „Въпреки че самият Иван Павлов участва в конкурса, той сам определя нотариуса, който преброява гласовете, сам определя хонорара му, сам подписва договора с него и сам се изненадва, че той самият има най-много номинации и награди... Би могло да звучи смехотворно. Ако не поставяше под съмнение авторитета на целия ни съюз“, изтъкват шестимата в писмото.„Неколкократно през последните месеци членовете на УС Васил Банов и Цветодар Марков открито, на редовно свикани наши заседания, включително и на последното, проведено на 23 януари 2018 г., са призовавали председателя на СБФД да си подаде оставката и да даде възможност на общото събрание да избере нов председател на нашия съюз. Отговорът на г-н Иван Павлов винаги е бил „Няма да подам оставка“, пишат възмутените му колеги.В края на своето открито писмо, като подчертават, че с обявените си оставки призовават за свикването на общо събрание и избирането на нов председател, шестимата се обръщат към филмовата общност със следните думи: „...Нека на общото събрание се чуе вашият глас. Ако приемете нашите оставки, ще дадете възможност на председателя Иван Павлов да продължи да управлява СБФД по познатия ни начин. Ако гласувате за неговата оставка – ще подкрепите исканията ни за дълбока промяна в начина на управление на Съюза на българските филмови дейци в интерес на всички хора от киното. И на самото кино“.\n                    ", "date": "2018.01.29", "title": "Отново искат оставка от шефа на филмовите дейци"}
{"url": "http://www.monitor.bg/a/view/42396-%D0%93%D0%B5%D1%80%D0%BC%D0%B0%D0%BD%D0%B5%D1%86%D1%8A%D1%82-%D0%98%D0%B2%D0%B0%D0%BD-%D0%9F%D0%B0%D0%BD%D1%82%D0%B5%D0%BB%D0%B5%D0%B5%D0%B2-%D0%BF%D0%BE%D1%81%D1%82%D0%B0%D0%B2%D1%8F-%D0%93%D0%BE%D1%80%D0%BA%D0%B8-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B5%D0%BD-%D0%B5%D0%BA%D0%B8%D0%BF/", "text": "Юлиан Вергов и Радена Вълканова пак съпрузи и в „NEOдачници“\n                    Известният български режисьор Иван Пантелеев, който от 20 години работи в Германия, започна репетиции в Народния театър „Иван Вазов“ за пиесата на Максим Горки „Дачници“. За своя софийски проект той е избрал звезден актьорски екип: Юлиан Вергов, Владимир Карамазов, Иван Юруков, Дарин и Деян Ангелови, Христо Петков, Николай Урумов, Рашко Младенов, Теодора Духовникова, Радена Вълканова, Александра Василева и Стефания Колева. „За една година си дойдох четири пъти в България, за да гледам театър. Първо попаднах на спектакъла „Богът на касапницата“. Освен Радена от актьорите там други не познавах, но усетих познатата съзидателна енергия“, обясни на пресконференция режисьорът.Дълго време Пантелеев е търсил творба, в която да включи интензивно голяма група актьори, докато се спре на „Дачници“. За него обаче текстът на пиесата е само повод да започне да обследва през нея проблеми, съзвучни с патоса на днешния ден. Той е усъвършенствал превода, включил е в тъканта му фрагменти и от други автори (Хайнер Мюлер, Теодор Адорно), добавил е разсъждения и от себе си. „Пиесата е изненадващо близо до нас – Горки се занимава сно още не може да се артикулира. Във въздуха витаят надежди, утопии, но работата по осъществяването им не е свършена. Тези процеси са болезнени, но много, много интересни“, отбеляза Иван Пантелеев. Самата творба, наречена от автора си „сцени“, а не драма или комедия, носи подобно усещане за незавършеност. Режисьорът я смята за политическа пиеса, тъй като се занимава с личността в контекста на системата от обществени правила, а именно човекът и времето или по-точно човекът във времето е казусът, който го интересува, независимо дали поставя в Германия или тук. За да „сближат“ героите на Горки с модерния свят, Пантелеев и екипът му са променили и заглавието, което почти нищо не говори на съвременния зрител. Работният му вариант е „NEOдачници“, което неслучайноВ бъдещия спектакъл, без да е комедия, ще има много хумор и ирония, обещава режисьорът.Той се надява да изгради изключителен ансамбъл от 12-те актьори съмишленици – вече негови равностойни партньори, сред които не се чувства самотен, макар до момента да е познавал едва трима-четирима от тях. „За втори път след „Богът на касапницата“ моят герой е женен за героинята на Радена Вълканова, което ме радва, защото много я харесвам като актриса“, призна Юлиан Вергов, когото ще видим в главната роля на адвоката Басов. Той изтъкна, че всичките му колеги са вдъхновени от срещата си с Иван Пантелеев – професионалист, необременен с българския начин на мислене в работата. „Какво ще стане накрая от цялото, ще бъде изненада. Иска ми се то до последно да бъде процес, а не готов резултат, „продукт“. Защото продуктът е предмет на индустрията, а изкуството борави с други категории“, напомни режисьорът.Премиерните представления ще бъдат на 24 и 25 март. Драматург на постановката е Мирела Иванова.Иван Пантелеев е един от най-успешните български режисьори. Завършва театрална режисура в НАТФИЗ, след което реализира проекти в София, Рига, Авиньнон, Щутгарт, Цюрих, Люцерн и др. В Германия е режисьор в две от най-легендарните театрални пространства на Берлин – Дойчес театър и Фолксбюне. През 2016 г. постановката му „В очакване на Годо“ с участието на Самуел Финци беше представена и пред родна публика като част от платформата „Световен театър в София“.\n\n\n                    ", "date": "2018.01.29", "title": "„Германецът“ Иван Пантелеев поставя Горки със звезден екип"}
{"url": "http://www.monitor.bg/a/view/5120-%D0%98%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D1%81-%D0%BD%D0%BE%D0%B2-%D0%B0%D1%82%D0%B5%D0%BD%D1%82%D0%B0%D1%82-%D0%B2-%D0%9A%D0%B0%D0%B1%D1%83%D0%BB/", "text": "\n                    При нападение на военната академия в Кабул загинаха двама военни, десет са ранени, съобщи местната информационна агенция Пажвок, която се позовава на военните. Терористичната групировка \"Ислямска държава\" пое отговорността за атаката. Според информацията атаката е извършена от петима души, трима са ликвидирани, един е задържан, още един все още стреля. По-рано се съобщаваше, че нападателите не са успели да проникнат по-далече от първия контролен пост. При нападението са използвани гранатомети и стрелково оръжие. Часът на атаката е 5:30 местно време - преди зазоряване.\n\n \n                    ", "date": "2018.01.29", "title": "\"Ислямска държава\" с нов атентат в Кабул "}
{"url": "http://www.monitor.bg/a/view/40299-%D0%92-%D0%A1%D0%BE%D1%87%D0%B8-%D1%81%D0%BB%D0%B0%D0%B3%D0%B0%D1%82-%D0%BA%D1%80%D0%B0%D0%B9-%D0%BD%D0%B0-%D0%B2%D0%BE%D0%B9%D0%BD%D0%B0%D1%82%D0%B0-%D0%B2-%D0%A1%D0%B8%D1%80%D0%B8%D1%8F/", "text": "\n                    Безпрецедентна среща стартира в понеделник в Сочи – руският град стана домакин на Конгреса на сирийския национален диалог. На черноморския бряг се стекоха близо 2000 делегати - представители на управляващия режим и на различни опозиционни организации в арабската република, както и международни наблюдатели. Крайната цел на форума, който ще продължи и във вторник, е да постави началото на написване на нова конституция на страната, предаде Вести.ру.\n\n          Срещата в Сочи е инициирана от Москва, с подкрепата на Турция и Иран, посочват агенциите. Във форума участие ще вземат специалният посланик на ООН по Сирия Стафан де Мистуру, който вече пристигна в руския град, както и външният министър на Русия Сергей Лавров. Форумът ще се опита да даде тласък на женевските преговори по урегулиране на сирийския конфликт, които в последно време буксуват, обясниха политолози. На конгреса официален Дамаск е представен от 300 делегати, пише РИА Новости. От опозицията в мероприятието участват различни политически организации, някои от които са във враждебни отношения помежду си, посочват медиите. Сред делегатите и е бившият вицепремиер на Сирия Кадри Джамил. Друга значима фигура е Ахмед Джерба – бивш политически затворник и настоящ председател на партията „Утрешна Сирия“. Пресата припомня, че Джерба активно си сътрудничеше с кюрдските обединения, които от своя страна бяха подкрепяни от САЩ. Форумът в Сочи обаче остана без представители на кюрдите.\n\n          „Конгресът в Русия е възможност да започнем наистина конструктивни преговори за бъдещето на страната между всички обществено-политически сили на Сирия“, заяви представителя на правозащитното движение КАМХ Марам Дауд, цитиран от Газета.ру. Една от главните задачи на срещата в Сочи е създаването на многостранна работна комисия за формиране но нова конституция на арабската република. Организаторите на конгреса уточняват, че той няма за цел да замени женевската и виенската преговорни площадки, а да се превърне в нова платформа за търсене на компромис.\n\n          Но фона на опита на участниците във форума в Сочи да сложат край на войната в Сирия, в Москва президентът Владимир Путин прие израелския премиер Бинеамин Натаняху. Ситуацията в арабската република бе заявена като една от основните теми на разговорите на високо ниво в руската столица. \n                    ", "date": "2018.01.29", "title": "В Сочи слагат край на войната в Сирия "}
{"url": "http://www.monitor.bg/a/view/56713-%D0%A0%D0%B0%D0%B7%D1%80%D0%B0%D0%B1%D0%BE%D1%82%D0%B8%D1%85%D0%B0-%D0%BC%D0%B5%D1%82%D0%BE%D0%B4-%D1%81%D1%80%D0%B5%D1%89%D1%83-%D1%83%D1%85%D0%B0%D0%BF%D0%B2%D0%B0%D0%BD%D0%B8%D1%8F-%D0%BE%D1%82-%D0%BA%D0%BE%D0%BC%D0%B0%D1%80%D0%B8/", "text": "\n                    Американски учени разработиха ефективен метод за борба с ухапвания от комари, като използваха тяхната памет, свързана със заплаха, съобщава сп. Curreent Biology.Изданието цитира разработка на биолози от Вашингтонския университет. В рамките на изследването екипът поставил в камера самки на комара, предизвикващ жълта треска. Там бил сложен и плат с мирис на различни хора и мишки. Когато насекомите кацали върху него, учените, с помощта на вибратори, симулирали реакциите на животните при ухапване.След 24 часа комарите били поставени в друго пространство с два коридора. В единия учените пуснали въздух без мирис, а по втория - с мирис от предишния експеримент. Самките избягвали втория коридор, който миришел на \"жертви, даващи отпор\".За да запомнят застрашителните ухания на опитните насекоми им помагал допаминът. Генетично модифицирани екземпляри, при която било затруднена изработката на този хормон, не различавали ароматите.Новото откритие може да бъде от голяма полза за медицината. При нарушаване на изработването на допамина с помощта на генно инженерство могат да бъдат отучени комарите да разпознават мириса на хората и да се боят от резки движения.\n                    ", "date": "2018.01.29", "title": "Разработиха метод срещу ухапвания от комари"}
{"url": "http://www.monitor.bg/a/view/44643-%D0%A1%D0%B5%D0%BA%D1%81%D1%83%D0%B0%D0%BB%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%B6%D0%B5%D0%BD%D0%B8%D1%82%D0%B5-%D1%81%D0%B5-%D0%BE%D0%BF%D1%80%D0%B5%D0%B4%D0%B5%D0%BB%D1%8F-%D0%BE%D1%82-%D1%85%D0%BE%D1%80%D0%BC%D0%BE%D0%BD%D0%B0-%D0%BD%D0%B0-%D1%86%D0%B5%D0%BB%D1%83%D0%B2%D0%BA%D0%B0%D1%82%D0%B0/", "text": "\n                    Научен екип от университетите на Заарланд и Лиеж установи, че при жените влечението към противоположния пол и сексуалното им поведение се определят от \"хормона на целувката\", пише сайтът Сайънс дейли.\n\nСпециалистите провели експерименти с миндалевидното тяло на мозъка на мишки, което отговаря за емоционалното състояние и сексуалното поведение на тези гризачи. Там учените открили неврони, чувствителни към киспептина, \"хормона на целувката\". При активирането на тези неврони мишките повишават своята социална активност и отделят повече внимание на противоположния пол.\n\nИзследователите отбелязват, че при самките на мишките киспептинът се активизира от феромоните, които отделят самците. По думите на една от авторките на проучването, Улрике Бема, експериментите ще помогнат на учените да създадат лекарство за жени, страдащи от сексуални патологии. В рамките на изследването било установено, че киспептинът има отношение към овулацията, половото узряване и сексуалното влечение.\n                    ", "date": "2018.01.29", "title": "Сексуалността на жените се определя от \"хормона на целувката\""}
{"url": "http://www.monitor.bg/a/view/12819-%D0%9D%D0%B0%D0%BC%D0%B5%D1%80%D0%B8%D1%85%D0%B0-%D0%BC%D0%B0%D1%80%D0%BA%D0%B5%D1%80-%D0%B7%D0%B0-%D0%BE%D0%B1%D0%B8%D1%82%D0%B0%D0%B5%D0%BC%D0%BE%D1%81%D1%82-%D0%BD%D0%B0-%D0%BF%D0%BB%D0%B0%D0%BD%D0%B5%D1%82%D0%B8%D1%82%D0%B5/", "text": "\n                    Въглеродният оксид, който е изключително токсичен за висшите организми, е лакомство за бактериите. Затова е свързван с мъртвите светове. Учени от Вашингтонския университет предложиха нов маркер за обитаемостта или необитаемостта на екзопланети - наличието на въглероден оксид в атмосферите им.\n\nТой бе открит на редица екзопланети и както отбелязват учените, това означава, че въпросните космически тела вероятно са необитаеми.\n\nПо-ранни предложения за\n\n \n\nтърсене на живот\n\n \n\nвъз основа на наличие на кислород в атмосферите на планети не взеха предвид важни обстоятелства, поясниха авторите на изследването. Новите космически телескопи позволяват да се различат основни атмосферни газове на големи екзопланети. Но значими количества атмосферен кислород не е имало през голяма част от историята на Земята, докато живот е имало. Просто нашата планета не успяла да произведе достатъчно количество свободен кислород. За разлика от търсенето на живот, подобен на земния, са нужни съвсем различни газове маркери за появата на анаеробни микроби на други планети.\n\nКато подобен маркер се предлага смесването на метан с въглероден газ в атмосферата при отсъствието там на въглероден оксид. Бактериите могат да използват изхвърления от вулкани въглероден газ, за да получат метан от него и водата. Такъв е бил животът на Земята преди около 3 милиарда години. Но на дадена планета няма живот, ако в атмосферата й има въглероден оксид.\n\nПричината за това е, че микробите\n\n \n\nокисляват бързо и лесно\n\n \n\nвъглеродния оксид, използвайки го като енергоизточник. Неорганичните процеси (вулканични изригвания) не могат да генерират единствено въглероден газ, без въглероден оксид. Следователно въглеродният оксид в атмосферата е знак за мъртва планета дори ако тя е в обитаемата зона и на повърхността й има вода.\n\nРезултатите от изследването са публикувани в Science Advances.\n                    ", "date": "2018.01.29", "title": "Намериха маркер за обитаемост на планетите"}
{"url": "http://www.monitor.bg/a/view/18648-%D0%9C%D0%B5%D1%81%D0%B5%D1%87%D0%B5%D0%BD-%D0%B1%D0%BE%D0%BD%D1%83%D1%81-%D0%BE%D1%82-534-%D0%B5%D0%B2%D1%80%D0%BE-%D0%B7%D0%B0-%D0%B6%D0%B8%D0%B2%D0%B5%D0%B5%D1%89%D0%B8%D1%82%D0%B5-%D0%BE%D1%82-%D1%81%D0%BE%D1%86%D0%B8%D0%B0%D0%BB%D0%BD%D0%B8-%D0%BF%D0%BE%D0%BC%D0%BE%D1%89%D0%B8-%D0%B2-%D0%98%D1%82%D0%B0%D0%BB%D0%B8%D1%8F/", "text": "\n                    Италианските семейства с четирима или петима членове, живеещи под установения в страната праг на бедност, ще получават месечно по 534 евро помощ. Изплщаната от Националния институт за социална предвидливост сума ще зарадва около 2,5 млн. души, които са половината от италианците, смятани официално за абсолютни сиромаси. Около 75 на сто от средствата ще бъдат получавани от бедняци - коренни жители на страната, докато останалата част е за постоянно живеещи и работили в нея чужденци. Основното условие за получаването на помощта е средният годишен доход на семейството да бъде под 6 000 евро или под сумата, смятана между Алпите и Сицилия за „екзистенц минимум“.\n\nПарите, с които неотдавна лявоцентристкото правителство на Италия реши да бори бедността в нея, ще бъдат раздавани в течение на 18 месеца. През тях някои от членовете на бедстващото семейство би трябвало да си намери що годе добре платена работа и да осигури повече средства за фамилния бюджет. Ако обаче нужните за това доходи не бъдат изкарани, то бедняците ще трябва да представят нови молби или да молят държавата за някаква пенсия, на която евентуално биха имали право. При условие, че семейството се състои само от един член, то той може да се надява на месечна помощ от 187 евро, при двама тя надхвърля 250 евро, за да стигне 534 вро при 4-5 души.\n\nСметките на Института за социална предвидливост показват, че за изплащането на поисканите до сега помощи тази година ще са нужни около 2 млрд. евро, догодина – 2,5 млрд., а през 2020 г. – 2,7 млрд. евро. Интересното е, че най-много молби за средства за борба на Апенините срещу сиромашията са получени от южните области с най-силно присъствие на организирана престъпност – Кампаня, Сицилия и Калабрия. Най-малко те пък са в богатата северна област Ломбардия и в Лацио с административен център столицата Рим.\n                    ", "date": "2018.01.29", "title": "Месечен  бонус от 534 евро за  живеещите от социални помощи в Италия"}
{"url": "http://www.monitor.bg/a/view/17780-%D0%9F%D1%8A%D1%80%D0%B2%D0%B8-%D0%B2%D1%8A%D0%BE%D1%80%D1%8A%D0%B6%D0%B5%D0%BD-%D0%BE%D0%B1%D0%B8%D1%80-%D0%BD%D0%B0-%D0%B1%D0%B8%D1%82%D0%BA%D0%BE%D0%B9%D0%BD%D0%B8-%D0%B2%D1%8A%D0%B2-%D0%92%D0%B5%D0%BB%D0%B8%D0%BA%D0%BE%D0%B1%D1%80%D0%B8%D1%82%D0%B0%D0%BD%D0%B8%D1%8F/", "text": "\n                    Двама британски брокери на виртуални валути са станали жертва на въоръжен обир от страна на четирима маскирани, които ги принудили да преведат биткойни по сметка, пише в. \"Дейли мейл\". Изданието изтъква, че това е първият подобен случай на кражба на виртуална валута. Нападението е извършено миналия понеделник в южното английско село Моулсфорд. Четиримата нападатели с качулки на главите проникнали в жилището на 31-годишната Ейми Джей и 30-годишния Дани Астън и принудили мъжа да направи финансов превод на биткойни от компютъра си.\n\nСпоред националния фирмен регистър Ейми Джей и Дани Астън са директори на компанията Астън диджитъл кърънсис (Aston Digital Currencies), специализирана в управление на инвестиционни портфейли с виртуални валути, регистрирана на домашния им адрес.\n\nКомпанията е създадена през 2017 година в момент, когато биткойнът струвал около 2500 евро. Оттогава курсът на тази криптовалута силно се промени, като на 17 декември достигна максимална стойност от 16 323 евро. След това курсът му отново спадна под прага от 10 000 евро.\n\nДо този момент никой не е арестуван, но според полицията в Темс Вали нападателите може би са се насочили специално към Дани Астън поради историята на трансакциите му в интернет.\n\nИзползвайки псевдоним, той извършил над 100 000 трансакции с виртуални валути с 16 375 различни партньори. Някои от тях го препоръчали заради добрите му постижения, като използвали истинското му име, което може да е позволило на нападателите да го открият.\n\nКриптовалутите са виртуални валути, създавани чрез криптографски методи. Най-известната от тях е биткойнът, който съществува от 2009 година. За разлика от физическите валути като еврото или долара, те не се регулират от никоя централна банка или правителство.\n                    ", "date": "2018.01.29", "title": "Първи въоръжен обир на биткойни във Великобритания"}
{"url": "http://www.monitor.bg/a/view/49336-40-%D0%B5%D0%B4%D1%80%D0%BE%D0%B3%D1%8A%D1%80%D0%B4%D0%B8-%D0%BA%D1%80%D0%B0%D1%81%D0%B0%D0%B2%D0%B8%D1%86%D0%B8-%D0%BC%D0%B5%D1%80%D0%B8%D1%85%D0%B0-%D1%82%D0%B0%D0%BB%D0%B0%D0%BD%D1%82-%D0%BD%D0%B0-%D0%BF%D0%BE%D1%80%D0%BD%D0%BE-%D0%BE%D1%81%D0%BA%D0%B0%D1%80%D0%B8%D1%82%D0%B5/", "text": "Лил Уейн бе наобиколен от порнозвездите на сцената\n                    За 35-та поредна година бяха раздадени наградите на AVN (Adult Video News), които са известни като „Порно Оскарите“. В Лас Вегас се събраха над 40 от най-прелъстителните актриси в една от най-бързо развиващите се индустрии в модерното общество.\n\n75 награди намериха своите заслужени собственици.\n\nИзкусителната брюнетка\n\n\n\nНай-добрият мъж в порното е Маркъс Дюприй. Някои от категориите бяха „най-добър транкексуален филм“, „най-добра виртуална реалност в порното“ и „най-добър производител на играчки и фетиш аксесоари“. Сред най-хвалените ленти бяха „Viking Girls Gone Horny\" (“Възбудените Викингки“ или „На момичетата викинги им растат рога“), Jews Love Black Cock (лента, която би се превела „Евреите обичат черни пениси“ и спечели наградата за най-добра комедия) и Half His Age: A Teenage Tragedy (“Наполовина на годините му: Тинейджърска трагедия“).\n\nЗвезди като Бейли Брук, Джоана Ейнжъл, Джина Валентина, Тори Блек, Айдра Фокс, Евелин Стоун, Хъни Голд и Ники Бенз рекламираха работодателите си Виксен, Брейзърс, Риалити Кингс, Диджитъл Плейграунд. На наградите присъстваше легендата и любимка на мнозина 32-годишната Аса Акира. Претендиращата за връзка с Доналд Тръмп Сторми Дейниълс пък съчета наградите с работата и удоволствието и си уреди участие в местен стриптийз бар.\n\nДокато много от световните знаменитости се подготвяха за шейсетата годишнина на Оскарите, хип-хоп сензацията Лил Уейн избра да забавлява феновете на порното в Лас Вегас. 16-минутният сет на рап звездата включваше песни като “I’m Goin’ In,” (Влизам), “Got Money” (Имам пари) и „6 Foot 7 Foot” (6 фута, 7 фута). След тези песни Уейн помоли за помощ и на сцената се явиха 40 едрогърди красавици и започнаха да\n\n\n\nкоято би могла да се преведе по много начини, сред които е „освободи се“ - мантра, определяща философията на цялата порноиндустрия. В предишни издания на най-престижните награди в порното свои хитове са изпълнявали и други хип-хоп изпълнители включително Tyga и Machine Gun Kelly.\n\n\n\nНепобедената кечистка Asuka спечели първото женско Кралско меле в историята на Световната федерация по кеч. Победата дава право на мач за една от двете женски титли на най-големия турнир на федерацията – Кечмания. Японката надви другите 29 кечистки, сред които бяха легенди като Триш Стратъс и Лита. След мача на ринга се появи MMA звездата Ронда Раузи, която посочи с пръст логото на Кечмания и си тръгна. Мъжката версия на Кралското меле спечели също японец – харизматичният Шинсуке Накамура.\n\n \n                    ", "date": "2018.01.29", "title": "40 едрогърди красавици мериха талант на „порно оскарите“"}
{"url": "http://www.monitor.bg/a/view/75186-%D0%A2%D1%80%D1%8A%D0%BC%D0%BF-%D0%BF%D1%80%D0%B5%D0%B4%D1%83%D0%BF%D1%80%D0%B5%D0%B4%D0%B8-%D0%95%D0%A1-%D0%B7%D0%B0-%D0%BD%D0%B5%D1%87%D0%B5%D1%81%D1%82%D0%BD%D0%B0-%D1%82%D1%8A%D1%80%D0%B3%D0%BE%D0%B2%D0%B8%D1%8F/", "text": "\n                    Президентът на САЩ Доналд Тръмп заплаши да се изправи срещу Европейския съюз заради \"много нечестната\" търговска политика спрямо САЩ, предаде \"Ройтерс\".\n\nТръмп поиска по-строго прилагане на търговските правила и миналата седмица въведе нов пакет от мита върху вносните соларни панели в размер от до 30%.\n\n\"Имах много проблеми с ЕС и те могат да прераснат в нещо много голямо от търговска гледна точка\", каза Тръмп. \"Не можем да внасяме нашия продукт. Много, много е трудно. И въпреки това те изпращат техния продукт на нас – без данъци, при много ниски данъци. Това е много нечестно\", допълни президентът.\n\n\"Между другото те не са единствените. Мога да назова няколко страни, които също го правят. Но ЕС е много, много нечестен към САЩ. И мисля, че това ще се окаже в техен ущърб\", посочи Тръмп.\n\nВ отговор говорител на Европейската комисия веднага реагира.\n\nЗа нас търговската политика не е игра на победители и победени, заяви говорителят на Европейската комисия Маргаритис Шинас. „Вярваме, че търговията може и трябва да бъде взаимоизгодна“, поясни говорителят. „Освен че трябва да бъде отворена и честна, търговията следва да се подчинява на правила. ЕС е готов да реагира бързо и ефективно, ако износът бъде поставен на ограничения от страна на САЩ“, добави говорителят.\n\nОсвен да хока ЕС Тръмп изказа и някои положителни чувства към съюза. В интервю за британската телевизия Ай Ти Ви, той сподели, че е много популярен във Великобритания. Интервюто е записано в Давос, но вижда бял свят едва сега.\n\nВ интервюто пред журналиста Пиърс Морган, записано в кулоарите на Световния икономически форум в Давос, Тръмп заяви, че очаква да посети Великобритания, където има покана от кралица Елизабет II да направи държавно посещение.\n\nНа въпрос дали изпраща туитове с телефона си, докато е в леглото, той отвърна: \"Понякога в леглото, понякога може би на закуска или на обед, или когато и да е, но обикновено това става рано сутрин, или вечер. . . Много съм зает през деня\".\n\nПопитан за критиките, които му отправят някои жени, той каза, че подкрепя жените и че много жени са наясно с това. Според него жените харесват подкрепата му за силна армия, защото искат да се чувстват в безопасност у дома. Президентът увери, че изпитва огромно уважение към жените, но когато настоятелно бе запитан дали е феминист, той отвърна, че не е.\n\nНа въпроса ще сключат ли Съединените щати търговско споразумение с Великобритания след Брекзит, той отговори утвърдително.\n\nПрезидентът на САЩ заяви, че би заел много по-твърда позиция от британската министър-председателка Тереза Мей в преговорите с ЕС за Брекзит, предаде АП. \"Така ли бих водил преговорите аз? Не, не бих преговарял както се преговаря сега. Бих възприел различен подход\", добави той.\n\nАП цитира американския президент, че може да не оттегли САЩ от Парижкото споразумение за климата, ако бъдат договорени по-благоприятни условия за Съединените щати. Той каза, че френският президент Еманюел Макрон му е приятел и че много го харесва, добавя АП. \"Дали бих се върнал? Да, бих се върнал. Харесвам, както знаете, Еманюел Макрон. Бих искал да се върна, но трябва да има добра сделка за САЩ\". Президентът на САЩ твърди, че климатът се разхлажда, също както се затопля и че ледовете не се топят толкова бързо, колкото са предвиждали учените, отбелязва АП.\n\nВ понеделник Тръмп трябваше да обяви санкциите срещу Русия заради намесата й в Източна Украйна и анексирането на Крим.\n                    ", "date": "2018.01.29", "title": "Тръмп предупреди ЕС за нечестна търговия "}
{"url": "http://www.monitor.bg/a/view/67523-%D0%A4%D0%B8%D1%82%D0%BD%D0%B5%D1%81-%D0%BF%D1%80%D0%B8%D0%BB%D0%BE%D0%B6%D0%B5%D0%BD%D0%B8%D0%B5-%D0%B8%D0%B7%D0%B4%D0%B0%D0%B4%D0%B5-%D0%B0%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B8%D1%82%D0%B5-%D0%B1%D0%B0%D0%B7%D0%B8-%D0%BF%D0%BE-%D1%81%D0%B2%D0%B5%D1%82%D0%B0/", "text": "\n                    Фитнес приложението Strava очерта в интернет карти на военните бази по света, съобщиха световните медии. Тревожното е, че картата показва нивото на активност и движението вътре в сградите, както и извън базите. Това прави достъпна информацията за маршрути, използвани за учения и патрулирани пътища. На картата лесно могат да се видят базите, използвани от САЩ в Сирия, Афганистан и Ирак.\n\nВоенни по целия свят са споделяли публично маршрута си по време на тренировките си, включително когато това е ставало в или около военни бази, съобщава Би Би Си.\n\nБaзиpaнaтa в Caн Фpaнциcĸo Ѕtrаvа ce oпpeдeля ĸaтo „coциaлнa мpeжa зa aтлeти“ и имa 27 милиoнa пoтpeбитeли пo цял cвят, ĸoитo oтвapят пpилoжeниeтo ѝ чpeз cвoитe нocими фитнec ycтpoйcтвa ĸaтo Fіtbіt и Јаwbоnе. Cъбpaнитe oт тяx дaнни зa физичecĸaтa им aĸтивнocт пoĸaзвaт eдин милиapд дeйнocти oт 2015 г. дo ceптeмвpи 2017 г. Изoбpaжeниeтo нaпpимep пoĸaзвa тoчнoтo движeниe нa вoйницитe във вoeннoвъздyшнaтa бaзa Бaгpaм – нaй-гoлямaтa вoeннa бaзa нa CАЩ в Aфгaниcтaн.\n\nCpeд aĸтивнocтитe, ĸoитo ce cлeдят, ca плyвaнe, бягaнe, ĸoлoeздeнe и дp. Πpи ĸaчвaнeтo нa дaннитe пoтpeбитeлитe мoгaт дa oтмeтнaт oпциятa дa нe ce cпoдeлят нa пyбличнaтa ĸapтa, нo изглeждa мнoзинa нe ca гo нaпpaвили, отбелязва Би Би Си.\n\nГоворител на цетралното командване на САЩ съобщи, че американските военни вече разследват последиците от разкриването на информацията чрез Global Heat map. В. „Вашингтон поуст“ привежда информация, съгласно която Петагонът е насърчавал военния персонал да използва приложението Fibit като част от пилотна програма за борба със затлъстяването.\n\nТревожно е, че картата показва нивото на активност и движението вътре в сградата, както и извън базите. Така могат да станат известни маршрути, използвани за учения, както и патрулирани пътища.\n                    ", "date": "2018.01.29", "title": "Фитнес приложение издаде американските бази по света "}
{"url": "http://www.monitor.bg/a/view/18790-%D0%9A%D0%BE%D0%B3%D0%B0%D1%82%D0%BE-%D0%B5%D0%B2%D0%BE%D0%BB%D1%8E%D1%86%D0%B8%D1%8F%D1%82%D0%B0-%D1%81%D1%82%D0%B0%D0%BD%D0%B5-%D0%B4%D0%B5%D0%B2%D0%BE%D0%BB%D1%8E%D1%86%D0%B8%D1%8F/", "text": "\n                    Мъже не останаха, та и малкото останали искат да стават жени. Така го чувствали, отвътре. Били дами, затворени в мъжки тела. И смятат, че когато пенисът им е навътре, ще са по-малко мъже (това представлява хирургичната операция за изграждане на вагина). И са готови да обърнат и света, само и само да имат влагалище, вместо пенис. Самите те казват, че се самоопределят като жени и са готови на всичко, за да носят токчета и сутиени. Нали именно тези хора настояват за равенство между половете? Твърдят, че не е определящо това за човека дали има пенис или вагина, а в следващия момент искат да си променят атрибутите. Ами какво да кажат мъжете, които например искат да виждат по улиците повече истински жени? Те за съд ли са? Те се самоопределят като мачовци, въпреки че това не е включено в никой от многото разновидности на двата пола. Но не е късно да се случи и това. Хетеросексуалните също имат права, които по никакъв начин не нарушават тези на транс и прочие сексуалните. Те не искат промяна в законодателството, не водят тежки и мудни дела, не натоварват системата със светоусещането и самоусещането си. Те просто живеят живота си, който за щастие не е повлиян от някой филм, песен или организация. Хората, които не се чувстват добре в телата си, първо трябва да се подложат на лечение, а след това да лягат под ножа. Защото отхвърлянето на идентичността си е чиста форма на психологическо заболяване, което не граничи с никакви норми. А нормата е мъжът да е мъж, а жената жена. Единият да създава деца, а другият да ги ражда. Всичко извън това не е нормално. Без значение дали Бог, сила или маймуна ни е създал. Който и да го е направил, е създал два пола, а не двадесет. И ако еволюцията предполага да сме като охлювите от тихоокеанския вид Chromodoris reticulata, които притежават и мъжки, и женски полови органи, и след секс си ги изхвърлят някъде в дълбините на океана, то да ти имам еволюцията. Това си е чиста деволюция.\n                    ", "date": "2018.01.29", "title": "Когато еволюцията стане деволюция "}
{"url": "http://www.monitor.bg/a/view/26936-24%D0%B3%D0%BE%D0%B4%D0%B8%D1%88%D0%B5%D0%BD-%D0%BF%D1%80%D0%B5%D0%BF%D1%80%D0%B0%D0%B2%D0%B8%D0%BB-%D0%B1%D0%B8%D0%BB%D0%B5%D1%82%D0%B8-%D0%BE%D1%82-%D0%BB%D0%BE%D1%82%D0%B0%D1%80%D0%B8%D1%8F-%D0%B8-%D0%B2%D0%B7%D0%B5%D0%BB-%D0%BF%D0%B5%D1%87%D0%B0%D0%BB%D0%B1%D0%B0%D1%82%D0%B0/", "text": "\n                    24-годишен младеж от септемврийското село Семчиново е преправил 4 билета от лотария и успял да заблуди продавачка в хранителен магазин в друго село, която му изплатила печалбата от 40 лв. Не след дълго жената се усъмнила и подала жалба в полицията, откъдето задържали измамника. Това информираха от Областната дирекция на МВР в Пазарджик. Случката се е разиграла в средата на месец януари, когато непознат мъж от село Семчиново успял да заблуди управителката на търговския обект в село Карабунар. Неизвестният се появил в магазина в селото и дал на продавачката, която била и собственик на обекта, четири билета от лотарията за изплащане на неголеми печалби. Търговката броила на „щастливеца“ сумата от 40 лв., но малко по-късно разбрала, че билетите били преправяни, за да станат печеливши. Тя подала сигнал в Районното управление на МВР в Септември и дала подробно описание на непознатия. Така, в резултат на проведеното разследване органите на реда заловили 24-годишния пишман-късметлия А.Т. от село Семчиново, който е предаден на полицията за извършената измама.\n\n \n                    ", "date": "2018.01.29", "title": "24-годишен преправил талони от лотария и взел печалбата"}
{"url": "http://www.monitor.bg/a/view/77758-%D0%93%D0%94%D0%91%D0%9E%D0%9F-%D1%80%D0%B0%D0%B7%D0%B1%D0%B8-%D0%BD%D0%B0%D1%80%D0%BA%D0%BE%D0%B3%D1%80%D1%83%D0%BF%D0%B0-%D0%B2-%D0%A1%D0%BE%D1%84%D0%B8%D1%8F/", "text": "\n                    Специализираната прокуратура повдигна обвинения на седем лица за участие в организирана престъпна група за разпространение на наркотици на територията на София. Участниците са задържани на 26 януари 2018 г. при специализирана операция на ГДБОП и Специализираната прокуратура в столицата и Перник. Това съобщиха от Апелативната специализирана прокуратура.При извършените следствени действия по време на операцията по задържането са намерени и иззети 1380 пакетчета марихуана, 90 пакетчета с бяло прахообразно вещество (според полевия тест кокаин и амфетамини), 54 200 лева, част от които в евро и щатски долари, 80 патрона с калибър 7,62 мм за автомат „Калашников“, лаптопи, мобилни телефони, флашпамети, симкарти. Иззети са и няколко автомобила, които участниците в групата са използвали за престъпната си дейност.Събраните доказателства сочат, че групата е разпространявала организирано наркотици поне от март 2017 г. при максимална конспиративност. Контактите с клиенти се осъществявали единствено чрез SMS-и. Всеки от участниците разполагал с по няколко телефона. На един пристигали поръчките, от друг бил информиран за това дилърът, който е „на смяна“, той от своя страна от различен телефон уговарял доставката.Наркотиците били осигурявани на едро от ръководителя на групата, държани били в нает гараж, където ги разфасовали и на дози. Групата работела предимно с постоянни клиенти. Част от участниците били „ветерани“ в бизнеса - занимавали се с наркоразпространение години наред.С прокурорски постановления на седмината обвинени бе наложено задържане до72 часа. На 28 януари 2018 г., по искане на СП, Специализираният наказателен съд наложи мярка за неотклонение „Задържане под стража“ на петима от участниците в групата. На двама прокуратурата наложи „Парична гаранция“ от по 2000 лева заради оказано съдействие на разследването.\n                    ", "date": "2018.01.29", "title": "ГДБОП разби наркогрупа в София "}
{"url": "http://www.monitor.bg/a/view/87579-%D0%90%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%BC%D1%8A%D0%B6-%D1%83%D0%B1%D0%B8%D0%BB-%D1%81%D1%8A%D0%BF%D1%80%D1%83%D0%B3%D0%B0%D1%82%D0%B0-%D1%81%D0%B8/", "text": "\n                    Полицията в Троян арестува мъж, убил съпругата си. На 28 януари, в 2,34 часа след полунощ, на спешния телефон 112 е постъпила сигнал от 37-годишния Георги К., който най-спокойно съобщил, че е умъртвил съпругата си Красимира К. на 35 години.Престъплението било извършено в троянския квартал \"Лъгът\". На мястото веднага е изпратен екип криминалисти. В коридора на апартамента, обитаван от семейството, действително е открито тялото на мъртвата жена, по което имало 26 нанесени прободни рани.По случая, под ръководството на окръжната прокуратура в Ловеч, е образувано досъдебно производство за извършено предумишлено убийство. С постановление на наблюдаващия прокурор извършителят Георги К. е привлечен като обвиняем и е с взета 72-часова мярка за неотклонение. Очаква се след нейното изтичане на мъжа да бъде наложена най-тежката постоянна мярка „задържане под стража”. Под ръководството на прокуратурата се извършват действия по разследването: огледи на произшествието, разпити на свидетели, назначават се експертизи.\n                    ", "date": "2018.01.29", "title": "Арестуваха мъж, намушкал 26 пъти жена си "}
{"url": "http://www.monitor.bg/a/view/43108-%D0%9A%D1%80%D0%B8%D0%BC%D0%B8%D0%BD%D0%B0%D0%BB%D0%B8%D1%81%D1%82-%D0%B7%D0%B0-%D0%B4%D0%B2%D0%BE%D0%B9%D0%BD%D0%BE%D1%82%D0%BE-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D1%83%D0%BB-%D0%A1%D0%BE%D1%84%D0%B8%D1%8F-%D0%92%D1%81%D0%B8%D1%87%D0%BA%D0%BE-%D0%B3%D0%BE%D0%B2%D0%BE%D1%80%D0%B5%D1%88%D0%B5-%D0%B7%D0%B0-%D0%B5%D0%BA%D0%B7%D0%B5%D0%BA%D1%83%D1%86%D0%B8%D1%8F/", "text": "Тъщата на подсъдимия за разстрела на родителите си полицай Венци Караджов – Мария Рекина, отказала детектор на лъжата\n                    „Всичко говореше за екзекуция. Някой е дошъл да ги убие и след това си е тръгнал. В жилището нищо не бе пипано. Парите си стояха на масата. Не беше търсено и ровичкано. Не съм разследвал друго такова престъпление през годините”. Това заяви пред съдия Михаела Добрева един от свидетелите по делото с подсъдимия за убийството на родителите си Венцеслав Караджов разследващият Момчил Стойнов от звеното за престъпления против личността в ГД „Национална полиция”.По думите на оперативния работник, който е част от разследването на едни от най-тежките криминални престъпления в страната, е било странно кой ще иска да убива възрастната и бедна семейна двойка. „Най-голямо впечатление на местопрестъплението ми направи, че липсваше причина тези възрастни хора, които живеят толкова бедно в една схлупена къща и то в пълна мизерия, да бъдат убити. При проучване дали са имали конфликти, никой от близките и познатите им не посочи друг конфликт освен този със сина им Венцеслав Караджов”, каза при разпита си полицаят. На базата на годините стаж в разследването на тежки престъпления му направило впечатление, че жертвите са убити с прецизност. Пет от куршумите, изстреляни от пистолет „Макаров”, попаднали в майката Божура Караджова, а три – в бащата Цветан Караджов. Пистолетът така и не бил открит по време на разследването, но криминалистите установили, че два от изстрелите са били произведени от двора на пристройката през прозореца й. После килърът е разбил с кози крак входната врата на стаичката, в която са били възрастните хора. Преди това обаче е разбил стъклото й и се е опитал да я отключи, но по незнайно какви причини е изтървал от вътрешната страна на коридора ключа. Тогава е взел от гаража козия крак, който имал специфичен надпис и чиято марка се продавала само във Великобритания, разказа полицаят.„Поне един изстрел е произведен от коридора. После извършителят е влязъл вътре и ги е доубил”, описа какво се е случило служителят в ГД „Национална полиция”. По думите му било странно, че намерените на местопрестъплението гилзи са много стари партиди - от 1984г., 1985г. и 1986г. „При претърсвания на помещения на Венцеслав Караджов бяха намерени патрони от две от тези партиди. Това ме озадачи много”, призна криминалистът. В разпита си пред съдебния състав той посочи и още, че на тъщата на подсъдимия Мария Рекина разследващите предложили полиграф, а тя отказала. Причината да й предложат били противоречивите й показания. Първоначално Мария казала, че вечерта на убийството 15 май 2016г. от апартамента им излязла само дъщеря й Каля, но когато разследващите й казали, че имат доказателства, че Каля е излязла навън заедно с мъжа си, Рекина го потвърдила. Когато обаче на следващия ден трябвало да го каже пред съдия, не се явила. „Поведението на съпругата Каля Караджова по време на беседите с нея в полицията бе идентично с това на майка й. Тя внимателно осмисляше всеки свой отговор. Държеше се като човек, който има информация, но не желае да я даде\", каза пред съда полицаят. Самата Каля твърдяла, че във вечерта на убийството валяло и тя се притеснявала дали скоро ремонтираната й кола няма да пропусне влага в купето. Затова решила да я вкара в гаража на свекър и свекървата си. Според полицая обаче автомобилът бил ремонтиран месец и половина преди убийствата, през което време в Пловдив много валяло. Затова и криминалистите така и не получили смислен отговор от Каля защо точно в онази вечер е решила да предпази колата при условие, че е имало много дъждовни вечери преди това. Процесът продължава с разпити на свидетели, които са полицаи и са разследвали двойното убийство на Божура и Цветан Караджови. Подсъдимият техен син Венцеслав не се признава за виновен. \n\n\n                    ", "date": "2018.01.29", "title": "Криминалист за двойното убийство на ул. \"София\": „Всичко говореше за екзекуция”"}
{"url": "http://www.monitor.bg/a/view/57789-61%D0%B3%D0%BE%D0%B4%D0%B8%D1%88%D0%B5%D0%BD-%D1%81%D0%B5-%D0%B7%D0%B0%D1%81%D1%82%D1%80%D0%B5%D0%BB%D1%8F-%D1%81-%D0%BB%D0%BE%D0%B2%D0%BD%D0%B0-%D0%BF%D1%83%D1%88%D0%BA%D0%B0/", "text": "\n                    \n                    ", "date": "2018.01.29", "title": "Лекар се застреля в сърцето"}
{"url": "http://www.monitor.bg/a/view/40618-%D0%94%D0%B0%D0%B4%D0%BE%D1%85%D0%B0-%D0%BD%D0%B0-%D1%81%D1%8A%D0%B4-%D1%83%D0%BF%D1%80%D0%B0%D0%B2%D0%B8%D1%82%D0%B5%D0%BB%D1%8F-%D0%BD%D0%B0-%D0%BC%D0%B8%D0%BD%D0%B0%D1%82%D0%B0-%D0%B2-%D0%9E%D0%B1%D1%80%D0%BE%D1%87%D0%B8%D1%89%D0%B5/", "text": "\n                    Районната прокуратура в Добрич предаде на съд управителя и представляващ „Евроманган“ ЕАД Дейвид Уелингс. Прокуратурата е внесла в Добричкия районен съд постановление за освобождаването му от наказателна отговорност с налагане на административно наказание „Глоба“. За това престъпление се предвижда наказание лишаване от свобода до 3 години или глоба.\n\nУправителят и представляващ „Евроманган“ ЕАД е бил привлечен като обвиняем на 23 ноември 2017 г. от Районната прокуратура в Добрич за това, че в 30-дневен срок от спиране на плащанията на дружеството не е поискал от съда да бъде открито производство по несъстоятелност. Тогава с постановление на прокуратурата му е била наложена мярка за неотклонение „Парична гаранция“ в размер на 2500 лева. Върху нея съдът е наложил обезпечение по искане на прокуратурата, за да послужи за покриване на част от разноските по делото, които до момента са около 5000 лева.\n\nРайонната прокуратура в Добрич е събрала достатъчно доказателства по делото, от които става ясно, че дружеството, на което с концесионен договор е отдадена мина Оброчище, е изпаднало в несъстоятелност от 30 юни 2016 г. Натрупаните публични задължения към НАП са около 1,5 млн. лева. За тези задължения НАП е образувала принудително изпълнение за събирането им.\n\nОтделно от тях „Евроманган“ ЕАД има задължения и към частни кредитори за доставки и транспорт около 100 000 лева. Само към „Енерго про“ ЕАД дружеството на Уелингс дължи около 300 000 лева.\n\nУправителят на изпадналото в несъстоятелност дружество „Евроманган“ е поданик на Кралство Великобритания, със статут на постоянно пребиваващ в България. Делото е внесено в съда по този ред, тъй като съгласно разпоредбите на член 78а, ал. 1 от НК се предвижда задължителното освобождаване на Дейвид Уелингс от наказателна отговорност с налагането на административно наказание „Глоба“ в размер от 1000 до 5000 лева при едновременното наличие на три предпоставки – деецът да е привлечен за престъпление, което се наказва с лишаване от свобода до 3 години, да не е осъждан и да не е бил освобождаван до момента от наказателна отговорност.\n\n„Евроманган\" АД, което има сключен договор с държавата за 25-годишна концесия за подземен добив на манганова руда. Находището в мина Оброчище е четвъртото по големина в света. Фирмата \"Евроманган\" бе закупена през 2003 година от швейцарския холдинг \"Олбер Холдинг\".\n\nИмето на мина „Оброчище” нашумя в общественото пространство през април 2015 г., когато на място загина 39-годишен работник, при срутване на скална маса под земята. След трагичния инцидент Инспекцията по труда откри 14 нарушения на трудовото законодателство. За отстраняване на нередностите бяха дадени 12 задължителни за изпълнение предписания и бе съставен 1 акт. 10 от установените нарушения бяха свързани с безопасността на труда в мината. През последните две години миньорите направиха няколко стачки за неизплатени и забавени с месеци трудови възнаграждения.\n                    ", "date": "2018.01.29", "title": "Дадоха на съд управителя на мината в Оброчище"}
{"url": "http://www.monitor.bg/a/view/86767-%D0%A0%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%82-%D1%83%D0%B1%D0%B8%D0%B9%D1%81%D1%82%D0%B2%D0%BE-%D0%BD%D0%B0-%D0%BA%D1%83%D1%87%D0%B5%D1%82%D0%B0-%D0%BB%D0%BE%D0%B2%D1%86%D0%B8-%D0%BD%D0%B0-%D1%82%D1%80%D1%8E%D1%84%D0%B5%D0%BB%D0%B8/", "text": "\n                     Полицията в Русе разследва убийство на две кучета – ловци на трюфели. Едното е от породата Лагото романьоло, а другото - немска овчарка. Животните са разстреляни от двама ловци от дружинката в с. Николово в лесопарка „Липник“, недалеч от бившата резиденция на Тодор Живков. В събота по обед стопанинът на кучетата Илиян Костадинов излязъл да ги разходи в гората. Според него животните си играели и поведението им не застрашавало никого, а и в тази част на парка не се виждали хора. Той бил на 20 метра от тях, когато внезапно и без предупреждение кучетата били разстреляни от двама мъже. След това те казали на стопанина, че няма право да е в гората с кучетата си, защото в този ден имало лов на фазани.Костадинов подал жалба в полицията в Русе и е започнало разследване. Днес е направена ексхумация на животните в присъствието на ветеринарен лекар.Председателят на ловната дружинка в Николово Цветан Панков каза пред „Монитор“, че двамата мъже са изразили съжаление пред него за случилото се. Твърдели, че помислили кучетата за скитащи. Обяснили също, че двете животни ги нападнали и затова ги застреляли от упор. Разследването ще установи дали те казват истината, защото при ексхумацията е установено, че огнестрелните рани на двата трупа са странични.\n\n\n                    ", "date": "2018.01.29", "title": "Разследват убийство на кучета - ловци на трюфели"}
{"url": "http://www.monitor.bg/a/view/36972-%D0%A1%D0%B8%D0%BD-%D0%BF%D0%BE%D1%82%D1%80%D0%BE%D1%88%D0%B8-%D0%B4%D0%BE%D0%BC%D0%B0-%D0%BD%D0%B0-%D0%BF%D1%80%D0%B8%D1%8F%D1%82%D0%B5%D0%BB%D1%8F-%D0%BD%D0%B0-%D0%BC%D0%B0%D0%B9%D0%BA%D0%B0-%D1%81%D0%B8/", "text": "\n                    Син потроши дома на мъж, с когото майка му живеела на семейни начала. Екшънът се разиграл на 1 януари в горнооряховското село Първомайци, но извършителят е установен и задържан почти месец по-късно. В Новогодишната нощ 21-годишният мъж пийнал повече и решил да отмъсти на гаджето на майка си заради нанесен от него побой. Той запалил колата и след половин час вече бил в селото, където само за броени минути потрошил прозорците и входната врата на  къщата на майчиния си приятел. След това се върнал обратно в Търново да си довърши празненството. След като извършителят бил разкрит, е привчелен като обвиняем и му е наложена мярка за неотклонение \"подписка\". \n                    ", "date": "2018.01.29", "title": "Син потроши дома на приятеля на майка си "}
{"url": "http://www.monitor.bg/a/view/20304-%D0%A1%D1%82%D0%BE%D0%BF%D0%B0%D0%BD%D0%B8-%D0%BD%D0%B0-%D0%BA%D1%83%D1%87%D0%B5%D1%82%D0%B0-%D1%83%D0%B1%D0%B8%D0%B9%D1%86%D0%B8-%D0%BE%D1%82%D0%B8%D0%B2%D0%B0%D1%82-%D0%BD%D0%B0-%D1%81%D1%8A%D0%B4/", "text": "\n                    Семейство стопани на кучета убийци отиват на съд. Обвинението срещу Петър и Величка К. е затова, че не положили достатъчно грижи за двете си кучета, които нападнали и причинили смъртта на 80-годишна старица. Жестокият инцидент е от 19 януари 2017 г. и е в свищовското село Козловец. Жертвата Гина Б. живеела в края на селото, а съседите й Петър и Величка отглеждали две кучета, които от време на време успявали да се измъкнат и да излязат на улицата. Едното от кучетата било мелез на питбул и било изключително агресивно. На 19-ти, докато се прибирала към дома си, бабата била нападната от двете кучета, към които се присъединило и трето, бездомно псе. Животните съборили старицата на земята и започнали да я разкъсват още жива. Когато съседите успели да прогонят псетата, бабичката вече не дишала. По-късно пред дошлите полицаи останалите съседи споделили, че кучетата убийци и друг път се нахвърляли на хора и на минаващи покрай тях животни. Преди няколко години едното от тях дори нападнало и изяло друго куче. Заради агресивното им поведение комшиите се страхували, че питбулът един ден може да нападне и да разкъса и децата им на връщане от училище.\n                    ", "date": "2018.01.29", "title": "Стопани на кучета  убийци отиват на съд"}
{"url": "http://www.monitor.bg/a/view/2238-%D0%93%D0%94%D0%91%D0%9E%D0%9F-%D0%B1%D0%B8%D0%B5-%D1%82%D1%80%D0%B5%D0%B2%D0%BE%D0%B3%D0%B0-%D0%B2-%D0%BD%D0%B5%D1%82%D0%B0-30-%D0%BC%D0%B8%D0%BD-%D1%81%D0%BB%D0%B5%D0%B4-%D0%B8%D0%B7%D1%87%D0%B5%D0%B7%D0%B2%D0%B0%D0%BD%D0%B5-%D0%BD%D0%B0-%D0%B4%D0%B5%D1%82%D0%B5/", "text": "\n                    ГДБОП ще информира потребителите на Facebook 30 минути след като службата е получила сигнал за изчезнало дете. Това ще става с нотификация и снимка на малчугана. Известието е възможно вече с въвеждането на системата „AMBER Alert – изчезнало дете“, в която участие имат представители на ръководството на МВР, ГДБОП и Facebook. Директорът на ГДБОП Ивайло Спиридонов обясни, че информацията ще излиза колкото е възможно най-бързо във Facebook, като това обикновено се случва 30 мин. след сигнала от ГДБОП към социалната мрежа.„Системата AMBER Alert помогна на 900 изчезнали деца в Америка да бъдат спасени, тя вече ще се прилага и в България“, каза в понеделник Емили Вачър директор „Сигурност“ във Facebook. Вачър разказа историята на Амбър – малко момиче от Далас, Тексас, което през 1996 г. е било отвлечено от мъж с черен пикап пред очите на брат й и техен съсед, докато карало колело пред дома си. „Амбър никога не се връща вкъщи и нейният убиец никога не е идентифициран. Тъй като това е било отвличане, което се е случило пред свидетели, на полицията са дадени много сведения, които биха могли да помогнат за нейното спасяване. Но годината е била 1996 и не е имало начин бързо да се споделя информация с общността, мобилният телефон е бил все още футуристичен. Facebook също не е съществувал през тази година – неговият създател Марк Зукърбърг е бил хлапе в средното училище. Но невероятно развитие на иновациите и технологиите са въздействали по огромен начин на методите, чрез които разследваме и откриваме изчезнали лица. Преди 20 г. полицията е разпространявала информация във вестниците и във вечерните телевизионни програми, но това е ставало бавно и некоординирано и хората не са могли да помогнат по най-добрия начин“, каза още Емили Вачър. Тя обясни, че днес всички от най-големите иновации са направени чрез сътрудничество на организации за защита на децата, частния сектор и правораздавателните органи. Системата AMBER ще изпраща сигнал директно на хората, които използват Facebook – тя ще се появява в нюз фийд-а.„Важно е да се отбележи, че тези сигнали ще се появяват много рядко и се надяваме никога да не бъдат необходими. Но ако видите такава публикация, трябва да знаете, че имате възможност да помогнете на изчезнало дете да бъде върнато на семейството си“, изрази надежда Вачър. „Това, което ще направи ГДБОП, е, че ще предостави средства за контакт – телефонен номер, на който да бъде предоставена съответната информация. Тези контакти ще функционират 24 часа и 7 дни в седмицата“, обясни заместник-министърът по вътрешните работи Красимир Ципов. Той уточни, че системата няма да може да бъде използвана за стари случаи с изчезнали деца. Телефонът, който ще бъде предоставен за връзка с ГДБОП, е 02/982 83 53, като на него ще има служител по всяко време. Сигнали могат да се подават и на тел. 112.\n                    ", "date": "2018.01.29", "title": "ГДБОП бие тревога в нета 30 мин след изчезване на дете"}
{"url": "http://www.monitor.bg/a/view/51148-%D0%A4%D0%B5%D1%80%D0%BC%D0%B5%D1%80-%D0%B7%D0%B0%D1%81%D1%82%D1%80%D0%B5%D0%BB%D1%8F-%D0%B0%D0%BB%D0%B0%D0%B1%D0%B0%D0%B9-%D1%83%D0%B1%D0%B8%D0%BB-%D0%BA%D1%83%D1%87%D0%B5%D1%82%D0%BE-%D0%BC%D1%83/", "text": "\n                    Мъжка средноазиатска овчарка от рядката порода алабай е била застреляна от упор в района на ферма за животни. Изстрелът е проехтял привечер на 28 януари, а законно притежаваното чифте е било държано от 44-годишния фермер.При пристигането на униформени служители на РУ „Полиция“ – Казанлък мъжът обяснил постъпката си със стръвно нападение на алабая над собствения му пес и няколко от кравите му. За да отърве добитъка от нападателя фермерът произвел изстрел, който се оказал фатален.Дългогодишни кучкари смятат, че поведението на алабая е било провокирано от стрелеца. Кучетата от тази порода са тежки над 60 кг и са изключително верни на стопаните си. Цената на едномесечни кученца тръгва от 300 лв, а възрастните екземпляри гонят около 2 000 лв, но не се препоръчват, защото много трудно се адаптират към нов стопанин. Специално отглежданите и обучавани за бой кучета, гонят космически цени от порядъка на няколко десетки хиляди евро.По случая е образувано досъдебно производство за престъпление по чл.325 б от НК, предвиждащ затвор до 3 години или глоба до 5 000 лв\n                    ", "date": "2018.01.29", "title": "   Фермер застреля алабай, убил кучето му "}
{"url": "http://www.monitor.bg/a/view/24210-%D0%9C%D1%8A%D0%B6-%D0%B7%D0%B0%D0%BF%D0%BB%D0%B0%D1%88%D0%B8-%D0%B4%D0%B0-%D1%81%D0%BA%D0%BE%D1%87%D0%B8-%D0%BE%D1%82-9-%D0%B5%D1%82%D0%B0%D0%B6-%D0%B2-%D0%A1%D1%82%D1%83%D0%B4%D0%B5%D0%BD%D1%82%D1%81%D0%BA%D0%B8-%D0%B3%D1%80%D0%B0%D0%B4/", "text": "\n                    Мъж заплаши да скочи от 9-ия етаж на жилищна сграда в столичния кв. „Студентски град“, съобщиха от пресцентъра на МВР. Сигналът е подаден към 16.00 часа. До блока, който се намира близо до НСА, веднага пристигнали полицаи, пожарникари и психолози от Института по психология на МВР. От МВР уверяват, че са предприети необходимите действия за такива случаи.\n\nБлагодарение на бързите реакции на служителите на реда действията на отчаяния мъж са били осуетени за минути, съобщи БЛИЦ. \n\n \n                    ", "date": "2018.01.29", "title": "Мъж заплаши да скочи от 9 етаж в \"Студентски град\" "}
{"url": "http://www.monitor.bg/a/view/19853-1520-%D0%BB%D0%B2-%D0%BD%D0%B0%D0%B4%D1%86%D0%B5%D0%BD%D0%BA%D0%B0-%D0%BD%D0%B0-%D0%B4%D1%8A%D1%80%D0%B2%D0%B0%D1%82%D0%B0-%D0%BE%D1%82-%D0%B3%D0%BE%D1%80%D1%81%D0%BA%D0%BE%D1%82%D0%BE-%D0%B4%D0%BE-%D1%81%D0%BA%D0%BB%D0%B0%D0%B4%D0%B0/", "text": "Купуват основно хората без място за съхранение през студените месеци\n                     15-20 лв. скача кубик дърва от складовете на горското до търговците в София, научи „Монитор”. В момента край столицата най-търсените цепеници за печката - бук и дъб, се предлагат по 90-96 лв. за кубик. В същото време бук, габър и акация в склад на Югозападното държавно предприятие в Дупница са на цена 74,40 лв. за куб. м, а дъбовите - за 80,40 лв. с ДДС, сочи информация на Изпълнителната агенция по горите (ИАГ), разпространена наскоро.Според търговци застудяването през миналата седмицаПо думите на продавачите в частните складове в София сега купуват основно хора, които не са имали достатъчно пари през лятото и есента да се запасят или пък навесите са им малки, за да струпат по-големи количества. Обикновено те вземат по 7-8 кубика.Според Маргарита Стоянова от един от складовете в столицата, търсенето не е голямо, както през лятото - юли, август и септември, но в последните дни клиентите са с десетина процента повече в сравнение с празниците и първите седмици на януари. По думите й хората пазаруват в събота и неделя, основно бук и дъб, и то 3, 4, 5 кубика, най-много до 10 кубика. „Сега си вземат дърваобяснява тя и добавя, че при тях са свалили цените от 98 на 90 лв. за кубик.От голяма фирма за доставка на горива поясниха за „Монитор”, че за разлика от миналата зима по това време, сега няма драма. Температурите не били чак толкова ниски и търговията вървяла нормално.На територията на Югозападното държавно предприятие (ЮЗДП) вече функционират 8 централни склада за продажба на дърва за огрев, съобщиха от пресцентъра на компанията и там цените са по-достъпни, отколкото на други места. Складовете са разположени на достъпни места в районите на Елин Пелин, Брезник, Витошко-Студена, Гоце Делчев, Дупница, Осогово, Разлог и Самоков.Един от търговците край София пък каза за „Монитор”, че хората търсят по-малко дърва, защото немалко от клиентите му са минали на пелети, които са по-калорични и чисти. Димитър Тодоров пресмята, че за съвременна къща от 150 квадрата на ден отиват около 45 кг пелети за отопление. „Сега те са по 460-470 лв. за тон, а през лятото са със стотина лева по-евтини. За такава къща отиват 6-7 тона, а с дърва - поне 15-20 кубика”, пояснява той.\n                    ", "date": "2018.01.29", "title": "15-20 лв. надценка на дървата от горското до склада"}
{"url": "http://www.monitor.bg/a/view/59440-%D0%91%D0%B8%D0%B7%D0%BD%D0%B5%D1%81-%D0%BA%D0%BB%D0%B8%D0%BC%D0%B0%D1%82%D1%8A%D1%82-%D0%B2-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D1%81%D0%B5-%D0%BF%D0%BE%D0%B4%D0%BE%D0%B1%D1%80%D0%B8-%D0%BF%D1%80%D0%B5%D0%B7-%D1%8F%D0%BD%D1%83%D0%B0%D1%80%D0%B8/", "text": "\n                    През януари общият показател на бизнес климата се повишава с 2,6 пункта спрямо декември 2017 г., показват данните за стопанската конюнктура на Националния статистически институт (НСИ). По-неблагоприятен бизнес климат е регистриран в промишлеността и сектора на услугите, докато в строителството и търговията на дребно показателят остава приблизително на нивото си от предходния месец.\n\nСъставният показател \"бизнес климат в промишлеността\" нараства с 3,8 пункта в резултат на по-оптимистичните оценки и очаквания на промишлените предприемачи за бизнес състоянието на предприятията. Същевременно и прогнозите им относно производствената активност през следващите три месеца се подобряват, което обаче не е съпроводено с повишени очаквания за износа през следващото тримесечие.\n\nПоказателят \"бизнес климат в строителството\" запазва приблизително нивото си от декември 2017 г. Анкетата регистрира леко влошаване в оценките на строителните предприемачи за настоящото бизнес състояние на предприятията, докато очакванията им за следващите шест месеца са по-благоприятни.\n\nПоказателят \"бизнес климат в търговията на дребно\" остава приблизително на нивото си от предходния месец. Анкетата регистрира подобрение в мненията на търговците на дребно както за настоящото бизнес състояние на предприятията, така и за обема на продажбите през последните три месеца.\n\nБизнес климатът в сектора на услугите нараства с 4.9 пункта в резултат на подобрените оценки и очаквания на мениджърите за бизнес състоянието на предприятията. По-оптимистични са и мненията им по отношение на настоящото и очакваното търсене на услуги.  \n                    ", "date": "2018.01.29", "title": "Бизнес климатът в България се подобри през януари"}
{"url": "http://www.monitor.bg/a/view/89349-%D0%9B%D0%B8%D0%B4%D0%BB-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D1%81-%D0%BF%D1%80%D0%B8%D0%B7-%D0%B7%D0%B0-%D0%BA%D0%BE%D1%80%D0%BF%D0%BE%D1%80%D0%B0%D1%82%D0%B8%D0%B2%D0%BD%D0%B0-%D1%81%D0%BE%D1%86%D0%B8%D0%B0%D0%BB%D0%BD%D0%B0-%D0%BE%D1%82%D0%B3%D0%BE%D0%B2%D0%BE%D1%80%D0%BD%D0%BE%D1%81%D1%82/", "text": "\n                    Лидл България бе отличена с първо място за своята корпоративна социална отговорност на годишните Награди на германската икономика. Признанието е естествен резултат от поредицата социално отговорни инициативи, които компанията реализира през 2017 г., сред които и нейната най-голяма социално отговорна инициатива „Ти и Lidl за по-добър живот“.\n\nПрез изминалата 2017 година веригата поставя началото на своята най-голяма социално отговорна инициатива „Ти и Lidl за по-добър живот“, която отразява стремежа на компанията да допринася за по-пълноценния и качествен живот на хората от различните региони. С помощта на своите клиенти веригата събира фонд в размер на 252 741 лева, с който финансира 31 социално значими проекти в следните 4 области: образование, околна среда, култура и историческо наследство и здравословен начин на живот.\n\nИзминалата година е белязана и от старта на най-голямата инициатива, насочена към децата – „Lidl за твоето дете“. Като част от нея е и съвместната инициатива с детския научен център Музейко – „Lidl Неделя в Музейко“. Благодарение на нея, в продължение на 12 месеца всяка втора неделя от месеца деца и родители могат да посещават центъра на символичната цена от 2 лева. Така необятният свят на науката става още по-достъпен за малки и големи, а доказателство за това е цифрата от близо 19 000 деца и родители, които посещават инициативата в периода март-декември 2017 г.\n\nКомпанията продължава усилията си и в още една област – грижата за околната среда и биоразнообразието. Доказателство за това са инициативите „Дай шанс на Балканката“ и „Зелена линия Витоша“, които през 2017 се провеждат за 4-ти и 7-ми пореден път.\n\n„Изминалата 2017 г. беше силна за Лидл България по чисто икономически показатели – откриването на втория ни логистичен център в с. Кабиле с инвестиция от над 80 млн. лв., подкрепата ни за българските производители и продуктовата ни линия „Родна стряха“, откриването на над 300 нови, високо платени работни места, реализирания ръст в продажбите и броя на нашите клиенти“, коментира Милена Драгийска, главен изпълнителен директор на Лидл България.\n                    ", "date": "2018.01.29", "title": "Лидл България с приз за корпоративна социална отговорност"}
{"url": "http://www.monitor.bg/a/view/25753-459-%D1%85%D0%B8%D0%BB-%D0%B1%D1%8A%D0%BB%D0%B3%D0%B0%D1%80%D0%B8-%D0%BF%D1%8A%D1%82%D1%83%D0%B2%D0%B0%D0%BB%D0%B8-%D0%B7%D0%B0%D0%B4-%D0%B3%D1%80%D0%B0%D0%BD%D0%B8%D1%86%D0%B0-%D0%BF%D0%BE-%D0%9A%D0%BE%D0%BB%D0%B5%D0%B4%D0%B0/", "text": "\n                    459,2 хил. българи са пътували зад граница около коледните празници, което е ръст с 15,6% спрямо декември 2016 г., сочат данни на Националния статистически институт (НСИ).През празничния зимен месец сънародниците ни са пътували най-много към Турция, за където са се отправил 103,4 хил. На второ място се нарежда Гърция, където 86,7 хил. нашенци са изкарали празниците. Доста предпочитани са били и Германия, Сърбия, Румъния, Македония, Италия, Австрия, Испания и Обединеното кралство.Традиционно през декември хората са стягали куфарите, за да гостуват на свои близки и познати. 28% пък са избрали чуждите страни за екскурзии и почивки, а на 23 на сто им се е е наложило да пътуват по работа.Статистиката отчита увеличение и при посещенията на чужденци в България – с цели 12,2 на сто в сравнение с последния месец на 2016 г. Така общия брой на туристите по Коледа и Нова година надхвърля 596 хил.От общия брой чужденци, посетили България през миналия месец, делът на гражданите от Европейския съюз е 55,8%, или с 13% повече в сравнение със същия месец на предходната година. Увеличават се посещенията от Италия, Германия, Обединеното кралство, Гърция, Румъния. По-малко туристи обаче са дошли от Хърватия, Испания и Чешката република.НСИ отчита и ръст при посещенията на граждани от групата „Други европейски страни“ - с 10%, като най-голям е ръстът на посещенията от Турция - с 13,5%. И чужденците са идвали в нашата родина най-често за да се виждат с любимите си хора по време на празниците. 35 на сто пък са изпрали да почиват у нас, а 18% са дошли до България със служебна цел.Най-много чужди граждани са дошли от Румъния и Гърция, съответно 126,1 хил. и 108,3 хил. Турция заема трета позиция с 94,8 хил. туристи. През декември България е била предпочитана дестинация и от македонци, сърби, германци, украинци, израелци и англичани.\n                    ", "date": "2018.01.29", "title": "459 хил. българи пътували  зад граница по Коледа"}
{"url": "http://www.monitor.bg/a/view/59283-%D0%98%D0%B7%D1%85%D0%B2%D1%8A%D1%80%D0%BB%D1%8F%D0%BC%D0%B5-%D1%85%D1%80%D0%B0%D0%BD%D0%B0-%D1%81%D1%80%D0%B5%D0%B4%D0%BD%D0%BE-%D0%B7%D0%B0-500-%D0%BB%D0%B2-%D0%BD%D0%B0-%D0%B4%D0%BE%D0%BC%D0%B0%D0%BA%D0%B8%D0%BD%D1%81%D1%82%D0%B2%D0%BE/", "text": "\n                    На домакинство у нас се падат средно 90 килограма изхвърлена храна на стойност 500 лв. на година. Това съобщи изпълнителният директор на Българската хранителна банка Цанка Миланова. Най-голям процент от изхвърлената храна се пада на домакинствата (44%), следвани от ресторантите (33%), хранителните магазини (11%), институциите, производството и др., сочат изчисленията на Българската хранителна банка.Най-съществена част от „брака” са плодове и зеленчуци, почти толкова са и морските продукти. Макар да се казва, че е грехота да се изхвърля хляб, голям процент от съдържанието на кофите са именно тестените изделия. Често на боклука се оказват също млечни и месни продукти, съобщи bTV. Всяка година в България се изхвърлят 700 000 тона храна. В световен мащаб разхищенията достигат 1 млрд. тона – на фона на много гладуващи, които биха се възползвали от дарена храна.Грешки при пазаруването водят до изхвърляне на храна. Например – не си правим списък, слагаме хаотично продукти в количката, купуваме продукти на промоция с по-къс срок на годност складираме големи количества, пазаруваме гладни и не следим хладилника. Понякога „залежават” и пакетирани продукти по шкафовете, като в един момент срокът им на годност приключва.Цанка Миланова призна още, че въпреки усилията на Българската хранителна банка, все още се спасява едва около половин процент от 670-те хиляди тона бракувана храна.\n\n\n                    ", "date": "2018.01.29", "title": "Изхвърляме храна за 500 лв. "}
{"url": "http://www.monitor.bg/a/view/89297-%D0%94%D0%BE-%D1%88%D0%B5%D1%81%D1%82-%D0%BC%D0%B5%D1%81%D0%B5%D1%86%D0%B0-%D0%BF%D0%B0%D0%B4%D0%B0%D1%82-%D1%82%D0%B0%D1%80%D0%B8%D1%84%D0%B8%D1%82%D0%B5-%D0%BD%D0%B0-%D1%80%D0%BE%D1%83%D0%BC%D0%B8%D0%BD%D0%B3%D0%B0-%D1%81%D1%8A%D1%81-%D0%A1%D1%8A%D1%80%D0%B1%D0%B8%D1%8F/", "text": "Ускоряват обслужването на каргото на българо-сръбската граница\n                    В срок от шест месеца трябва да бъдат намалени цените за роуминг услугите. Това заяви транспортният министър Ивайло Московски след срещата с вицепремиера на Сърбия Зорана Михайлович. Участие в срещата взе и министърът на регионалното развитие и благоустройството Николай Нанков.„Обсъждат се няколко различни варианти, задължително ще бъдат ангажирани регулаторите в двете държави по тази тема, подготвяме и законодателен вариант вместо с пазарен анализ да намалеят с пъти роуминг услугите”, коментира министър Московски. Сръбският вицепремиер министър Зорана Михайлович, която беше на посещение в София, потвърди срока, в който ще бъдатнамалени тарифите за разговор и интернетМосковски обяви, че очаква положително становище Европейската комисия за финансиране на подадения общ проект между България, Румъния и Сърбия за изграждане на трансгранична оптична инфраструктура. Проектът до еврокомисарите беше подаден преди повече от две години, защото и трите държави нямат бюджет за реализирането му.Изграждането на пътя между София и сръбската граница ще завърши до две години и половина, обяви регионалният министър Николай Нанков. Стартирана е тръжната процедура, очаква се избор на изпълнители на двете отсечки Калотина-Драгоман и Драгоман-Сливница от скоростното шосе. От другата страна на границата управляващите саизградили 200 км магистрала от Белград до Нишза една година, обяви сръбският вицепремиер.Двете страни започват работа за подписване на поразумения в областта на водния и железопътния транспорт. В момента е в ход тръжната процедура за железопътния участък София – Волуяк, който се финансира от Механизма за свързана Европа, посочи Московски. Той припомни, че има изготвен технически проект за жп линията от Волуяк до Драгоман и се очаква търговете да бъдат обявени най-късно в началото на 2019 г. По думите му, ако няма значителни забавяния при търговете в рамките на 3 години ще имаме железопътна връзка и оперативна съвместимост на системите между България и Сърбия. Вицепремиерът Зорана Михайлович заяви, че вече има осигурено финансиране за електрификацията на жп линията от Ниш до Калотина.Михайлович е поставила пред българските министри и въпроса запо-бързо и лесно преминаване на хора и стокипрез границата ни. В момента забавянето е около 2 часа. Ако въпросът се реши това ще подобри конкурентоспособността, допълни сръбският вицепремиер. Московски посочи, че трябва да се намери решение поне за товарните превози. „Ще искаме от Европейската комисия разрешение за един пункт за ускорено обслужване на товарните превози”, коментира транспортният ни министър.\n                    ", "date": "2018.01.29", "title": "Тарифите на роуминга със Сърбия падат до шест месеца (обновена)"}
{"url": "http://www.monitor.bg/a/view/82911-%D0%91%D0%B8%D0%BE%D1%82%D0%B5%D1%85%D0%BD%D0%BE%D0%BB%D0%BE%D0%B3%D0%B8%D0%B8-%D1%81%D0%BF%D0%B8%D1%80%D0%B0%D1%82-%D1%81%D1%82%D1%80%D0%B5%D1%81%D0%B0-%D0%B8-%D0%B1%D0%BE%D0%BB%D0%B5%D1%81%D1%82%D0%B8%D1%82%D0%B5-%D0%BF%D1%80%D0%B8-%D1%80%D0%B0%D1%81%D1%82%D0%B5%D0%BD%D0%B8%D1%8F%D1%82%D0%B0/", "text": "\n                    Оборудване за прецизно земеделие, променящи тотално представите за фермерство, и биотехнологии, които пазят растенията от стрес и болести, ще демонстрира Международната селскостопанска изложба  „Агра 2018“. Тя ще се проведе от 21 до 25 февруари в Международен панаир Пловдив.   Сред новостите е метеорологичната станция „Метеобот Про“. Чрез GPRS мрежа и мобилно приложение тя изпраща данни за дъжд, вятър, температура и влажност, както и 10-дневна прогноза. Информацията отива директно от полето до мобилното устройство на фермера, обясниха от фирмата изложител. На „Агра“ ще бъде показан софтуер за агробизнес, който помага на стопаните да прилагат модерното прецизно земеделие, както и сензор за променливо торене според състоянието на растенията, за да не се замърсява почвата с химикали. В екотенденцията се вписва и технология за пречистване на въздуха. „Био турбо“ премахва етиленов газ, бактерии, спори на плесени, вируси, за да предотврати  заболявания при растенията и преждевременно узряване. Насажденията може да бъдат предпазени и от стрес с биостимулатора „БМ старт“. Той  подобрява метаболизма и усвояването на хранителни вещества от почвата, твърдят от фирмата изложител. Нов акцент са земеделските ферми на закрито. Технологии и оборудване за оранжерии и халета, последни модели инсталации за сортиране, ремаркета и култиватори са новите изделия на гръцки компании.\n                    ", "date": "2018.01.29", "title": "Биотехнологии спират стреса и болестите при растенията"}
{"url": "http://www.monitor.bg/a/view/84042-%D0%98%D0%B7%D0%B1%D1%80%D0%B0%D1%85%D0%B0-%D0%B1%D1%80%D0%B8%D1%82%D0%B0%D0%BD%D1%81%D0%BA%D0%B8-%D0%BF%D1%80%D0%BE%D0%B5%D0%BA%D1%82-%D0%B7%D0%B0-%D0%97%D0%BB%D0%B0%D1%82%D0%BD%D0%B8%D1%8F-%D1%82%D1%80%D0%B8%D1%8A%D0%B3%D1%8A%D0%BB%D0%BD%D0%B8%D0%BA-%D0%B2-%D0%91%D0%BE%D1%80%D0%BE%D0%B2%D0%B5%D1%86/", "text": "\n                    Победител в международния архитектурен конкурс за реконструкция на „Златния триъгълник” в зимния курорт „Боровец” е проект №113, с авторски екип на William Mathews Associates Ltd, Великобритания, съобщиха организаторите на проявата.На второ място - проект №156, с авторски екип Агенция Дизайн и Архитектира АД - АДА, България, и трето място -  проект №147 с автор Петър Рафаилов - Проджект Витае ЕООД, България. Четвърто и петото място, са за проект №118 с автор Институт за градско планиране АД и проект №128 Critical Design Studio, Турция.Победителите бяха избрани от журито на конкурса измежду 40 проекта от 17 държави. Освен парична награда от 20 000 лв, екипът премиран на първо място получава  правото за директно договаряне на работна фаза на инвестиционен проект. Класираните на второ място получава парична премия от 12 000 лв. а тези на трето - 8000 лв. Четвъртото и петото място получават две премии от по 5000 лв.William Matthews Associates e основано през 2013 г. и базирано в Лондон архитектурно студио.Преди създаването на фирмата, архитект Уилям Матюс е Старши архитект в офиса на Ренцо Пиано в Париж. В този период той завършва множество международни проекти, сред които сградата на Beyeler Foundation в Базел, Поцдамер плац в Берлин и крилото за съвременно изкуство на Института за изкуства в Чикаго.От 2001 г. до завършването на сградата през 2013 г., Уилям Матюс ръководи проектантския екип на най-високата сграда в Лондон Shard.Поводът за стартирането през ноември от община Самоков, заедно с Камарата на архитектите в България (КАБ), Съюза на архитектите в България (САБ) и Съюза на урбанистите на международния архитектурен конкурс бе 120 години от основаването на най-стария български планински курорт „Боровец”.Зоната, която ще бъде обновявана основно, се намира в най-оживената и атрактивна част на курорта, в непосредствена близост до финала на ски пистите и началните станции на лифтовете, както и до някои от най-големите хотели. Тя се е формирала през 1992 г., когато се разрешава поставянето на множество преместваеми търговски обекти. С течение на времето обаче те много са се надстроили и разширили, без спазване на устройствени правила, санитарно-хигиени и противопожарни изисквания. В същото време нетрайният им статут не дава сигурност на наемателите и те нямат желание да ги поддържат в добро естетическо състояние вид.Главният архитект на община Самоков арх. Надежда Клинчева обясни за „Монитор”, че идеята е старите преместваеми обекти да бъдат премахнати, поради нетрайният им градоустройствен статут. „Всичко ще се гради в съответствие с новото проектно решение. След това, пак чрез конкурс или с търг по ЗОП ще се установят новите наематели, като основният собственик да остане общината. Относно цената на реализацията на проекта, тя поясни, че е сумата е максималното й ниво е 60 млн. лв. без ДДС, но е възможно инвестицията да бъде много по-малка. Засега няма точна програма за изпълнението, защото предстои изработването на градоустройствен план, технически проект и изборна изпълнител. Не можем да се ангажираме с точно време за реализацията”, каза арх. Клинчева и добави, че поне до края на този програмен период за проекта не могат да се търсят пари от еврофондовете.\n\n\n                    ", "date": "2018.01.29", "title": "Избраха британски проект за „Златния триъгълник” в „Боровец”"}
{"url": "http://www.monitor.bg/a/view/4833-%D0%9F%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B8%D1%81%D0%BA%D0%B0-%D0%92%D0%90%D0%A1-%D0%B4%D0%B0-%D0%BE%D1%82%D0%BC%D0%B5%D0%BD%D0%B8-%D0%BF%D0%BE%D1%81%D0%BA%D1%8A%D0%BF%D0%B2%D0%B0%D0%BD%D0%B5-%D0%BD%D0%B0-%D0%B3%D0%B0%D0%B7%D0%B0/", "text": "\n                    Върховна административна прокуратура (ВАП) настоява пред Върховния административен съд (ВАС) за отмяна на решението на Комисията за енергийно и водно регулиране (КЕВР) за повишаване цената на природния газ. Според прокуратурата Административният съд в София не е уважил протеста против утвърдените от КЕВР по-високи цени на природния газ, които от 01.04.2017 г. се вдигнаха с 29.6%.ВАП аргументира несъгласието си с това, че съдът не е отчел неспазването на разпоредбата за регулиране на цените на природния газ. Целта на тази норма е да гарантира най-благоприятната цена. По този начин са накърнени правата на участници в административното производство, които с изключение на „Булгаргаз“ ЕАД изразяват несъгласие с повишението на цените, описвано като „шоково“ и „гибелно“.От ВАП припомнят, че с протестираното решение на КЕВР са утвърдени цените, по които общественият доставчик \"Булгаргаз\" ЕАД продава природен газ: до крайните снабдители на природен газ и всички клиенти, присъединени към газопреносната мрежа и към мрежа ниско налягане; на „Овергаз Мрежи“ АД, в качеството му на краен снабдител на природен газ и цени за продажба на природен газ от крайните снабдители на клиенти, присъединени към съответните газоразпределителни мрежи.Единствено „Булгаргаз“ не възразява срещу повишението на цената на природния газ, което е обяснимо за ВАП, тъй като в атакуваното решение на КЕВР е предвидено през второто тримесечие на 2017 г. клиентите на \"Булгаргаз\" ЕАД ще плащат съответно по 370.98 или по 363.26 лв. за 1000 куб. метра без акциз, ДДС и такса за пренос (19.73 лева за 1000 куб. м).През първото тримесечие на миналата година цената на синьото гориво беше 280.21 лева за 1000 куб. Метра.Прокуратурата добавя, че в производството пред Административен съд София КЕВР не е доказала, че е спазен един от принципите в Закона за енергетиката - на прозрачността за определяне на цените, и е акцентирано недвусмислено, че решението на административния орган не съдържа всички конкретни цифрови величини и начина, чрез който са определени ценовите компоненти. Нарушен е член от Закона за енергетиката за икономическа обоснованост на цените.По тези причини ВАП смята решението на съда в София за неправилно и настоява пред ВАС да бъде отменена по-високата цена на газа. Според прокуратурата има нарушение на материалния закон, съществени нарушения на съдопроизводствените правила и необоснованост.   \n\n\n                    ", "date": "2018.01.29", "title": "Прокуратурата иска ВАС да отмени поскъпване на газа "}
{"url": "http://www.monitor.bg/a/view/59208-%D0%96%D0%B8%D0%B2%D0%B0%D0%BA%D1%8A%D1%82-%D1%81%D1%82%D0%B8%D0%B3%D0%B0-14-%D0%B4%D0%BD%D0%B5%D1%81/", "text": "\n                    Днес ще бъде предимно слънчево, с временни увеличения на облачността. Ще духа умерен северозападен вятър. Ще се затопли и минималните температури ще бъдат между минус 5° и 0°, а максималните – между 9° и 14°. Това съобщи дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН) за \"Фокус\".Над Черноморието ще бъде предимно слънчево. Ще духа умерен северозападен вятър. Максимални температури на въздуха ще са между 11-13°, а температурата на морската вода е 6°. Вълнението на морето ще бъде 1-2 бала.Над планините също ще е предимно слънчево. Ще духа силен северозападен вятър. Максималната температура на височина 1200 метра ще бъде около 6°, на 2000 метра – около 0°.Атмосферното налягане е значително по-високо от средното за януари – слабо ще се понижи.\n                    ", "date": "2018.01.29", "title": "Живакът стига 14° днес "}
{"url": "http://www.monitor.bg/a/view/67944-%D0%A1%D0%BE%D1%84%D0%B8%D1%8F%D0%BD%D1%86%D0%B8-%D0%BA%D1%83%D0%BF%D0%B8%D0%BB%D0%B8-20-%D1%85%D0%B8%D0%BB%D1%8F%D0%B4%D0%B8-%D0%B7%D0%B5%D0%BB%D0%B5%D0%BD%D0%B8-%D0%B1%D0%B8%D0%BB%D0%B5%D1%82%D0%B0-%D0%B2%D1%87%D0%B5%D1%80%D0%B0/", "text": "\n                    Между 18 и 20 хиляди \"зелени билета\" за градския транспорт в столицата бяха продадени вчера. Това каза заместник-по транспорта Евгени Крусев пред бТВ.Въвеждането на \"зеления билет\" от 1 лв., която важи за цял ден и цялата градска мрежа, беше решено миналата седмица от Столичния общински съвет като мярка срещу мръсния въздух. „За вчерашния ден беше констатирано значително превишаване на фините прахови частици на въздуха в София, което се следи ежечасно със сензорите на Министерството на околната среда на база на климатичните прогнози и на прогнозите за замърсяването. Вследствие на това се взима решение за активиране на определени мерки“, каза още той.Крусев обясни, че през изминалата седмица след призива на Столична община за пътуване с градски транспорт вместо с леки автомобили средно дневно са били купувани около 4-5 хиляди повече билета за еднократно пътуване. „Имаше хора, които през последните дни наистина се вслушаха в призива ни, заради което наистина им благодарим“, каза още заместник-кметът на София.Той коментира и другите мерки, одобрени от общинските съветници за повишаване качеството на въздуха. „Ще се ограничи влизането на автомобили в централната градска част, ако се констатира необходимост от това. Това значи, че гражданите ще могат да оставят своите коли и да продължат с градския транспорт своето пътуване“, обясни той и уточни, че сред най-строгите мерки, които общината е готова да предприеме, е още и забрана за паркиране на основни улици и паркинги в София. „Това са основните улици със синя и зелена зона. Няма да има постъпления от тях, но това е цената, която Столична община е готова да плати за по-чист въздух“, коментира той.Крусев уточни, че пълна забрана за автомобили и безплатен градски транспорт в София може да се случи, ако има десетдневна прогноза за замърсен въздух.\n                    ", "date": "2018.01.29", "title": "Софиянци купиха 20 хиляди \"зелени билета\"  "}
{"url": "http://www.monitor.bg/a/view/77957-%D0%91%D1%83%D0%BC-%D0%BD%D0%B0-%D1%81%D0%B2%D0%B0%D1%82%D0%B1%D0%B8-%D0%B2-%D0%94%D0%BE%D0%B1%D1%80%D0%B8%D1%87-%D0%BD%D0%B0-18082018/", "text": "\n                    Най-желаната дата за сключване на брак през тази година в Добрич се оказва 18.08.2018 г., съобщи Антония Михайлова от Обредния дом. Денят е събота и вече има записани шест сватби. Датата 08.08.2018 г. се пада през седмицата и това обяснява липсата на желание дори за разписване сред бъдещите двойки.През 2017 г. са регистрирани 495 граждански брака. Те са с 15 по-малко от предходната 2016 г. 2/3 от браковете са само разписвания. Бумът на разписванията през седмицата е през август и декември, предимно от гастарбайтери. Те използват отпуската си по време на празниците и скрепяват съжителството си със сключване на граждански брак, от който имат материална изгода в държавите, където живеят.Две са новостите при сватбите в Добрич, посочва Антония Михайлова. Все по-често за сключване на брак и сватбено тържество се избира петък вечер, а за изпълнението на първия танц младоженците преминават през репетиране на сложна хореография.Като любопитна сватба обредниците определят тази между 70-годишен младоженец и 65-годишна младоженка. Оказва се, че те се женят отново един за друг, след като преди много години заедно чули Менделсон, после се развели и само преди две седмици отново се взели, в присъствието на децата и внуците си. Имаше и сватба с плюшени играчки, вместо букети, спомня си Михайлова.От чуждестранните булки преобладават украинките и рускините. 28 са сватбите с международно участие. Сред тях има младоженци дори от Бангладеш и Сирия. В навечерието на Новата 2018 г. – на 29 декември, е имало 11 сключени брака. \n                    ", "date": "2018.01.29", "title": "Бум на сватби в Добрич на 18.08.2018 "}
{"url": "http://www.monitor.bg/a/view/49214-%D0%9E%D0%B1%D0%B2%D0%B8%D0%BD%D1%8F%D0%B5%D0%BC-%D0%B7%D0%B0-%D1%81%D1%85%D0%B5%D0%BC%D0%B0%D1%82%D0%B0-%D0%B2-%D0%9C%D0%B5%D0%B4%D0%B8%D1%86%D0%B8%D0%BD%D1%81%D0%BA%D0%B8%D1%8F-%D1%83%D0%BD%D0%B8%D0%B2%D0%B5%D1%80%D1%81%D0%B8%D1%82%D0%B5%D1%82-%D0%B5-%D0%B7%D0%B0%D0%BF%D0%BB%D0%B0%D1%88%D0%B8%D0%BB-%D1%80%D0%B0%D0%B7%D1%81%D0%BB%D0%B5%D0%B4%D0%B2%D0%B0%D1%89%D0%B8%D1%82%D0%B5/", "text": "\n                    Едно от обвиняемите лица за незаконен прием на студенти с фалшиви документи в Медицинския университет в София е отправило сериозна заплаха към разследващия екип на прокуратурата. Това каза говорителят на главния прокурор Румяна Арнаудова пред БНТ. Екипът се състои от двама прокурори, трима следователи, подпомагани от агенти на ДАНС и ГДБОП. Заплахата била с думите: \"Ще плачете с кървави сълзи.\" По думите на Арнаудова разследващите ще подготвят писмен доклад за това поведение, което е породило основателен страх у екипа. Тя коментира, че не бива да се допуска подобно отношение към разследващите и ще бъдат предприети действия от страна на главния прокурор за недопускане на подобни случаи.Говорителят на главния прокурор потвърди, че като ръководител на организираната престъпна група е обвинен бившият ректор на учебното заведение проф. Ваньо Митев. На две от обвинените лица са повдигнати отделни обвинения за престъпления по служба. Това са участници в групата, които са нарушили и неизпълнили служебни задължения във връзка с приема на чуждестранни студенти.\"Обвиненията, които са повдигнати от специализираната прокуратура, са за ръководене на едно лице и участие на всички останали петима в организирана престъпна група. Разследването към този момент има две основни направления. Едното е дейността на групата по т.нар незаконен прием на чуждестранни студенти, която дейност генерира и е поставила в опасност националната сигурност на Република България, затова разследването се води от специализирана прокуратура. Второто направление, по което усилено се събират доказателства, е дейността на ръководни служители от Медицинския университет, касаещи проявена безстопанственост при изпълнение на обществени поръчки\", каза говорителят на главния прокурор. Тя добави, че до момента съдебното производство е над 200 тома, като е започнало още от септември.\"Официално по документи един голям кръг от чуждестранни студенти за издържали изпити и са започнали обучението си по медицина на английски език. Установихме, че документите, които са били предоставени на Медицинския университет,са били подготвяни от членовете на организираната престъпна група и е придаден такъв вид на тези документи, че да послужат за вписването им като такива в МУ. Лицата,които се разследват, са основно от арабски произход, за тях е установено, че част от тях дори не владеят английски език. Най-сериозна индикация за това, че нещо не е наред, е фактът, че по-голямата част от тези студенти не са открити на адресите, които фигурират в официалните им документи, т.е вероятно това са абсолютно мними студенти, които използват този канал, за да навлязат на територията на Република България. Получавайки статут на редовни студенти редовно обучение, те получават статут на временно пребиваващи лица на територията на ЕС, което им позволява свободно придвижване на територията на ЕС. Този канал би могъл да бъде използван и за целите на терористична заплаха и за прикрит незаконен трафик на мигранти. Разследването продължава\", каза Арнаудова.До момента специализираната прокуратурата е извършила 40 претърсвания на територията на София, а 27 лица са обискирани. Продължават действията по разследванията.На 20 студенти са прегледани досиетата, а общо 150 студентски досиета са иззети като ще продължи събирането на доказателства. \"Опасността,която съществуваше в началото, към момента е неутрализирана, доколкото престъпния канал вече не съществува в резултат на действията на прокуратурата, каза още Арнаудова.В петък специализираната прокуратура повдигна обвинение на шестима души за незаконен прием на студенти с фалшиви документи в Медицинския университет в София. На обвиняемите е определена мярка за неотклонение парична гаранция от по 200 хил. лв за всеки от тях. Седмица по-рано при акция на ГДБОП бяха иззети документи и отведени за разпит служители на университета.По данни на прокуратурата организираната престъпна група е действала 2015- 2017 година. Чрез фирма посредник са набирани желаещи да станат студенти. След това са били записвани с фалшиви документи, а изпитите им се уреждали от длъжностни лица в Медицинския университет. Приемането по този начин е струвало между 40 000 - 50 000 евро. До момента са установени над 20 чуждестранни студенти, приети чрез престъпната схема.\n                    ", "date": "2018.01.29", "title": "Обвиняем за схемата в Медицинския университет е заплашил разследващите"}
{"url": "http://www.monitor.bg/a/view/24868-%D0%9F%D0%B5%D0%BD%D1%81%D0%B8%D0%BE%D0%BD%D0%B5%D1%80%D1%81%D0%BA%D0%B8-%D0%BA%D0%BB%D1%83%D0%B1%D0%BE%D0%B2%D0%B5-%D0%B7%D0%B0%D0%B2%D1%8A%D1%80%D1%82%D1%8F%D1%85%D0%B0-%D0%B1%D0%B8%D0%B7%D0%BD%D0%B5%D1%81-%D1%81%D1%8A%D1%81-%D1%81%D0%B0%D0%BB%D0%B0%D0%BC%D0%B8-%D0%B8-%D0%BA%D0%BE%D0%BD%D1%81%D0%B5%D1%80%D0%B2%D0%B8/", "text": "Общината в паника: Дадохме 300 лв. за фолклорни носии, те си купили кантар\n                    Пенсионерските клубове в община Камено, чиято издръжка идва от общинската хазна, са превърнати тайно в магазини. Притиснати от мизерията, старците по селата намерили хитър начин да припечелят по някой лев и да закърпят  мижавите си пенсии. Тайно от общинската администрация в Камено, те завъртели бизнес с хранителни продукти. За това как да изкарат пари, първи се досетили пенсионерите в село Константиново. Бързо преоборудвали пенсионерския клуб с рафтове и стелажи и започнали да продават колбаси, сирене, хляб, дори и риба. Продавали на смени в пенсионерския клуб, ни фирма не регистрирали. Новината за печалбата на находчивите търговци бързо се разнесла и стигнала до съседните села, където последвали последвали почина и също превърнали клуба на пенсионера в магазин. В община Камено разбрали наскоро за тайните магазини, маскирани в пансионерските клубове и веднага започнали проверка. Щом прегледали документите и фактурите, чиновниците изпаднали в паника. \"Нещо страшно е просто. На един от клубовете например, бяхме отпуснали миналата година 300 лева за да си купят народни носии, а те си купили с парите кантар. В друг пенсионерски клуб са заредили толкова стока, че няма никакво място да се събират хора от третата възраст\", коментираха от общинската администрация. Чиновниците сериозно се притеснили, когато установили, че един от клубовете бил достигнал почти до прага от 50 000 лева оборот и се оказал на прага за задължителната регистрация по ДДС.  Местните власти са издали спешна депеша магазините веднага да спират дейност и клубовете да се върнат в предишният им вид и да функционират по предназначение.     \nПроблемът с бясната търговия, която пенсионерските клубове завъртели бе поставен преди броени дни на последната общинска сесия в Камено.\nОт доклада на общинарите стана ясно, че причината била в пропуск в Закона, който позволяват този тип сдружения да извършват продажба на стоки и услуги. Докато в цяла България обаче пенсионерските клубове продават кафе, чай и дребни сладки, находчивите старци по селата в Камено отворили супермаркети. В същото време не плащали никакви разходи, защото издръжката за ток и вода поемала община Камено. Общинските съветници настояха незабавно да се спре субсидията за клубовете, които развиват бурна търговска дейност. Кметът на Камено Жельо Вардунски обаче нареди търговията веднага да спира.  \n\"Не знам как ви хрумна да правите тези магазини. Моето предложение е да махнете саламите и сирената и хранителните продукти, в Константиново в един клуб имаше чак и скумрия. Целият клуб беше зает от щандовете и витрините на магазина. Спрете, защото ще направите данъчно нарушение и ще стане голям проблем\", размаха пръст кметът Вардунски пред бабите, които присъстваха лично на сесията. \"Ама това не е бизнес, ние само социална дейност развиваме\", оправдаваха се търговките, които така и не разбраха какъв е проблемът. Възрастните жени дълго се чудиха с какво толкова са разгневили кмета. \n                    ", "date": "2018.01.29", "title": " Пенсионерски клубове завъртяха бизнес със салами и консерви"}
{"url": "http://www.monitor.bg/a/view/49762-%D0%9F%D1%80%D0%BE%D0%B2%D0%B5%D1%80%D1%8F%D0%B2%D0%B0%D1%82-%D1%81%D0%BE%D0%B1%D1%81%D1%82%D0%B2%D0%B5%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D1%82%D1%83%D0%B7%D0%B0%D1%80%D1%81%D0%BA%D0%B8-%D0%B8%D0%BC%D0%BE%D1%82%D0%B8-%D0%B8-%D0%BA%D0%BE%D0%BB%D0%B8/", "text": "Търсят с какви пари са закупени 435 луксозни лимузини\n                    Проверки в цялата страна за произхода на средствата на хора, които през 2015 година и 2016 година са накупили имоти за по над 500 000 лв., както и на собствениците на луксозни автомобили, разпореди главният прокурор Сотир Цацаров. Става въпрос за общо 500 души, съобщи говорителят на обвинител №1 Румяна Арнаудова. Проверяват се само физически лица, а не фирми, обясни тя във връзка с акция „Тузари“, но не уточни дали сред тях има хора от властта или безработни.До Цацаров постъпил сигнал от Централното управление на НАП, че 365 души са придобили през 2015 и 2016 година недвижими имоти, всеки от които с цена над 500 000 лв., като 120 от тяхГлавният прокурор бил сезиран и от Главна дирекция „Национална полиция“ със справки за управлявани от български граждани луксозни лимузини от марките „Ролс-Ройс“, „Ферари“, „Ламборджини“, „Майбах“ и „Бентли“. Част от тези коли били с чужди регистрационни номера, но също се движели в страната. В справките било посочено, че срещу част от собствениците на лимузините има заявителски материали в МВР за евентуални престъпления от общ характер, включително за извършени данъчни нарушения, измами и пране на пари. „Предоставената информация от НАП и ГДНП е преценена като повод за извършване на проверка, предвид наличие на данни за извършени данъчни престъпления и пране на пари, поради което главният прокурор разпореди на прокуратурите в страната да предприемат действия. Вече са започнали индивидуални проверки на всички лица. Данъчните проверяват кога собствениците на недвижимите имоти са ги купили, на каква стойност и се прави анализ на средствата на купувачите. Проверяват се и средствата на собствениците на луксозните автомобили. МВР пък проверява дали тези лицакакви са възможностите им да се сдобият с такива имоти и коли. Анализира се информацията в прокуратурата дали не са обвиняеми или подсъдими“, изнесе детайли за проверките Арнаудова.В Софийския апелативен район например 283 души купили имоти за над 500 000 лв., като 88 от тях се бръкнали с по над 800 000 лв. за придобивката си. В Пловдивския апелативен район пък 27 баровци си купили имоти за над 500 000 лв., а 9 от тях също ги придобили срещу сумата от над 800 000 лв. Във Варненския апелативен район тузарите със скъпи палати били 29, в Бургаския - 17, а във Великотърновския-19 души. Възложени били проверки на органите на МВР, които събирали данни и за продавачите на имотите, както и кога и къде са извършени сделките. Извършвали се и проверки за наличие на свързани лица, на фирми и тяхната дейност, на декларираните доходи, на извършените разходи, на банкови сметки и на движението на проверяваните средства по тях.В същото време било установено, че у нас се притежават и управляват 50 автомобила „Майбах“, 193 „Бентли“, 31 „Ламборджини“, 68 „Ролс-Ройс“ и 93 „Ферари“. В тази връзка било възложено на изпълнителния директор на НАП извършване на данъчни проверки по предоставените от МВР данни за луксозните возила, при които да се установят датата на придобиването и стойността им, като се изискат договор за покупка, фактура или митническа декларация, както иза тяхното закупуване. Указано било и да се извърши анализ на получените доходи. При деклариране на заеми, щял да се изследва произходът им, както и доколко посочената цена на закупуване съответства на действителните пазарните цени към момента на сделката. При установяване, че лимузината се управлява от друг, а не от собственика й, щяла да се изисква информация на какво основание и за колко време е предоставена колата.„Проверките ще продължат, докато бъдат събрани всички данни. За прокуратурата срокът е 2 месеца, като може да бъде удължен с още един. Зависи от организацията в НАП и МВР. Ако бъдат събрани данни за престъпен произход на средства за купуване,Ако някои са обвиняеми или подсъдими, ще бъдат взети обезпечителни мерки“, каза Арнаудова. Тя добави, че по преценка на НАП сигналът до Цацаров е за купувачи на имоти, които са броили крупни суми именно през 2015 и 2016 година, а по преценка на МВР сигналът е за изброените марки коли.\n                    ", "date": "2018.01.29", "title": "Проверяват 500 тузари с палати и бентлита  (ОБНОВЕНА)"}
{"url": "http://www.monitor.bg/a/view/19904-%D0%9C%D1%8A%D0%B6-%D0%B2-%D0%BA%D0%BE%D0%BC%D0%B0-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%BF%D0%B0%D0%B4%D0%BD%D0%B0-%D0%BD%D0%B0-%D0%BB%D0%B5%D0%B4%D0%B0/", "text": "\n                    66-годишен мъж от Свищов леши в болница в кома след като падна на леда. Инцидентът станал в неделя около 18,30 часа в крайдунавския град. Възрастният мъж вървял по улицата, когато внезапно се подхлъзнал, паднал и ударил главата си на леда. Минувачи, които станали свидетели на падането, подали сигнал на спешния телефон.Мъжът е откаран с линейка в болница, където лекарите установили, че има разкъсно - контузна рана на главата и хематом. Състоянието му е рисково и има опасност за живота му. Заради това той е откаран за лечение в областната болница във Велико Търново. По случая в местната полиция е образувано досъдебно производство за причиняване на телесна повреда срещу неизвестен извършител. \n                    ", "date": "2018.01.29", "title": "Мъж в кома след  като падна на леда "}
{"url": "http://www.monitor.bg/a/view/40626-%D0%A1%D0%BF%D0%BE%D1%80-%D0%B7%D0%B0-%D0%BC%D0%BE%D0%BC%D0%B8%D1%87%D0%B5-%D0%BF%D1%80%D0%B0%D1%82%D0%B8-%D0%BE%D1%81%D0%BC%D0%BE%D0%BA%D0%BB%D0%B0%D1%81%D0%BD%D0%B8%D0%BA-%D0%B2-%D0%B1%D0%BE%D0%BB%D0%BD%D0%B8%D1%86%D0%B0/", "text": "\n                    14-годишен хлапак от Стара Загора е настанен по спешност в специализираната клиника по лицево-челюстна хирургия в Пловдив след нанесен му жесток побой, при който са му избити няколко зъба и е строшена долната му челюст.\n\nИнцидентът е станал около 16,00 часа на 26 януари в близост до новия градски парк „Артилерийски“, където две групички тийнейджъри влезли в остра първоначално словесна, а в последствие и юмручна схватка заради хубица. След няколко разменени остри реплики и нецензурни думички хлапетата започнали бой, като най-тежък пердах отнесъл осмокласник. След намесата на неколцина възрастни, които станали неволни свидетели на мелето, участниците в него направили опит да избягат. Трима хлапаци на възраст по 14,15 и 16 години са били задържани и отведени във Второ РУ „Полиция“, където са останали за по 24 часа. Образувано е досъдебно производство срещу неизвестен извършител за нанесена средна телесна повреда. На този етап няма събрани данни, че побоят е бил предварително организиран, участниците са били в грипна ваканция, инцидентът е извън учебно заведение.\n\nВ рамките само на три дни това е второ досъдебно производство срещу непълнолетни на територията на Стара Загора, след като ден по-рано бяха задържани четирима тийнейджъри от казанлъшкото село Горно Черковище за организиран грабеж над таксиметров шофьор.\n\n\n\n \n                    ", "date": "2018.01.29", "title": "Спор за момиче прати осмокласник в болница"}
{"url": "http://www.monitor.bg/a/view/11667-%D0%90%D0%BD%D1%82%D0%B8%D0%B4%D0%B8%D1%81%D0%BA%D1%80%D0%B8%D0%BC%D0%B8%D0%BD%D0%B0%D1%86%D0%B8%D0%BE%D0%BD%D0%BD%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D1%81%D0%B5-%D1%81%D0%B0%D0%BC%D0%BE%D1%81%D0%B5%D0%B7%D0%B8%D1%80%D0%B0-%D0%B7%D0%B0-%D0%BE%D1%80%D1%8F%D0%B7%D0%B0%D0%BD%D0%BE%D1%82%D0%BE-%D0%B7%D0%B0%D0%B4%D0%BE%D1%87%D0%BD%D0%BE-%D0%BF%D1%80%D0%B8-%D1%81%D0%BB%D0%B5%D0%B4%D0%B2%D0%B0%D0%BD%D0%B5-%D0%BD%D0%B0-%D0%BF%D1%80%D0%B0%D0%B2%D0%BE/", "text": "\n                    Комисията за защита от дискриминация (КЗД) се самосезира по повод въведеното ограничение за обучение по право само в редовна форма. То е предвидено в приетата с Постановление на Министерски съвет Наредба за единните държавни изисквания за придобиване на висше образование по специалност.Повод за самосезирането е доклад на един от членовете на комисията – Орлин Колев. Според него подзаконовата регламентация правото да се изучава само в редовна форма силно стеснявала използването на установените от Закона за висшето образование форми на обучение – редовна, задочна, вечерна и дистанционна, като по този начин цели групи в обществото могат да се поставят в неравноправно положение. За сравнение все още действащата наредба освен редовна предвижда и задочна форма на обучение.В доклада се подчертава още, че установената редовна форма на обучение като единствено възможна на практика представлява ограничително условие за за обучение по право. По този начин се изключвала възможността работещи граждани или учащи се в други специалности да следват за бъдещи юристи. Предвидената единствена редовна форма на обучение може да се разглежда и като ограничителна при упражняване правото на труд както за студентите, така и за преподавателите. Това би ограничило възможността в учебния процес да бъдат привлечени изявени в теорията и практиката специалисти. В доклада се сочи още, че по този начин могат да бъдат различно третирани широки групи от лица по признаците лично положение, имуществено състояние, възраст и увреждане, като е възможно да бъдат засегнати и лица, носители на други защитени от закона признаци. Вносителят на доклада, като изрежда и други аргументи в подкрепа на твърденията си, предлага на Комисията за защита от дискриминация да бъде образувано производство по казуса, в рамките на което да бъде установено дали изискването, разписано в приетата нова наредба нарушава равенството в третирането, а оттам и антидискриминационното законодателство.\n                    ", "date": "2018.01.29", "title": "КЗД подхваща следването по право  "}
{"url": "http://www.monitor.bg/a/view/3361-%D0%9C%D0%B0%D0%BB%D1%82%D0%B8%D0%B9%D1%81%D0%BA%D0%B8-%D1%80%D0%B8%D1%86%D0%B0%D1%80%D0%B8-%D0%B4%D0%B0%D1%80%D1%8F%D0%B2%D0%B0%D1%82-%D0%BA%D1%83%D0%B2%D1%8C%D0%BE%D0%B7%D0%B8-%D0%BD%D0%B0-%D0%B1%D0%BE%D0%BB%D0%BD%D0%B8%D1%86%D0%B0/", "text": "\n                    Системи за анестезия, операционно легло с операционна маса, кувьози – стационарни и транспортни за недоносени бебета, креватчета и други вещи и медицински инвентар ще получи МБАЛ-Гълъбово, съобщи кметът на миньорската община Николай Тонев. Дарението е от посолството на Суверенния Малтийски орден в България. То ще бъде връчено от посланика на ордена Камило Дзуколи и първия секретар, богослова Богдан Паташев. Инициативата е на народния представител от БСП-Лява България Спас Панчев, който е успял чрез католическия орден да осигури до сега дарения за над дузина здравни заведения.Посланик Дзуколи наскоро стана носител на орден „Стара планина“-първа степен, връчен му от президента Румен РадевСувереният военен хоспиталиерен орден на Св. Йоан от Йерусалим, Родос и Малта се управлява от монаси, има 12 000 членове и представителства в 120 страни по целия свят.\n                    ", "date": "2018.01.29", "title": "Малтийски рицари даряват кувьози на болница        "}
{"url": "http://www.monitor.bg/a/view/51415-%D0%A0%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%B1%D1%83%D0%BD%D1%82-%D1%81%D1%80%D0%B5%D1%89%D1%83-%D0%BA%D1%80%D0%B8%D1%82%D0%B5%D1%80%D0%B8%D0%B8%D1%82%D0%B5-%D0%B7%D0%B0-%D0%BF%D1%80%D0%B8%D0%B5%D0%BC-%D0%B2-1%D0%B2%D0%B8-%D0%BA%D0%BB%D0%B0%D1%81/", "text": "\n                    Родители на бъдещи първокласници готвят протести заради критериите за прием. Според тях новите правила са неприемливи и дискриминационни. Някои от родителите вече са пуснали възражение в Столичната община (СО) относно променените критерии, съобщи Bulgaria ON AIR. Шефката на дирекция „Образование“ към СО Мария Минчева обясни пред „Монитор“, че вече има постъпили предложения за промени в системата за прием в първи клас. Тя добави, че срокът за подаването им е до 5 февруари, след което те ще бъдат разгледани.Основното ми възражение срещу новите правила е предложеното определяне на нови, за пореден път, прилежащи райони към училищата. Според тях се въвежда допълнителен ограничаващ принцип на кандидатстване - едно дете ще може да ползва предимство при кандидатстване само в едно училище, в чийто прилежащ район попада неговият адрес, кoментира Мария Димитрова, която е майка на бъдещ първокласник. Тя подчерта още, че при тези промени територията на прилежащите райони на отделните училища е много различна. Според Димитрова това води до възможност само за едно училище, където да бъде записано детето. Други родители пък обявиха новата мярка, която въвежда Столичната община, за дискриминационна. По думите им с нея отпадат много други важни критерии и вече многодетните семейства не са с предимство. „Трима възрастни ще трябва да ходят на три различни места на първия учебен ден и си представете въртележката сутрин и следобед, когато се прибират децата от различните училища“, коментира майка на три деца. Други родители на няколко деца пък се възмущават от това, че всяка година правилата за прием в първи клас се променят и по този начин няма сигурност за това дали техните деца ще могат да посещават едно и също училище. Майките на бъдещите първокласници се обявиха за преразглеждане на определянето на прилежащите райони, които да включват поне две училища. Според тях прилежащите и административните райони трябва да са едни и същи. Мария Димитрова настоя още Столичната община да изготви съвместно с граждани и родителски организации едни правила за прием в първи клас, които да са достатъчно справедливи, ясни и да работят дългосрочно, за да се спре промяната на критериите всяка година.\n                    ", "date": "2018.01.29", "title": "Родители на бунт срещу критериите за прием в 1-ви клас"}
{"url": "http://www.monitor.bg/a/view/6040-%D0%98-%D0%92%D0%B0%D1%80%D0%BD%D0%B0-%D0%BE%D0%B1%D0%B2%D0%B8-%D0%B3%D1%80%D0%B8%D0%BF%D0%BD%D0%B0-%D0%B2%D0%B0%D0%BA%D0%B0%D0%BD%D1%86%D0%B8%D1%8F/", "text": "\n                    Учениците във Варна излизат в грипна ваканция от 30 януари до края на седмицата. Дните от 3 до 6 февруари са междусрочна ваканция. Така учениците ще се върнат в класните стаи чак на 7 февруари. Това беше решено на спешно свиканото заседание на Областната комисия за борба с грипа в РЗИ-Варна. Извънредната среща започна точно в 15,30 часа, след като пълзящото увеличение на броя на заболелите от остри респираторни инфекции през последната седмица във Варненска област, особено за възрастовaта група от 5 до 14 години, достигна критичната точка. Регистрираните пациенти в периода 22-28 януари бяха над 650, а заболеваемостта в областта - 198 на 10 хил. души, докато за първите 4 дни на миналата седмица те бяха 163 на 10 000, коментира д-р Янка Драганова, шеф на дирекция „Надзор на заразните болести“ в РЗИ-Варна. В понеделник стана ясно, че регистрираната заболеваемост вече е надхвърлила 200 на 10 000 души. „Днес отсъстващите ученици във Варна и областта са били 7 157. Общата посещаемост в класните стаи е 84,57%, съобщи шефката на Регионалното управление по образованието във Варна, Венцеслава Генова. 38% е най-високият процент болни ученици и той е регистриран в ОУ „Патриарх Евтимий“ в Белослав. 29% са отсъстващите ученици в ОУ „Св. Св. Кирил и Методий“ в Повеляново и 32% в СУ „Димитър Благоев“ в Провадия. Във Варна няма училища с над 30% отсъстващи. За да бъде ограничена епидемията, във Варненска област се спират плановите операции, забраняват се свижданията, женските и детските консултации и провеждането на масови мероприятия.\n                    ", "date": "2018.01.29", "title": "И Варна обви грипна ваканция "}
{"url": "http://www.monitor.bg/a/view/3117-%D0%A0%D0%BE%D0%BC-%D0%BF%D1%80%D0%B5%D0%B1%D0%B8-%D0%BB%D0%B0%D0%B1%D0%BE%D1%80%D0%B0%D0%BD%D1%82%D0%BA%D0%B0-%D0%B2-%D0%B4%D0%BE%D0%B1%D1%80%D0%B8%D1%87%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0/", "text": "Стиснала силно ръката на дете и го разплакала \n                    Лаборантка в болницата в Добрич била пребита зверски от едър циганин по обяд в понеделник, съобщиха очевидци. Около 12 часа в лабораторията на Медицинския център пристигнали майка с дете, на около година и половина. Трябвало да вземат кръвна проба на хлапето. Лаборантката Милена Енчева направила процедурата, а детето се разплакало. Двамата си тръгнали, но след 20 минути майката се върнала с едър циганин. Посочила лаборантката и казала на мъжа, че това е жената, която стиснала много силно ръката на детето и го разплакала. Без да се обяснява, мъжът нанесъл силен удар в лявата част на лицето на Милена и буквално я съборил на земята.\n\nСвидетели на побоя извикали полиция, а колеги на Милена се заели да й оказват първа помощ. Имало съмнения за комоцио. След рентгена се оказало, че лаборантката е с фрактура на лявата скула. Според очевидците, не станало ясно дали ромът е съпруг на майката, или е нейн бодигард. Първите думи на полицаите, когато пристигнали и видели побойника, били: „А, този си го знаем, не му е за пръв път”.\n\nМъжът е задържан. От полицията официално информация няма. Прокуратурата в Добрич е уведомена устно.\n                    ", "date": "2018.01.29", "title": "Ром преби лаборантка в добричката болница"}
{"url": "http://www.monitor.bg/a/view/61334-%D0%A0%D0%BE%D0%BC-%D0%BF%D1%80%D0%B5%D0%B1%D0%B8-%D0%BB%D0%B0%D0%B1%D0%BE%D1%80%D0%B0%D0%BD%D1%82%D0%BA%D0%B0-%D0%B2-%D0%B4%D0%BE%D0%B1%D1%80%D0%B8%D1%87%D0%BA%D0%B0%D1%82%D0%B0-%D0%B1%D0%BE%D0%BB%D0%BD%D0%B8%D1%86%D0%B0/", "text": "Стиснала силно ръката на дете и го разплакала \n                    Лаборантка в болницата в Добрич била пребита зверски от едър циганин по обяд в понеделник, съобщиха очевидци. Около 12 часа в лабораторията на Медицинския център пристигнали майка с дете, на около година и половина. Трябвало да вземат кръвна проба на хлапето. Лаборантката Милена Енчева направила процедурата, а детето се разплакало. Двамата си тръгнали, но след 20 минути майката се върнала с едър циганин. Посочила лаборантката и казала на мъжа, че това е жената, която стиснала много силно ръката на детето и го разплакала. Без да се обяснява, мъжът нанесъл силен удар в лявата част на лицето на Милена и буквално я съборил на земята.Свидетели на побоя извикали полиция, а колеги на Милена се заели да й оказват първа помощ. Имало съмнения за комоцио. След рентгена се оказало, че лаборантката е с фрактура на лявата скула. Според очевидците, не станало ясно дали ромът е съпруг на майката, или е нейн бодигард. Първите думи на полицаите, когато пристигнали и видели побойника, били: „А, този си го знаем, не му е за пръв път”.Мъжът е задържан. От полицията официално информация няма. Прокуратурата в Добрич е уведомена устно.\n                    ", "date": "2018.01.29", "title": "Ром преби лаборантка в добричката болница"}
{"url": "http://www.monitor.bg/a/view/8576-%D0%A0%D1%83%D0%BC%D0%B5%D0%BD-%D0%A0%D0%B0%D0%B4%D0%B5%D0%B2-%D0%A2%D0%B2%D1%8A%D1%80%D0%B4%D0%BE-%D1%81%D1%82%D0%BE%D0%B8%D0%BC-%D0%B7%D0%B0%D0%B4-%D0%BF%D1%80%D0%B8%D0%BE%D1%80%D0%B8%D1%82%D0%B5%D1%82%D0%B0-%D0%B7%D0%B0-%D0%97%D0%B0%D0%BF%D0%B0%D0%B4%D0%BD%D0%B8%D1%82%D0%B5-%D0%91%D0%B0%D0%BB%D0%BA%D0%B0%D0%BD%D0%B8/", "text": "Външаната ни политика трябва се формира в София, каза още президентът\n                    Значимият приоритет на нашето председателство са Западните Балкани. Това заяви президентът Румен Радев в словото си на традиционния прием в НИМ за ръководителите на дипломатически мисии у нас. По думите на Радев ние твърдо стоим зад този приоритет.Без да върнем вниманието на Европа към този регион, тя не може да бъде единна, сигурна и стабилна. Европейското призвание на страните от Западните Балкани не подлежи на дискусии изобщо, но когато водим този дебат, трябва да бъде ясно, че оценката се основава на индивидуалните постижения на всяка една страна, отбеляза Радев.Според него БГ председателството е отговорност, но и огромна възможност, а страната ни да бъде инициатор и модератор на важни дебати. „Ценностите, от които се ръководим, са солидарност, политическо единство, сигурност.“, каза Радев и добави, че важно за ЕС е да се намалят различията в жизнения стандарт между Изтока и Запада, Севера и Юга.По думите му едно от големите предизвикателства е да търсим баланс в едновременното поставяне на масата на стратегическите дългосрочни приоритети и въпроси, които не търпят отлагане. Такива са мигрантската криза, охраната на външните граници на ЕС, дебатите около финансовата рамка, бюджета след Брекзит.Относно кохезионните фондове президентът заяви, че въпросът не е дали, а как те трябва да бъдат продължени по най-ефективен и резултатен начин.„През изминалата година се ръководих от ясното съзнание, че нашата външна политика трябва да се формира тук, в София“, заяви Радев. Според него тя трябва да се основава на откритост, принципност и предвидимост, за да печели приятели и партньори навсякъде по света.Според него честите кризи в региона на Близкия Изток налагат колективни подходи за тяхното разрешаване. България като външна раница на ЕС, е изключително заинтересована от бързото регулиране на конфликтите в Сирия и Йемен, от ликвидирането на остатъците от ислямска държава“, каза президентът.\n\n\n                    ", "date": "2018.01.29", "title": "Румен Радев: Твърдо стоим зад приоритета за Западните Балкани"}
