{"url": "http://www.monitor.bg/a/view/79442-%D0%9F%D0%BE%D0%BF%D0%BE%D0%B2%D0%B5%D1%82%D0%B5-%D0%BD%D0%B0-%D0%BA%D1%83%D1%80%D1%81-%D1%81%D1%80%D0%B5%D1%89%D1%83-%D0%BF%D0%BE%D0%B6%D0%B0%D1%80%D0%B8/", "text": "Вратите на черквите в разрез с правилата за безопасност \n                    Свещеници минават инструктаж по противопожарна безопасност и кратък курс по гасене на пожари. Обучението е както за по-младите, които досега не са били обучавани, така и за по-възрастните, които отдавна не са били инструктирани, съобщиха от Синодалната палата. Обучението не е задължително, а където органите на противопожарната безопасност установят, че трябва да бъде проведено, уточниха от там.\n\nУказания и инструктажи за ограничаване предпоставките за възникване на пожари вече се правят във Варненска епархия. Курсовете се водят от действащи пожарникари.\n\n \n\n\n                    ", "date": "2017.12.14", "title": "Поповете на курс срещу пожари"}
{"url": "http://www.monitor.bg/a/view/59153-%D0%9D%D0%A1-%D1%89%D0%B5-%D0%B8%D0%B7%D0%B1%D0%B8%D1%80%D0%B0-%D1%88%D0%B5%D1%84%D0%B0-%D0%BD%D0%B0-%D0%BD%D0%BE%D0%B2%D0%B0%D1%82%D0%B0-%D0%BA%D0%BE%D0%BC%D0%B8%D1%81%D0%B8%D1%8F-%D0%90%D0%BD%D1%82%D0%B8%D0%BA%D0%BE%D1%80%D1%83%D0%BF%D1%86%D0%B8%D1%8F/", "text": "\n                    \n\n\n\n\n\n\n\n\n                    ", "date": "2017.12.14", "title": "НС ще избира шефа на новата комисия „Антикорупция”"}
{"url": "http://www.monitor.bg/a/view/58031-%D0%91%D0%BB%D0%B8%D0%B7%D0%BE-30-%D0%BC%D0%BB%D0%BD-%D0%BB%D0%B2-%D0%B7%D0%B0-%D1%87%D0%B8%D1%81%D1%82%D0%BE%D1%82%D0%B0%D1%82%D0%B0-%D0%BD%D0%B0-%D0%92%D0%B0%D1%80%D0%BD%D0%B0-%D1%82%D0%B0%D0%BA%D1%81%D0%B0-%D1%81%D0%BC%D0%B5%D1%82-%D0%BE%D1%81%D1%82%D0%B0%D0%B2%D0%B0-%D0%BD%D0%B5%D0%BF%D1%80%D0%BE%D0%BC%D0%B5%D0%BD%D0%B5%D0%BD%D0%B0/", "text": "\n                    Таксата за битови отпадъци във Варна няма да се повишава, като и през 2018 година варненци ще плащат по 0,98 промила върху данъчната оценка на имотите си. Това е най-ниският размер в цялата страна и Варна от години държи водещото място, подчерта главният финансист на община Варна Стефка Господинова пред постоянната комисия „Благоустройство и комунални дейности“. Общинските съветници одобриха предложения от кмета проект на план-сметката за чистотата на Варна, чиято макрорамка е 29 654 637 лв. Най-голям ще е разходът за поддържане на улици, площади, пешеходни зони, детските и спортни площадки и Морската градина, за които са предвидени общо 9, 34 млн лв. От тях 5,2 млн. лева са за ръчно и механизирано почистване и миене на уличните платна, спирки, площади, тротоари, подлези, пешеходни зони и др. Предвидените за зимно почистване средства са 1,2 млн. лева, което с близо 300 хил. лева по-малко в сравнение с настоящата година. За поддържане на чистотата на Морската градина са планирани 200 000 лева. Второ по размер е перото за сметосъбиране и сметоизвозване - 9,1 млн. лв. То включва разходи за събиране на боклука от контейнерите и транспортирането му до завода за преработка на твърдите битови отпадъци в село Езерово или до сметището за депониране във Въглен. Самата преработка на отпадъците в завода ще струва на общинския бюджет 8,5 млн. лв. За разчистване на нерегламентирани сметища общината смята да похарчи 700 хил. лв., а още 1 млн. лв. ще струва почистването на отводнителните канали, дерета и дъждовни шахти.  \n\n\n                    ", "date": "2017.12.14", "title": "Близо 30 млн. лв. за чистотата на Варна, такса смет остава непроменена"}
{"url": "http://www.monitor.bg/a/view/8755-%D0%91%D0%BE%D1%80%D0%B8%D1%81%D0%BE%D0%B2-%D0%9F%D1%80%D0%BE%D1%81%D0%BF%D0%B5%D1%80%D0%B8%D1%82%D0%B5%D1%82%D1%8A%D1%82-%D0%BD%D0%B0-%D0%91%D0%B0%D0%BB%D0%BA%D0%B0%D0%BD%D0%B8%D1%82%D0%B5-%D0%B5-%D0%B2%D0%B0%D0%B6%D0%B5%D0%BD-%D0%B7%D0%B0-%D0%95%D0%A1/", "text": "\n                    Просперитетът, сигурността и прогнозируемостта на Балканите, не само Западните, са важни за ЕС. Това заяви премиерът Бойко Борисов в Брюксел преди началото на заседанието на Европейския съвет.По думите му приоритетите на българското председателство са и европейски и всичко, което ЕК и Европа през годините са правили, страната ни ще го продължи. „С нашия приятел Себастия Круз (бел.р – австрийският премиер) сме се разбрали така да водим председателството, че от 1-ви януари до 31-ви декември 2018 г. приоритетите да вървят по следния ред – на първо място са европейският бюджет и темата за Западните Балкани\", заяви Борисов. Той припомни, че темата ще се обсъжда и през май на срещата на върха в София.„Това е изключително важно и се надявам да има крачка напред“, каза още той и обясни, че очаква подкрепата на ЕНП. „Не случайно Първата и Втората световна война започва от Балканите. Сигурността и прогнозируемостта, както и просперитета на Балканите, не само Западните, са важни за ЕС“, аргументира се Борисов.Премиерът коментира още Брекзит и общата европейска отбрана. Според Борисов към Брекзит трябва да се подходи прагматично, защото финансовият, икономическият и социален залог е важен. Относно отбраната, Борисов изтъкна, че страните в ЕС харчат огромни средства, произвежда се много военна техника, но не се поставя на преден план ефективността на всичко това.По-рано през деня Борисов се срещна и с шефа на ЕНП Жозеф Дол. \"Обясних му, че Европа не бива да забравя за Западните Балкани. Ние не можем да не им предлагаме нищо конкретно, защото те заслужават европейска подкрепа и бърза интеграция\", написа премиерът във Фейсбук.\n\n\n                    ", "date": "2017.12.14", "title": "Борисов: Просперитетът на Балканите е важен за ЕС"}
{"url": "http://www.monitor.bg/a/view/81580-%D0%A1%D0%B0%D0%BC%D0%BE-%D0%BF%D0%B0%D1%80%D0%B8-%D0%BE%D1%82-%D0%95%D0%A1-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%BF%D1%80%D0%B0%D1%82-153-%D1%81%D0%B2%D0%BB%D0%B0%D1%87%D0%B8%D1%89%D0%B0-%D0%B2%D1%8A%D0%B2-%D0%92%D0%B0%D1%80%D0%BD%D0%B5%D0%BD%D1%81%D0%BA%D0%BE/", "text": "\n                    Само с финансиране от европейските фондове ще бъде възможно опазването на крайбрежните територии от свлачища и ерозия. Парите, нужни за проектиране и ефективно брегоукрепване са в мащаби, непосилни за бюджетите, както на Черноморските общини у нас, така и на държавата. Това заяви при откриването на Международна конференция в рамките на проект land-sea „Устойчивост на системата земя – море за стратегии за екотуризъм“ областният управител на Варна, Стоян Пасев. В рамките на форума, чийто домакин бе областната администрация в морския град, експерти от България, Италия, Испания и Германия коментираха най-успешните модели, приложени вече от Западноевропейските ни партньори за ликвидиране на свлачищата и ерозията в крайбрежните зони. Основната цел на международната среща във Варна е създаването на институционален капацитет и изработването на план за действие за борба с ерозията. Благодарение на него, ЕС ще задели средства в ОП „Региони в растеж“, които ще могат да се ползват и у нас. „Европа не знае, че имаме толкова големи проблеми със свлачищата и това е първата подобна програма за България. В момента във Варненска област има 153 активни свлачища, разположени на територия от 37 166 дка. Проектът land-sea „Устойчивост на системата земя – море за стратегии за екотуризъм“, е първият, който областната администрация на Варна успя да спечели от общо 47 със същата тематика, по които има подадени апликационни форми. Неговата стойност е 1 млн. евро, които ще дадат възможност в рамките на 3 години да се постигне максимална експертна готовност и да се изготви план, с който да кандидатстваме успешно за финансиране – за проектиране и реални брегоукрепителни дейности, обясни Пасев. Целта ни е да не допуснем в 21 век морето да продължи да завладява територии от брега, а ние да отвоюваме територии от морето и да създаваме добри условия за туризъм и инвестиции. Вече сме направили първата административна стъпка, която ще ни позволи да кандидатстваме за европейски средства за решаване на проблемите на брегоукрепването. Предложението на областна управа Варна за създаването на Изпълнителна агенция „Управление на крайбрежните зони“ вече е в Парламентарната комисия за регионално развитие. Областната управа спечели и друг подобен проект по програма „Хоризонт 2020“, който ще се реализира от май, догодина“, каза още Пасев. Участниците в него са 36, a темата е също брегоукрепване.\n                    ", "date": "2017.12.14", "title": "Само пари от ЕС могат да спрат 153 свлачища във Варненско "}
{"url": "http://www.monitor.bg/a/view/49469-%D0%98%D0%BA%D0%BE%D0%BD%D0%BE%D0%BC%D0%B8%D1%87%D0%B5%D1%81%D0%BA%D0%B0-%D0%BF%D0%BE%D0%BB%D0%B8%D1%86%D0%B8%D1%8F-%D0%B2%D0%BB%D0%B5%D0%B7%D0%B5-%D0%B2-%D1%82%D1%80%D0%B0%D1%83%D1%80%D0%BD%D0%B8%D1%82%D0%B5-%D0%B0%D0%B3%D0%B5%D0%BD%D1%86%D0%B8%D0%B8/", "text": "\n                    \n\n\n                    ", "date": "2017.12.14", "title": "Икономическа полиция влезе в траурните агенции"}
{"url": "http://www.monitor.bg/a/view/55857-%D0%90%D0%BD%D0%B0%D0%BD%D0%B8%D0%B5%D0%B2-%D0%9D%D1%8F%D0%BC%D0%B0-%D0%B4%D0%B0-%D0%BE%D1%81%D1%82%D0%B0%D0%B2%D0%B8%D0%BC-%D0%BD%D0%B8%D1%82%D0%BE-%D0%B5%D0%B4%D0%B8%D0%BD-%D0%B3%D1%80%D0%B0%D0%B6%D0%B4%D0%B0%D0%BD%D0%B8%D0%BD-%D0%B1%D0%B5%D0%B7-%D0%BB%D0%B5%D1%87%D0%B5%D0%BD%D0%B8%D0%B5/", "text": "\n                    Няма да оставим нито един гражданин без лечение, това заяви здравният министър Кирил Ананиев след заседанието на здравната комисия в НС. „Ако дадена нова молекула и съответното лекарство се прилагат в 1/3 от страните членки на ЕС, тоест в 9 държави, ние ще бъдем десетата“, заяви той. „Днес отново чух обвинения за дискриминация и антихуманно отношение. Това са неща, с които не мога да се съглася“, коментира той. По думите за 27 от 32-те нови молекули има алтернативни лечение, което според него е на високо съвременно европейско равнище. За останалите ще се търси възможност за осигуряване на средствата по различни пътища. В това число влиза и осигуряване на необходимите медикаменти и лекарства от производителите и търговците. \n                    ", "date": "2017.12.14", "title": "Ананиев: Няма да оставим нито един гражданин без лечение"}
{"url": "http://www.monitor.bg/a/view/63525-%D0%9D%D0%B5%D0%B1%D0%BE%D1%81%D1%82%D1%8A%D1%80%D0%B3%D0%B0%D1%87%D0%B8-%D1%81%D0%B0%D0%BC%D0%BE-%D0%BD%D0%B0-%D0%B4%D0%B2%D0%B5-%D0%BC%D0%B5%D1%81%D1%82%D0%B0-%D0%B2-%D1%81%D1%82%D0%BE%D0%BB%D0%B8%D1%86%D0%B0%D1%82%D0%B0/", "text": "Сградите в центъра с височина не  повече от 50 метра\n                    Небостъргачи ще могат да се строят само на две места в столицата. Това решиха депутатите от Комисията по регионална политика, благоустройство и местно самоуправление по време на първото четене на промените в Закона за устройството и застрояването на Столична община, внесен от ГЕРБ. 12 народни представители дадоха своето съгласие, 6 се въздържаха, а нито един не гласува с \"Против\".Новите текстове обединяват две зони, където ще могат да се строят високи сгради. Едната е след 7-ми км в района на бул. „Цариградско шосе“, където и в момента има високо строителството. Там сега се издига една висока сграда и скоро ще бъде довършена друга.Зоните са избрани, тъй като са обезпечени с градски транспорт, включително и метро, и се очаква да могат да поемат по-мащабни потоци от хора.Александър Ненков от ГЕРБ заяви, че не трябва да се ограничават инвеститорите, които искат да правят много високи сгради, но да е ясно къде могат да го направят.Освен това ограничение промените ясно определят и колко могат да се високи сградите в различните части на столицата. \"Разполагането на такъв тип сгради например в южните градски територии е от съществено значение за визуалното възприемане на Витоша от почти целия град\", пише в мотивите към законопроекта.Така в централната част на София сградите трябва да са с височина до 50 метра, в рамките на околовръстния път - 75 метра, извън околовръстния път - 15 метра, а в останалата част на града - 125 метра.Независимо от зоната, в която попадат, високите сградиза разполагане на сградите по отношение на разстоянията между тях, включително и през улица.За сградите с височина над 75 метра плановете за застрояване се предвижда да се одобряват от Общинския съвет.Въвежда се и дефиниция на „междублоково пространство“, както и изисквания за транспортна обезпеченост.Според предложения законопроект се вдигат и глобите, ако някой увреди обект на културно-историческо наследство. Досега те са били между 1000 лева и 10 000 лева. Ако бъде одобрен законът, то санкцията, която ще бъде налагана на нарушителите, може да бъде в размер от 10 000 лева до 50 000 лева. Имуществените глоби за юридически лица, които не спазват тази част от закона, също расте. Според сегашните разпоредби наказателната сума може да е между 10 000 лева и 100 000 лева, а вносителите искат новите глоби да са между 50 000 лева и 200 000 лева.\n                    ", "date": "2017.12.14", "title": "Небостъргачи само на две места в столицата"}
{"url": "http://www.monitor.bg/a/view/48713-%D0%9F%D0%BE%D0%B3%D0%BD%D0%B0%D1%85%D0%B0-%D0%BC%D0%B0%D1%88%D0%B8%D0%BD%D0%B8%D1%81%D1%82%D0%B8%D1%82%D0%B5-%D0%B7%D0%B0-%D0%B0%D0%BB%D0%BA%D0%BE%D1%85%D0%BE%D0%BB-%D0%B8-%D0%B4%D1%80%D0%BE%D0%B3%D0%B0/", "text": "Затягат контрола върху разследването на жп инциденти\n                     С над една четвърт са се увеличили проверките за употреба на алкохол и дрога на машинисти и останалия жп персонал през последната година, сочи справка за дейността на Главна дирекция \"Железопътна инспекция\" чрез която Изпълнителна агенция \"Железопътна администрация\" (ИАЖА) изпълнява функциите си на национален орган по безопасност.До този моментот които 1221 са били чрез дрегер за употреба на алкохол или други упойващи средства. От справката става ясно, че разследваните произшествия от ИАЖА за 2016 г. са 192, а за 2017г. до сега са намалели до 159.Актовете издадено досега са 37 броя, като година по-рано те са били едва три. „Огромната разлика е в резултат наот началото на годината“, заяви пред „Монитор“ изп. директор на агенцията Веселин Василев. От администрацията са издали и 60 броя препоръки на жп предприятията и НК „Железопътна инфраструктура“ с цел подобряване на безопасността.Една година след трагедията с дерайлиралия влак в Хитринопромени в Закона за железопътния транспорт. Основната част е свързана с органите, които провеждат разследването на жп инцидентите. Разследването на тежките жп произшествия остава задължение единствено на специализираното звено в Министерството на транспорта, информационните технологии и съобщения.Разследванията на произшествия, инциденти и ситуации близки до инциденти отпадат като задължение на националния орган по безопасността и ще се извършват от управителя на железопътна инфраструктура и от железопътните предприятия. Предвидена е и възможността да се налагат санкции към жп предприятията и управителя на инфраструктурата при неизпълнение на задълженията по разследване.и ще бъде дописана в наредба, ако депутатите приемат промените в закона от народните представители, коментира шефът на ИАЖА. По думите на Василев с промените най-сетне ще бъдат отстранени констатирани от Европейската комисия несъответствия на нашия закон с правото на ЕС. Приемането на промените ще доведе до прекратяване на наказателна процедура още от 2013 г. срещу страната ни. БДЖ започна предварителна продажба на билети за всички бързи влакове по празниците, съобщиха от компанията. Обичайният срок за предварителната продажба на билети и седящи места за бързите влакове е 5 дни, но националният жп превозвач има практиката да удължава този срок, в случаите когато предстоят по-дълги празнични периоди.Предварителната продажба на билети и резервации за седящи места, която железопътният превозвач започва, ще се извършва във всички железопътни гари и бюра в страната до 2 януари догодина.За празничните дни по повод Коледа и Нова Година жп компанията предвижда да осигури и допълнителни вагони за влаковете, които пътуват по основните направления в страната. Мним потребител Twitter се представя за националния ни превозвач. Шегобиецът редува истински новини с шеги в свои туитове в социалната мрежа.„Холдинг БДЖ” ЕАД се разграничава от цитати и коментари направени от негово име в споменатата социална мрежа, като същите не са официална позиция на националния железопътен превозвач, коментираха от жп компанията във връзка с недостоверния профил в мрежата. В позицията се посочва още, че ръководството на БДЖ ще предприеме необходимите законови действия, за да не се допуска използването на официалните за компанията абревиатура и лого от други потребители в социалната мрежа.\n                    ", "date": "2017.12.14", "title": "Погнаха машинистите за алкохол и дрога"}
{"url": "http://www.monitor.bg/a/view/10069-%D0%A0%D0%BE%D0%BC%D0%BA%D0%B0-%D0%BA%D1%80%D0%B8%D0%B5-%D1%85%D0%B5%D1%80%D0%BE%D0%B8%D0%BD-%D0%B7%D0%B0-%D0%BA%D0%BB%D0%B8%D0%B5%D0%BD%D1%82%D0%B8%D1%82%D0%B5-%D1%81%D0%B8-%D0%BF%D0%BE%D0%B4-%D1%86%D0%B8%D0%BC%D0%B5%D0%BD%D1%82%D0%BE%D0%B2%D0%B8-%D0%B1%D0%BB%D0%BE%D0%BA%D1%87%D0%B5%D1%82%D0%B0-%D0%B2-%D0%9A%D1%8E%D1%81%D1%82%D0%B5%D0%BD%D0%B4%D0%B8%D0%BB/", "text": "\n                    52-годишна ромка скри 4 пакетчета с хероин под циментови блокчета, за да избегне проблеми с полицията. Наркотикът е открит в сряда при проверка на улица „Ропотамо“ в ромския квартал „Изток“ в Кюстендил.\n\n„Имахме информация, че жената продава наркотици. За да не намерим дрогата тя решила да я скрие под циментовите блокчета пред дома си, а по-късно един от клиентите й да я прибере. До там обаче не се стигна, тъй като ние намерихме наркотика“, коментираха запознати със случая.\n\nВеднага след, като е открит хероина са последвали процесуално-следствени действия и в къщата на жената в квартала, където е открит друг пакет, също реагиращ на хероин. Общото тегло на наркотичното вещество е 8.73 грама. Започнато е досъдебно производство в РУ Кюстендил срещу 52-годишната собственичка на къщата, уведомен е дежурен прокурор.\n\nЧесто наркодилърите в ромския квартал оставят наркотици на различни места в града, за да нямат пряк контакт с клиентите си. „Преди около месец друга жена скри дрога в буркан в близост до жп-линията. Клиентите също оставят парите на различни места в гетото и по този начин се надяват ние да не стигнем до самите наркоразпространители“, твърдят още полицаи.\n\n \n                    ", "date": "2017.12.14", "title": "Ромка крие хероин за клиентите си под циментови блокчета в Кюстендил"}
{"url": "http://www.monitor.bg/a/view/49999-1000-%D0%BB%D0%B2-%D0%B3%D0%BB%D0%BE%D0%B1%D0%B0-%D0%BF%D0%BB%D0%B0%D1%89%D0%B0-%D0%BF%D0%B5%D0%BD%D1%81%D0%B8%D0%BE%D0%BD%D0%B5%D1%80-%D0%BF%D1%80%D0%B5%D0%B1%D0%B8%D0%BB-%D0%B4%D0%BE-%D1%81%D0%BC%D1%8A%D1%80%D1%82-3%D0%BC%D0%B5%D1%81%D0%B5%D1%87%D0%BD%D0%BE-%D0%BA%D0%BE%D1%82%D0%B5/", "text": "\n                    1000 лв. глоба ще трябва да плати дупничанинът Йордан Георгиев, който преби до смърт 3-месечното коте на съсед. Наложеното наказание е на магистратите от Районния съд в града след повдигнато обвинение от страна на прокуратурата. Нелепият случай е от 26 юли т.г., когато Георгиев започнал да налага с тояга по главата малкото коте в двора на къщата му в село Джерман. Жестокостта на мъжа стигнала до там, че той направо размазал главата на животното. Убийството на котето пък беше заснето на видеоклип, който обикали социалните мрежи и предизвика хиляди коментари от страна на дупничани. „Какъв човек трябва да си, за да размажеш по такъв начин едно невинно животно? Какво като е влязло в двора му“, възмущаваха се дупничани. Малко по-късно се самосезира и прокуратурата, която образува преписка по случая.\n\nСпоред решението на магистратите, Йордан ще трябва да заплати и 120 лв. за изготвянето на експертизи по делото. Решението подлежи на обжалване в 15-дневен срок пред по-горната инстанция – Кюстендилски окръжен съд.\n\n \n                    ", "date": "2017.12.14", "title": "1000 лв. глоба плаща пенсионер пребил до смърт 3-месечно коте"}
{"url": "http://www.monitor.bg/a/view/23300-24%D1%87%D0%B0%D1%81%D0%BE%D0%B2%D0%B0-%D1%81%D1%82%D0%B0%D1%87%D0%BA%D0%B0-%D0%B1%D0%BB%D0%BE%D0%BA%D0%B8%D1%80%D0%B0-%D0%93%D1%8A%D1%80%D1%86%D0%B8%D1%8F/", "text": "\n                    \n24 часова общонационална стачка е обявена в Гърция за днес. Стачните действия ще обхванат и обществения транспорт - автобуси, тролейбуси, метро, железопътен транспорт и кораби. От българското външно министерство препоръчват на пътуващите към южната ни съседка да се информират предварително за разписанията на превозните средства и за алтернативен транспорт.\n\nВ общонационалната стачка в съседна Гърция ще участват най-големите синдикати в страната - Съюзът на държавните служители, Общата федерацията на трудещите се, преподаватели и Общогръцката федерация по корабоплаване, съобщиха от българското Външно министерство.\n\nОчаква се протестните действия да се отразят на транспорта. По информация на българското посолство в Атина, тролейбусите и автобусите в страната няма да се движат от началото на работния ден днес до 09,00 ч. и от 21,00 ч. до края на работния ден. Общогръцката федерация по корабоплаване е обявила стачката да започне в 00,01 ч и да приключи в 24.00 ч, като в тези часове морски транспорт няма да се движи.\n\nВ тази връзка Министерството на външните работи препоръчва на българските граждани, пребиваващи или пътуващи до Гърция да се информират предварително за разписанията на превозните средства и възможните алтернативни връзки с друг вид транспорт. Стачката е предизвикана от решението на Атина да отвори пазарите на електроенергия и природен газ, препоръчано от международните кредитори на страната, както и да гласува промени в кодекса на труда, които биха създали трудности пред синдикатите за организиране на протести.\n \n\n \n                    ", "date": "2017.12.14", "title": "24-часова стачка блокира Гърция"}
{"url": "http://www.monitor.bg/a/view/65243-%D0%9A%D0%B8%D1%80%D1%81%D1%82%D0%B5%D0%BD-%D0%94%D1%8A%D0%BD%D1%81%D1%82-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0-%D1%81-%D0%BF%D1%8A%D1%80%D0%B2%D0%BE%D1%82%D0%BE-%D1%81%D0%B8-%D0%B4%D0%B5%D1%82%D0%B5/", "text": "\n                    Холивудската звезда Кирстен Дънст е в очакване на първата си рожба. Какъв ще бъде полът на новороденото и кога ще се появи то на бял свят обаче бъдещата майка все още не издава. Баща на първородното й дете е звездата от „Фарго“ Джеси Племънс, с когото се сгодиха преди около година. Двамата се запознали на снимачната площадка на втория сезон на сериала през 2015 г.\n\n\"Работя от 3-годишна възраст - време е да стана майка. Но не бях сред жените, които непременно искат да родят бебе, докато на бял свят не се появи кръщелницата ми Лили - дъщерята на най-добрата ми приятелка Моли\", разкри наскоро в интервю Дънст.\n\nДвамата с Племънс се очаква да си кажат заветното „да“ напролет в Остин, Тексас. Сватбата ще се проведе в тесен семеен кръг.\n                    ", "date": "2017.12.14", "title": "Кирстен Дънст е бременна с първото си дете"}
{"url": "http://www.monitor.bg/a/view/77710-%D0%A1%D0%BE%D0%BB%D0%B0%D1%80%D0%B8%D1%83%D0%BC%D1%8A%D1%82-%D1%81%D0%BB%D0%B5%D0%B4-%D0%B1%D0%BE%D0%BB%D0%B5%D0%B4%D1%83%D0%B2%D0%B0%D0%BD%D0%B5-%D0%BF%D0%BE%D0%B4%D1%81%D0%B8%D0%BB%D0%B2%D0%B0-%D0%B8%D0%BC%D1%83%D0%BD%D0%B8%D1%82%D0%B5%D1%82%D0%B0-%D0%97%D0%B0-%D0%BF%D0%B5%D1%80%D0%B8%D0%BE%D0%B4-%D0%BE%D1%82-%D0%BC%D0%B5%D1%81%D0%B5%D1%86%D0%B4%D0%B2%D0%B0-%D1%81%D0%BB%D0%B5%D0%B4-%D0%BF%D1%80%D0%B5%D0%BA%D0%B0%D1%80%D0%B0%D0%BD%D0%B0-%D0%B2%D0%B8%D1%80%D1%83%D1%81%D0%BD%D0%B0-%D0%B8%D0%BD%D1%84%D0%B5%D0%BA%D1%86%D0%B8%D1%8F-%D0%B8%D0%BC%D1%83%D0%BD%D0%B8%D1%82%D0%B5%D1%82%D1%8A%D1%82-%D0%B5-%D0%BF%D0%BE%D0%BD%D0%B8%D0%B6%D0%B5%D0%BD-%D0%97%D0%B0%D1%82%D0%BE%D0%B2%D0%B0-%D1%87%D0%BE%D0%B2%D0%B5%D0%BA-%D1%81%D0%BB%D0%B5%D0%B4-%D0%BA%D0%B0%D1%82%D0%BE-%D0%B5-%D0%B8%D0%B7%D0%BA%D0%B0%D1%80%D0%B0%D0%BB-%D0%B3%D1%80%D0%B8%D0%BF-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%81%D0%B5-%D0%BF%D0%B0%D0%B7%D0%B8-%D0%B4%D0%B0-%D0%B8%D0%B7%D0%B1%D1%8F%D0%B3%D0%B2%D0%B0-%D0%BA%D0%BE%D0%BD%D1%82%D0%B0%D0%BA%D1%82-%D1%81-%D0%B1%D0%BE%D0%BB%D0%BD%D0%B8-%D1%85%D0%BE%D1%80%D0%B0-%D0%B4%D0%B0-%D1%81%D0%B8-%D0%BC%D0%B8%D0%B5-%D1%80%D1%8A%D1%86%D0%B5%D1%82%D0%B5-%D0%BA%D0%BE%D0%B3%D0%B0%D1%82%D0%BE-%D0%B5-%D0%BD%D0%B0-%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%BE-/", "text": "\n                    За период от месец-два след прекарана вирусна инфекция имунитетът е понижен. Затова човек след като е изкарал грип, трябва да се пази - да избягва контакт с болни хора, да си мие ръцете, когато е на обществено място като градския транспорт, да избягва да си пипа лицето. Удачно е да подсилим организма си с имуностимуланти и витамини. Един от липсващите витамини през зимата е витамин D, заради малкото слънцегреене. Затова в неголеми количество може да се вземе допълнително. Препоръчват се и няколко сеанса в солариума, но не бива да се прекалява и с тях, предупреждават вирусолози.\n\nКато бързо възстановяващи средства проф. Тодор Кантарджиев препоръчва плодовете, витамините, даже допълнителното вземане на витамин D във вид на капки също е хубаво, но когато витамините се вземат във вид на хапчета и сиропи, не бива да се прекалява. В големи количества витамините могат да ни навредят - витамин C натоварва бъбреците, витамин D – костите.\n                    ", "date": "2017.12.14", "title": "Солариумът след боледуване подсилва имунитета"}
{"url": "http://www.monitor.bg/a/view/30808-%D0%9D%D0%B0%D1%88-%D1%84%D0%B5%D0%BD-%D0%B7%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D0%BA%D1%8A%D1%80%D0%B2%D0%B0%D0%B2%D0%BE%D1%82%D0%BE-%D0%BC%D0%B5%D0%BB%D0%B5-%D0%B2-%D0%91%D0%B5%D0%BB%D0%B3%D1%80%D0%B0%D0%B4/", "text": "Един в реанимация и 19 ранени в сръбското дерби\n                    Български футболен фен е бил част от баталните сцени на стадиона в Белград по време на дербито между „Партизан“ и „Цървена звезда“, завършило 1:1. Информацията е на сръбските медии, които се позовават на източник от полицията. Според него, униформените са задържали шестима хървати, един българин и един грък. По информация на полицията най-малко сто души са участвали в кървавото меле. Медиите съобщават, че чуждестранните привърженици са били в основата на създаването на хаоса на южната трибуна на стадиона, където в 16-ата минута на двубоя започнаха баталните сцени.В началото на боя полицията не се намесила, а на пистата започнали да слизат окървавени фенове. Малко по-късно униформените овладели ситуацията и извели от трибуната около 10-ина голи до кръста запалянковци.Повечето предположения в сръбските медии са, че боят е бил предизвикан от отделни фракции сред феновете на \"Партизан\", борещи се за надмощие. Има обаче и информации за внедрени запалянковци на „Звезда“, провокирали побоищата.Вследствие на вандалските сцени 19 фенове са били ранени, а един е настанен в реанимация в критично състояние.Иначе 156-ото сръбско дерби завърши без победител (1:1), като по този начин „гробарите“ ще зимуват с аванс от 9 т. пред вечния си съперник, който водеше до 84-ата минута. Изравнителното попадение за \"звездашите\" заби топстрелецът на тима Ричмънд Боакие. Преди това „Партизан“ поведе с гол на Сейду Сума от дузпа в 62-ата минута. Това беше първият наказателен удар за тима в дербито от 1995 година насам.\n\n\n                    ", "date": "2017.12.14", "title": "Наш фен задържан за кървавото меле в Белград"}
{"url": "http://www.monitor.bg/a/view/73951-%D0%94%D1%8A%D1%89%D0%B5%D1%80%D1%8F%D1%82%D0%B0-%D0%BD%D0%B0-%D0%A8%D1%83%D0%BC%D0%B0%D1%85%D0%B5%D1%80-%D0%B2%D0%B7%D0%B5-%D1%86%D0%B5%D0%BD%D0%B5%D0%BD-%D1%81%D0%BF%D0%BE%D1%80%D1%82%D0%B5%D0%BD-%D0%BF%D1%80%D0%B8%D0%B7/", "text": "Сами Кедира с награда за благотворителност\n                    Малката дъщеря на седемкратния шампион във Формула 1 Михаел Шумахер вече е истински голяма. Джина Шумахер получи първата си значима спортна награда. И като се очакваше, тя я посвети на родителите си.„Благодаря на майка ми и баща ми за любовта, която те ми даряват всеки ден”, бяха първите думи на Джина, след като доста изненадващо спечели приза в категория „Спорт” на традиционните Audi Generation Awards. Церемонията се състоя в един от най-елитните хотели на баварската столица Мюнхен – „Байеришер Хоф”, а отличието за дъщерята на Шуми беше голямата изненада на вечерта.Впрочем още преди началото на бляскавата церемония всички носители на наградите в отделните категории бяха известни, не се знаеше единствено кой спортист ще бъде извикан на сцената, за да получи красивата бронзова пластика. До момента, в който водещият на шоуто не обяви: „Наградата е за 20-годишната Джина Шумахер, дъщеря на спортната легенда Михаел Шумахер!”От години русокосата Джина се занимава с конен спорт и по-точно с дисциплината рейнинг. Известна още като каубойска обездка, това е първата официално призната уестърн дисциплина от Международната федерация по конен спорт (FEI). Очаква се да бъде призната и за олимпийски спорт. Конете трябва да бъдат изключително бързи на галоп и в същото време да спират рязко, а също така да могат да се обръщат светкавично на 180 градуса и да се въртят на място.Та в тази дисциплина Джина има две световни и една европейска титла, което е дало повод на комисията да издигне номинацията й за приза, а след това да я класира и на първото място. „Искам да благодаря на журито за оказаната ми чест, посвещавам тази много ценна награда на родителите си”, каза Джина пред присъстващите в залата над 500 специално поканени гости.„При брат ми Мик всичко е ясно, каза още девойката. Кариерата му в моторните спортове беше предопределена. Самата аз също карах карт един сезон с баща си, но конете се превърнаха в истинската ми любов.Домакинът на церемонията Филип Грефениус пък обясни пред „Билд”: „Хубавото при нас е, че не обръщаме внимание само на популярни отбори като във футбола и баскетбола, а и на състезатели в по-непопулярни дисциплини.”Все пак не мина и без футбол. Сами Кедира беше отличен с приза за благотворителност.\n\n\n                    ", "date": "2017.12.14", "title": "Дъщерята на Шумахер взе ценен спортен приз"}
{"url": "http://www.monitor.bg/a/view/5960-%D0%AE%D0%B6%D0%B5%D0%BD%D0%B8-%D0%91%D1%83%D1%88%D0%B0%D1%80-%D1%85%D0%BB%D1%8A%D1%82%D0%BD%D0%B0-%D0%BF%D0%BE-%D1%81%D0%B2%D0%BE%D1%8F-%D1%84%D0%B5%D0%BD/", "text": "\n                    Само дни след като пусна в леглото си момчето от “Туитър”, Южени Бушар отново излезе на среща със своя фен Джон Гьорки. 23-годишната канадска тенисистка и студентът бяха снимани от папараци на плажа в Маями, заради което тръгна слух, че между двамата може да се заражда нещо специално. Очевидно Джон е направил добро впечатление на Южени, тъй като това е третата им документирана среща.\n\nПрипомняме, че Джон си издейства сензационна среща с Бушар през февруари, след като спечели бас с нея в социалната мрежа. Повод за облога стана Супербоул, в който „Атланта Фалкънс” водеше с 28:3 срещу „Ню Инглънд Пейтриътс” само 17 минути преди края на мача. Тогава Южени написа, че не вижда как “патриотите” ще обърнат резултата.\n\n“Знаех си, че „Атланта” ще спечели”, коментира тя в “Туитър”. Секунди по-късно канадката получи отговор от свой фен: „Джини, ако „Пейтриътс” спечелят, ще излезеш ли на среща с мен?”.\n\nТака започна историята между Бушар и нейния почитател. На първата си среща те отидоха да гледат баскетболна среща между „Нетс” и „Милуоки Бъкс” в Ню Йорк. Гьорке подари на Бушар красиви обеци на Tiffany, а когато тенисистката бе попитана от TMZ дали ще има и втора среща, Южени отговори: “Със сигурност”.\n\nИ миналата седмица двамата отново се срещнаха… “Вижте кой ми дойде на гости”, написа красавицата в социалните мрежи, публикувайки две снимки от леглото си, в което се е намъкнал Джон…\n                    ", "date": "2017.12.14", "title": "Южени Бушар хлътна по своя фен"}
{"url": "http://www.monitor.bg/a/view/27303-%D0%9F%D0%B5%D1%82%D0%B5%D0%B2-%D0%B2%D0%B7%D0%B5%D0%BC%D0%B0-%D0%9D%D0%B8%D0%BA%D0%B8-%D0%9C%D0%B8%D1%85%D0%B0%D0%B9%D0%BB%D0%BE%D0%B2-%D0%B2-%D0%9E%D0%BC%D0%BE%D0%BD%D0%B8%D1%8F/", "text": "\n                    Новият треньор на „Омония“ (Никозия) Ивайло Петев е на път да вземе български вратар. Кипърските медии твърдят, че в клуба е очакван бившият национален страж Николай Михайлов. 29-годишният вратар ще премине медицински прегледи и, ако се представи успешно, ще подпише договор. Михайлов трябва да замени в „Омония“ Константинос Панаги, който е аут до края на сезона заради контузия.Според информациите кипърският клуб се е спрял на Николай Михайлов още преди да назначи Ивайло Петев. Бившият вратар на „Левски“ и „Твенте“ е бил избран от предишния треньор Памбос Христодуло, а Петев със сигурност няма да е против привличането му.Както е известно, в началото на сезона Николай Михайлов беше на проби в друг кипърски тим - АПОЕЛ (Никозия). Той обаче не беше одобрен от клуба, където играе зет му Живко Миланов.Михайлов не е пазил от лятото на 2017-а, когато се раздели с турския втородивизионен „Мерсин“.\n\n\n                    ", "date": "2017.12.14", "title": "Петев взема Ники Михайлов в „Омония“"}
{"url": "http://www.monitor.bg/a/view/6511-%D0%9C%D0%B8%D0%BB%D0%B0%D0%BD-%D1%81%D0%B8-%D0%BE%D1%81%D0%B8%D0%B3%D1%83%D1%80%D0%B8-%D1%81%D1%80%D0%B5%D1%89%D0%B0-%D1%81-%D0%98%D0%BD%D1%82%D0%B5%D1%80/", "text": "\n                    „Милан“ победи „Верона“ с 3:0 на осминафиналите за Купата на Италия и в следващия кръг си осигури сблъсък с градския съперник „Интер“. Сусо и Алесио Романьоли се разписаха през първото полувреме за съперника на „Лудогорец“ в Лига Европа, а Патрик Кутроне добави трети гол за \"росонерите\" след почивката.Победата е втора поредна за новия старши треньор на тима Дженаро Гатузо след успеха над „Болоня“ през уикенда. Двубоят бе белязан от негативно отношение към вратаря на „Милан“ Джанлуиджи Донарума, който бе освиркан от тифозите заради информациите, че иска да анулира договора си с клуба заради интерес от „Пари Сен Жермен“. Ултрасите разпънаха и банер, адресиран към Донарума: \"Нашето търпение свърши\".„Фиорентина“ също се класира за четвъртфиналите след победа над „Сампдория“ с 3:2. Гол от дузпа на Жордан Верету, негов втори в мача, в последната минута прати \"виолетовите\" в следващия етап на турнира, където ще срещне победителя от „Лацио“ - „Читадела“.\n\n\n                    ", "date": "2017.12.14", "title": "„Милан“ си осигури среща с „Интер“"}
{"url": "http://www.monitor.bg/a/view/13166-%D0%A1%D0%B8%D1%82%D0%B8-%D1%81-%D1%80%D0%B5%D0%BA%D0%BE%D1%80%D0%B4%D0%BD%D0%B0-%D0%BF%D0%BE%D0%B1%D0%B5%D0%B4%D0%BD%D0%B0-%D1%81%D0%B5%D1%80%D0%B8%D1%8F-%D0%B2-%D0%90%D0%BD%D0%B3%D0%BB%D0%B8%D1%8F/", "text": "Гуардиола властва в трето първенство\n                    „Манчестър Сити“ постави нов рекорд по последователни победи във Висшата лига на Англия, след като разгроми „Суонси“ с 4:0 като гост в двубой от междинния 17-и кръг. Възпитаниците на Пеп Гуардиола спечелиха за 15-и път поред и подобриха постижението на „Арсенал“ от 2002 г. от 14 успеха, макар и в рамките на два сезона.„Спечелихме 15-и пореден мач, а това ни дава голяма увереност. Ако хората са щастливи да ни гледат, това е най-големият подарък за нас!”, коментира Гуардиола.Той вече държи най-дългите серии от победи в Испания, Германия и Англия. През сезон 2010/11 воденият от него „Барселона“ постигна 19 поредни успеха в Ла Лига, докато през сезон 2013/14 „Байерн“ стигна до 16 последователни победи в Бундеслигата.Срещу „Суонси“ Давид Силва се разписа два пъти, а Кевин Де Бройне и Серхио Агуеро добавиха по едно попадение. Така „Сити“ води убедително в класирането с 49 точки, с цели 11 пред втория „Манчестър Юнайтед“, който трудно победи с 1:0 гостуващия „Борнемут“. Единственото попадение реализира Ромелу Лукаку с глава в 25-ата минута.„Битката за титлата свършва през май. Ако е приключила сега, то тогава предпочитам да отида на почивка в Бразилия или Лос Анджелис“, коментира мениджърът на „Юнайтед“ Жозе Моуриньо.„Ливърпул“ претърпя разочарование на \"Анфийлд\" след 0:0 срещу „Уест Бромич“, а „Уест Хем“ измъкна 0:0 срещу гостуващия „Арсенал“.Суонси Сити - Манчестър Сити 0:4\nНюкасъл Юнайтед - Евертън 0:1\nСаутхемптън - Лестър Сити 1:4\nУест Хем - Арсенал 0:0\nМанчестър Юнайтед - Борнемут 1:0\nЛивърпул - Уест Бромич 0:0\nТотнъм - Брайтън ХА 2:0\nБърнли - Стоук Сити 1:0\nХъдърсфилд - Челси 1:3\nКристъл Палас - Уотфорд 2:1\n 1. Манчестър Сити 17 16 1 0 52:11 49 точки\n 2. Манчестър Юнайтед 17 12 2 3 37:11 38\n 3. Челси 17 11 2 4 31:14 35\n 4. Тотнъм 17 9 4 4 30:14 31\n 5. Ливърпул 17 8 7 2 34:20 31\n 6. Бърнли 17 9 4 4 16:12 31\n 7. Арсенал 17 9 3 5 30:20 30\n 8. Лестър Сити 17 7 5 5 27:23 26\n 9. Уотфорд 17 6 4 7 26:29 22\n10. Евертън 17 6 4 7 21:29 22\n11. Саутхемптън 17 4 6 7 17:23 18\n12. Хъдърсфийлд 17 5 3 9 12:29 18\n13. Брайтън 17 4 5 8 14:23 17\n14. Борнемут 17 4 4 9 15:20 16\n15. Стоук Сити 17 4 4 9 19:36 16\n16. Нюкясъл 17 4 3 10 16:26 15\n17. Уест Бромич 17 2 8 7 12:22 14\n18. Кристъл Палас 17 3 5 9 12:28 14\n19. Уест Хем 17 3 5 9 14:32 14\n20. Суонси Сити 17 3 3 11 9:22 12\n\n\n                    ", "date": "2017.12.14", "title": "„Сити“ с рекордна победна серия в Англия"}
{"url": "http://www.monitor.bg/a/view/45231-%D0%9D%D0%B0%D1%88%D0%B8-%D0%B1%D0%BE%D1%80%D1%86%D0%B8-%D1%81-5-%D0%BC%D0%B5%D0%B4%D0%B0%D0%BB%D0%B0-%D0%BE%D1%82-%D0%9B%D0%B8%D1%82%D0%B2%D0%B0/", "text": "\n                    С пет медала от Литва се завърнаха петимата ни участници от турнира за Европейската отборна купа по нетрадиционната борба с колан. Състезанието в неолимпийската дисциплина бе под егидата на световната федерация по борба и в него участваха представители на 13 страни. Златото за България извоюва Изабела Христова в кат. +70 кг. Със сребърни отличия се окичиха Габриела Гигова (70 кг), Станимир Чернев (90) и Андрей Сикачов (70), а бронз взе Петър Богаевски (+90). В отборното състезание, където участвахме с непълен състав, България завърши на 6-о място.Главен треньор на отбора ни в Литва и съдия на турнира бе Петър Дойнов, а треньор - Евгени Василев. Нашите заминаха за участие благодарение на Община Челопеч и кмета Алекси Кисяков.Сред почетните гости на надпреварата пък бе трикратният олимпийски шампион по борба Александър Медвед.\n\n\n                    ", "date": "2017.12.14", "title": " Наши борци с 5 медала от Литва"}
{"url": "http://www.monitor.bg/a/view/14099-%D0%A1%D0%B0%D0%BC%D0%BE%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%B4%D0%BE%D0%BA%D0%B0%D1%80%D0%B2%D0%B0-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D1%8F/", "text": "\n                     \n\nДори симптомите да са поносими и да сте на крак не започвайте самолечение.\n\nПричините са няколко. Лекарят е този, който ще прецени най-добре състоянието ви и ще назначи подходящото лечение. Дори в аптеката да ви дадат антибиотик без рецепта, едва ли ще сте наясно кой е подходящ за вас и степента на заболяването. Освен това, антибиотикът не лекува грип и настинки. Тези силни лекарства се предписват срещу гъбични инфекции и усложнения. Тези медикаменти имат особеността наред с болестотворните бактерии в организма да убиват и полезните, с каквито е пълен стомашно – чревният тракт. Така, самолекувайки аматьорски едното заболяване, пациентът може да си докара друго, като например да обостри гастрит или язва. За да не се случват такива неблагополучия в лечебния процес, наред с антибиотиците, лекарите изписват и пробиотик или друг тип хранителна добавка, която да балансира този процес. В миналото, когато хранителни добавки нямаше, участъковите доктори препоръчваха на болните в такива случаи да ядат много кисело мляко. Този съвет е актуален и днес, но само, ако сте убедени, че продуктът е домашен или е без консерванти, т.е. в него има жива бактерия лактус бацилус булгарикус. Подобен балансиращ решим при прием на антибиотици създава и кефирът. В последните години много хора си го произвеждат за домашна консумация от кефирена гъба.\n\n \n                    ", "date": "2017.12.14", "title": " Самолечението докарва усложнения"}
{"url": "http://www.monitor.bg/a/view/30852-%D0%A1%D0%B2%D0%B8%D0%BD%D1%81%D0%BA%D0%B8%D1%8F%D1%82-%D0%B3%D1%80%D0%B8%D0%BF-%D0%B8-%D0%9C%D0%B8%D1%87%D0%B8%D0%B3%D0%B0%D0%BD-%D1%83%D0%B4%D1%80%D1%8F%D1%82-%D0%B1%D1%8A%D0%B1%D1%80%D0%B5%D1%86%D0%B8%D1%82%D0%B5-%D0%B8-%D0%B1%D0%B5%D0%BB%D0%B8%D1%82%D0%B5-%D0%B4%D1%80%D0%BE%D0%B1%D0%BE%D0%B2%D0%B5/", "text": "Пикът се очаква в средата на януари\n                    Свинският грип и Мичиган удрят бъбреците и белите дробове. Затова и пневмониите при тези два щама са най-чести. Това предупредиха инфекционисти и припомниха, че вече има три случая на заразата, установени лабораторно у нас. И при тримата болни щамът е от група А, макар и практиката да показва, че обикновено първи настъпват тези от група В.\n\nГрипът е най-заразен през първите часове, още когато човек се чувства неразположен, но все още не е вдигнал температура, предупреди проф. Тодор Кантарджиев – национален консултант по микробиология и директор на Националния център за заразни и паразитни болести. За да не се разнася заразата, хората, които не се чувстват добре, трябва да си останат у дома и да ограничат контактите максимално съветва той.\n\nНа здравите проф. Кантарджиев препоръча да не общуват с болни, да си мият ръцете често и да ползват мокри кърпички за дезинфекция, ако са пътували в превозно средство и нямат възможност веднага след това да ползват чешма и сапун. Не само пръските предават грипния вирус. Когато има възможност, трябва да се проветрява, да се отварят прозорците и в градския транспорт. Трябва да се яде витаминозна храна, каза още националният консултант. Не бива да се разчита на думите на хора, които не са специалисти и съветват за различни алтернативи. Лечението на грипните вируси се извършва само с два лекарствени продукти по лекарско предписание. Хубаво е семействата, които могат да си позволяват да отделят 30 лв., да закупят тези лекарства, да говорят с лекарите си и да ги имат в резерв, каза още той и допълни, че медикаментът трябва да се вземе в първите 36 часа. След това ефективността му рязко намалява.\n\nЧетири типа грип се очакват този сезон. Това са познатите ни H3N2 „Хонконг“, „Бризбейн“, „Пукет“ и новият „Мичиган“. Всички те имат една и съща симптоматика – започват с общо неразположение, кашлица, хрема, втрисания, сълзене на очите. Само за часове след инфектирането започват болките в мускулите които заедно с високата температура са сигурни признаци, че е налице точно грип. Нито един от тях не е смъртоносен, ако лечението е правилно. С изключение на „Мичиган“, който е нов за България, останалите протичат по-леко, тъй като те вече са върлували тук и организмът ни е изградил някакви антитела. Благодарение на тях, ако имунитетът е по-силен, човек дори да пътува до заразен в трамвая или да се грижи за болен у дома, може и да не се разболее. Ако пък се разболее, прекарва заболяването леко.\n\nПри „Мичиган“ картината обаче е по-различна. Епидемиолози прогнозират, че ако той навлезе у нас, ще протича по-тежко, тъй като все още е непознат.\n\nНационалният здравен инспектор д-р Ангел Кунчев обясни, че щамът му е изолиран е през 2015-а, но една-две години не е дълъг срок, в който може да получи разпространение навсякъде по света, да засегне много хора и да започне изграждане на колективен имунитет.\n\nМоже да се каже, че „Мичиган“ е по-класически тип, не е като свинския пандемичен, който имаше различни отклонения. Тук имаме класическо грипно заболяване, с внезапно начало, висока температура, обща отпадналост. Човек се чувства безкрайно уморен и не е в състояние да работи, изпитвате силно главоболие, разказа той.\n\nСтатистиката показва, че всеки пети у нас се разболява от грип. Независимо от това, че за този сезон противогрипните ваксини са и срещу четирите щама на заразата, под 3% от хората у нас са се имунизирали.\n                    ", "date": "2017.12.14", "title": "Свинският грип и Мичиган удрят бъбреците и белите дробове"}
{"url": "http://www.monitor.bg/a/view/59325-%D0%A1%D0%B0%D0%BC%D0%BE%D0%BB%D0%B5%D1%87%D0%B5%D0%BD%D0%B8%D0%B5%D1%82%D0%BE-%D0%B4%D0%BE%D0%BA%D0%B0%D1%80%D0%B2%D0%B0-%D1%83%D1%81%D0%BB%D0%BE%D0%B6%D0%BD%D0%B5%D0%BD%D0%B8%D1%8F/", "text": "\n                     \n\nДори симптомите да са поносими и да сте на крак не започвайте самолечение.\n\nПричините са няколко. Лекарят е този, който ще прецени най-добре състоянието ви и ще назначи подходящото лечение. Дори в аптеката да ви дадат антибиотик без рецепта, едва ли ще сте наясно кой е подходящ за вас и степента на заболяването. Освен това, антибиотикът не лекува грип и настинки. Тези силни лекарства се предписват срещу гъбични инфекции и усложнения. Тези медикаменти имат особеността наред с болестотворните бактерии в организма да убиват и полезните, с каквито е пълен стомашно – чревният тракт. Така, самолекувайки аматьорски едното заболяване, пациентът може да си докара друго, като например да обостри гастрит или язва. За да не се случват такива неблагополучия в лечебния процес, наред с антибиотиците, лекарите изписват и пробиотик или друг тип хранителна добавка, която да балансира този процес. В миналото, когато хранителни добавки нямаше, участъковите доктори препоръчваха на болните в такива случаи да ядат много кисело мляко. Този съвет е актуален и днес, но само, ако сте убедени, че продуктът е домашен или е без консерванти, т.е. в него има жива бактерия лактус бацилус булгарикус. Подобен балансиращ решим при прием на антибиотици създава и кефирът. В последните години много хора си го произвеждат за домашна консумация от кефирена гъба.\n\n \n                    ", "date": "2017.12.14", "title": "Самолечението докарва усложнения"}
{"url": "http://www.monitor.bg/a/view/18101-%D0%A1%D1%82%D0%B8%D0%BD%D0%B3-%D0%B8%D0%B7%D0%B1%D1%80%D0%B0-%D0%90%D0%BD%D1%82%D0%B8%D1%87%D0%BD%D0%B8%D1%8F-%D1%82%D0%B5%D0%B0%D1%82%D1%8A%D1%80-%D0%B7%D0%B0-%D0%B4%D0%B2%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D0%B2-%D0%9F%D0%BB%D0%BE%D0%B2%D0%B4%D0%B8%D0%B2/", "text": "\n                    Звездата Стинг лично е решил двата му концерта през юни 2018г. в Пловдив да бъдат на Античния театър. Магията на древната сцена с нейната хилядолетна история запленили световно известния музикант, който освен певец, е и композитор, автор на песни, писател и активист. Стинг е един от най-великите артисти на световната музикална сцена, който ще забие на Античния в Пловдив.\n\nПрез всички години, в които е градил знаменитата си кариера, той е продал почти 100 милиона албума и е носител на много престижни награди. Концертите на Стинг на Античния театър са насрочени за 19 и 20 юни 2018г. и са включени във формата Hills Exclusive. Те се осъществяват с подкрепата на община Пловдив и са част от календара на културните събития на града за догодина.\n\nПоради лимитирания капацитет на Античния театър организаторите са предвидили за продажба да бъдат пуснати само 3000 билета. Те са на цени от 110 до 190 лева и продажбата им започва на 15 декември в 10 часа. \n                    ", "date": "2017.12.14", "title": "Стинг избра Античния театър за два концерта в Пловдив"}
{"url": "http://www.monitor.bg/a/view/15471-%D0%A1%D0%BA%D0%B0%D0%BB%D0%B0%D1%82%D0%B0-%D1%81%D1%8A%D1%81-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%90%D0%BB%D0%B5%D1%8F%D1%82%D0%B0-%D0%BD%D0%B0-%D1%81%D0%BB%D0%B0%D0%B2%D0%B0%D1%82%D0%B0/", "text": "\n                    Бившият кечист, преквалифицирал се в комедиен актьор Дуейн Джонсън-Скалата се сдоби със звезда на Алеята на славата в Холивуд. На церемонията мъжът, разписал се с участие във филми като „Мумията се завръща“ и „Спасители на плажа“, получи подкрепа от фенове, колеги и най-близките си. „Успехът не идва сам, а се дължи на работа в екип. Дължа благодарност на всички хора, както и на семейството ми, че ми помогнаха да успея. Без тях нямаше да съм никой“, сподели развълнуван той. Звездата на Джонсън е 2624-ата на прочутата алея и се намира близо до тези на главния изпълнителен директор на Световната федерация по кеч Винс Макмеън и жабока Кърмит.Междувременно 45-годишният актьор се готви да гушне трета рожба. Новината съобщи самият той чрез кадър на 2-годишната си дъщеричка в Инстаграм. „Ще е момиче! Нямам търпение да стана голяма сестра и най-сетне да бъда шефът у дома“, гласеше надписът, поставен върху елхата зад малката Дасмин-Лия.  \n\n\n                    ", "date": "2017.12.14", "title": "Скалата със звезда на Алеята на славата"}
{"url": "http://www.monitor.bg/a/view/51602-%D0%9A%D0%B0%D0%BB%D0%B8-%D0%B1%D0%BE%D0%B9%D0%BA%D0%BE%D1%82%D0%B8%D1%80%D0%B0-%D0%BA%D0%BE%D0%BB%D0%B5%D0%B4%D0%BD%D0%B0%D1%82%D0%B0-%D1%83%D0%BA%D1%80%D0%B0%D1%81%D0%B0/", "text": "\n                    Попфолк фурията Кали прави крачка встрани от цялата истерия около наближаващата Коледа обхванала от баба до бебе. Изпълнителката на „Каква съм луда“ още не е придала празничен дух на дома си и не бърза да го прави. „Аз отглеждам истински мъже и мисля да не ги правя лигльовци. Киченето на цялата къща в гирлядни и играчки изобщо не е възпитателно за децата, защото това ги превръща от мънички в хиперматериални същества.“, сподели пред Планета тв тя. Вместо да дава пари за скъпа украса, 42-годишната певица предпочита да вложи средства в благотворителна инициатива. Вдъхновение за подобна начинание тя черпи след като прочита книга, която разказва как един човек се маскира като Дядо Коледа и раздава банкноти на минувачите по улицата. „Дори сто лева да отделиш, да дадеш на десет човека по десет лева, пак е нещо. Или да оставиш някъде някакъв подарък и да седиш отстрани и да гледаш как някой ще си го вземе, ей така без нищо, случаен минувач. Това е за мен украсата, която трябва да направим за Коледа“, вярва Кали.\n\n\n                    ", "date": "2017.12.14", "title": "Кали бойкотира коледната украса"}
{"url": "http://www.monitor.bg/a/view/63975-%D0%9C%D0%B8%D1%81-%D0%9F%D0%BB%D0%B5%D0%B9%D0%BC%D0%B5%D0%B9%D1%82-%D0%BB%D1%8A%D1%81%D0%BD%D0%B0-%D0%B1%D0%B5%D0%B7-%D0%B3%D1%80%D0%B8%D0%BC/", "text": "\n                    Снимки на актуалната Мис Плеймейт Нора Недкова без грим плъзнаха из социалните мрежи. 24-годишната танцьорка от Варна твърди, че кадрите са разпространени от загубилите от нея претендентки за титлата. „За 2-3 дни се сблъсках с ужасно тежки ситуации. След моята победа всяка участничка в конкурса се настрои против мен. Обвиняваха ме, че било ясно, че ще спечеля, че не заслужавам да спечеля и публикуваха в интернет пространството няколко доста лоши мои снимки, които да ме злепоставят пред аудиторията“, изповяда се пред Bulgaria On Air тя. Единствено подгласничката й Ана-Мария Чернева, която редовият зрител помни от риалити сериала „София – ден и нощ“, я поздравила и двете изграждат приятелство след конкурса.Междувременно чаровното миньонче се е фокусирало върху оползотворяването на чека за 20 000 лв, който спечели от конкурса. С част от наградата си тя ще подкрепи организации за изоставени и болни животни, а с другата ще налее основите на бизнес – отваряне на собствен бар. \n\n\n                    ", "date": "2017.12.14", "title": "Мис Плеймейт лъсна без грим"}
{"url": "http://www.monitor.bg/a/view/43268-%D0%91%D0%93-%D0%A0%D0%BE%D0%BD%D0%B0%D0%BB%D0%B4%D0%BE-%D1%81%D0%BC%D0%B5%D0%BD%D1%8F-%D1%84%D1%83%D1%82%D0%B1%D0%BE%D0%BB%D0%B0-%D1%81-%D0%9C%D0%9C%D0%90/", "text": "\n                    Преквалификация от футболист към ММА боец обмисля Даниел Златков, нашумял като българския Роналдо след участието си във „ВИП Брадър“. „Вече имам разговори за участие в ММА боеве и, ако не ми потръгне футболната кариера, ще се захвана с това“, заяви пред Нова тв той. Идеята за нова амплоа му подхвърлил салса гуруто Алфредо Торес, с когото пребиваваха заедно под зоркия поглед на Големия брат. Самият Торес се е занимавал с бойни изкуства, а баща му е бил треньор на националния отбор на Куба по бокс.Междувременно Златков е напуснал беларуския футболен клуб „Шахтьор“. „Аз и семейството ми не се чувствахме щастливи там, въпреки че там изкарвах толкова пари, колкото никой футболист в България не печели“, изповяда се още той. В момента Даниел опипва почвата в размисъл към кой от двата спорта да се насочи у нас.   \n\n\n                    ", "date": "2017.12.14", "title": "БГ Роналдо сменя футбола с ММА"}
{"url": "http://www.monitor.bg/a/view/13611-%D0%A2%D0%B5%D0%B4%D0%B8-%D0%9A%D0%B0%D1%86%D0%B0%D1%80%D0%BE%D0%B2%D0%B0-%D0%B8-%D0%9C%D0%B8%D1%80%D0%BE-%D0%B2%D1%8A%D0%B7%D0%BF%D1%8F%D1%85%D0%B0-%D0%BA%D1%8A%D1%81%D0%BD%D0%B0%D1%82%D0%B0-%D0%BB%D1%8E%D0%B1%D0%BE%D0%B2/", "text": "\n                    Надеждата, че сродната ти душа те намира когато най-малко очакваш, възпяват Миро и Теди Кацарова в „Пламнали души“. Изключително красивата балада има стилен черно-бял клип, чиито основен герой е прима балерината ни Маша Илиева. Идеята двама от най-обичаните бг изпълнители да кръстосат тембър се ражда по време на сватба, „Гоним се с него от септември докато си напаснем графика. Всичко тръгна от един текст, който Ангел Симеонов ми подари. После Живко Василев, който свири на кавал, ми пусна една красива хармония и песента се роди за 15 минути. Всеки, свързан с този проект, е приятел. Когато правиш нещо с любов и добра енергия то винаги се получава.“, сподели Теди за bTV.\n\n“Никога не е късно човек да открие любовта и да бъде приятно изненадан. С Миро се спогледахме в студиото и се запитахме „Ама, ние защо пеем за късната любов? На колко години сме всъщност?“, намигна закачливо Кацарова. На въпроса лесно ли си връщаш романтичната искра след като си бил тежко разочарован в предишна връзка, тя отговори: „Има го този момент – човек губи вяра. Но пък си дава време да преоткрие себе си и това, което търси. От опит знам, че както се държиш с партньора си, така ще се държи и той с теб. От грешките си се научих да не съм толкова нетърпелива и да не изисквам много от партньора до себе си.“\n                    ", "date": "2017.12.14", "title": "Теди Кацарова и Миро възпяха късната любов"}
{"url": "http://www.monitor.bg/a/view/20493-%D0%9F%D0%BE%D1%81%D0%BB%D0%B5%D0%B4%D0%BD%D0%B8%D1%82%D0%B5-%D0%B4%D0%B6%D0%B5%D0%B4%D0%B0%D0%B8-%D0%B4%D0%BE-%D0%BA%D0%BE%D1%81%D0%BC%D0%BE%D1%81%D0%B0-%D0%B8-%D0%BE%D0%B1%D1%80%D0%B0%D1%82%D0%BD%D0%BE/", "text": "Принцеса Лея предаде щафетата на Съпротивата в осмия филм на „Междузвездни войни“\n                    До космоса и обратно достига осмото попълнение на галактическата сага „Междузвездни войни“ - „Последните джедаи“. Спец ефекти, гарантиращи й солиден шанс за номинация за „Оскар“, заплетен сюжет, в който светлината в тунела винаги угасва като светулка през есента и харизматичен каст, при който дори липсата на Харисън Форд в ролята на Хан Соло не води до носталгични хлипания пред екрана – премиерната лента е сред най-добрите попадения на франчайза. Широкото й разпространение по родните киносалони стартира от утре, дебютът си на голям екран у нас обаче „Последните джедаи“ направиха няколко дни по-рано. От запалени фенове, ползващи светлинния меч като нощна лампа в домашни условия, до звезди като Наум Шопов-младши, Юлиан Вергов, Павел и Венци Венц, Михаела Филева, Моньо Монев и други се редяха за селфи с щурмоваците пред залата в столичен мол.Втората част от настоящата трилогия на „Междузвездни войни“ се разписва като най-дългия филм от поредицата със своите 150 минути. С участие в нея се разписват принцовете на Великобритания – Уилям и Хари, но не се настройвайте за кралски блясък от големия екран – лицата им са прилежно скрити зад маските на щурмоваци. Режисьорът  както с логистиката на заснетите кадри, така и със сценария, на който също е автор. Още с първите минути филмът приковава ударно вниманието на зрителите, затова не губете средства и време да се редите за пуканки – със сигурност ще забравите за подкрепителните закуски още с първата битка между Съпротивата и Първия ред. Бодра смяна грее и на двата фронта. И докато Адам Драйвър е разтърсван от колебания дали да остане от Тъмната страна или да се прехвърли на борда на джедаите под кимоното на Кайло Рен, то принцеса Лея поставя основите на истинска армия от новобранци в редиците си. „Последните джедаи“ е и достоен начин да се сбогуваме с Кари Фишър, която си отиде след инфаркт преди година.След като се похвали с двойно по-голямо екранно време, отколкото в „Силата се пробужда“  „Последните джедаи“ ще даде отговор и на един от най-обсъжданите въпроси след седмия филм от франчайза – баща ли е Люк Скайуокър на Рей (Дейзи Ридли). Със статут на легенда сред младите надежди на Съпротивата, той се превръща в ментор на обърканата героиня, чийто потенциал към Силата надхвърля и най-големите му страхове. Като закачливо намигване от старите ленти служи и появата на Чубака. Макар намесата му в сюжетните нишки да се заключава основно в контакт с новите гушкави същества от галактическата поредица, наречени порги, присъствието му ще провокира широка усмивка у всеки заклет фен на поредицата.„Последните джедаи“ определено имат място в космоса, встрани от същината на сценария. Това е една от най-силните части на „Междузвездни войни“, а редица критици вече правят облози и за сериозното присъствие на филма сред претендентите за оскари догодина. „Последните джедаи“ ще напусне измеренията на Земята дори буквално. Само преди ден НАСА потвърди, че в „обозримо бъдеще“ ще изпрати копие на лентата до Международната космическа станция, за да направи и астронавтите съпричастни към едно от най-големите кино събития на 2017 г.\n\n\n                    ", "date": "2017.12.14", "title": "„Последните джедаи“ до космоса и обратно"}
{"url": "http://www.monitor.bg/a/view/49015-%D0%91%D1%80%D0%B8%D1%82%D0%B0%D0%BD%D1%81%D0%BA%D0%B8%D1%8F%D1%82-%D0%BF%D0%B0%D1%80%D0%BB%D0%B0%D0%BC%D0%B5%D0%BD%D1%82-%D0%BF%D0%BE%D1%81%D0%B5%D1%87%D0%B5-%D0%BC%D0%B5%D0%B9-%D0%BF%D1%80%D0%B5%D0%B4%D0%B8-%D0%B4%D0%BD%D0%B5%D1%88%D0%BD%D0%B0%D1%82%D0%B0-%D1%81%D1%80%D0%B5%D1%89%D0%B0-%D0%B2-%D0%91%D1%80%D1%8E%D0%BA%D1%81%D0%B5%D0%BB/", "text": "\n                     загуби с четири гласа важно гласуване за Брекзит в британския парламент заради бунт на част от депутатите от нейната Консервативна партия, предаде Франс прес. Това изложи на показ слабостта на Мей в навечерието на днешната среща на лидерите на ЕС в Брюксел.\n \n                    ", "date": "2017.12.14", "title": "Британският парламент посече мей преди днешната среща в Брюксел "}
{"url": "http://www.monitor.bg/a/view/4258-%D0%9F%D1%83%D1%82%D0%B8%D0%BD-%D1%80%D0%B0%D0%B7%D0%BA%D0%B0%D0%B7%D0%B0-%D0%B2%D0%B8%D1%86-%D0%BD%D0%B0-%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D1%81%D0%B8-%D1%80%D0%B0%D0%B7%D0%B3%D0%BE%D0%B2%D0%BE%D1%80-%D1%81-%D0%BD%D0%B0%D1%80%D0%BE%D0%B4%D0%B0/", "text": "\n                    \n\n\n                    ", "date": "2017.12.14", "title": "Путин разказа виц на годишния си разговор с народа"}
{"url": "http://www.monitor.bg/a/view/52980-%D0%91%D0%B5%D1%80%D0%BB%D1%83%D1%81%D0%BA%D0%BE%D0%BD%D0%B8-%D0%9C%D1%83%D1%81%D0%BE%D0%BB%D0%B8%D0%BD%D0%B8-%D0%BD%D0%B5-%D0%B5-%D0%B4%D0%B8%D0%BA%D1%82%D0%B0%D1%82%D0%BE%D1%80/", "text": "\n                    Фашисткият водач на Италия Бенито Мусолини съвсем не е бил истински диктатор – смята експремиерът на страната и лидер на нейната десница Силвио Берлускони. Той направи изявлението по време на представянето в Рим на книгата „Сами на командния пункт“ на неговия приятел и тв-барон Бруно Веспа. Берлускони се опита да омаловажи изцепката си за Мусолини с уточнението, че в природата му било да си търси белята, давайки непрекъснато поводи за остри критики срещу него от страна на журналистическото братство.\n\nПо време на литературната сбирка Берлускони се спря и на насрочените за 4-т март догодина редовни парламентарни избори. В качеството си на лидер на десницата, той определи като „детски капризи“ някои искания към него и партията му „Форца Италия!“ на по-малкия съюзник в дясноцентристката коалиция – формацията „Северна Лига“. Анализирайки накратко и ситуацията в италианската левица, която в момента е раздирана от остри противоречия, Берлускони изрази опасения, че вотът може да не излъчи ясен победител, който да състави силно самостоятелно или коалиционно правителство, за Италия най-добре щяло да бъде на власт да остане сегашния лявоцентристки кабинет. „Премиерът Паоло Джентилони се справя отлично със задачите си и можем да го подкрепим, за да вървим напред!“ – каза четирикратният министър-председател.\n\n Любопитен е фактът, че в полза на становището на Берлускони за Джентилони веднага се изказа Марио Монти – технократът-политик, който на практика го свали от премиерското кресло преди шест години и зае неговото място.\n                    ", "date": "2017.12.14", "title": "Берлускони: Мусолини не е диктатор "}
{"url": "http://www.monitor.bg/a/view/43292-%D0%A0%D0%BE%D0%B1%D0%B8-%D0%A3%D0%B8%D0%BB%D1%8F%D0%BC%D1%81-%D0%98%D0%BC%D0%B0%D1%85-%D1%81%D1%8A%D1%81%D0%B8%D1%80%D0%B5%D1%86%D0%B8-%D0%B2-%D0%BC%D0%BE%D0%B7%D1%8A%D0%BA%D0%B0/", "text": "\n                    Британската поп звезда Роби Уилямс обясни в интервю за лондонския в.\"Сън\", че турнето му Heavy Entertainment Show е било прекъснато през септември, защото лекари са открили \"аномални образувания\" в мозъка му.\n\nПроблемът се появил по време на концерт на 2 септември в Цюрих, а за отмяната на останалите дати от турнето бе съобщено на 5 септември с обяснение, че той има проблеми със здравето.\n\nСега Уилямс разказва, че се е почувствал зле на сцената: \"Лявата ми ръка се парализира и устата ми не спираше да се пълни със слюнка. Болеше ме главата, имах проблеми с дишането и не можех да си поема дъх с пълни гърди.\"\n\nЛекарят, който го прегледал зад кулисите, преценил, че турнето може да продължи, но 43-годишният изпълнител си направил подробен медицински преглед в Лондон, където установили \"някои аномалии, включително нещо, което прилича на съсирек в мозъка ми\".\n\nБеше много страшно, казва Уилямс, но решението не беше мое и незабавно ме изпратиха в интензивното отделение. Певецът прекарал там цяла седмица и след изписването е останал два месеца в дома си в Лос Анджелис, но дори за трансатлантическия полет е трябвало отново да бъде прегледан, за да му позволят да се качи на самолета.\n\nОще през септември той коментира, че не е отлагал изяви заради влошено здраве от 1998-ма насам. „Така че ако го направя - значи наистина имам основателна причина.“, добавя Роби. Като част от възстановителния си курс Уилямс превключи на веган режим и тръгна на пилатес. „Ходя на йога всеки ден, а в неделя си позволявам един наистина чудовищен бургер. Грях е, но се награждавам и така се грижа за себе си.“, обяснява лошото момче на брит попа.\n\nРоби Уилямс е известен със зависимостта си към алкохол и наркотици, но от 18 години се въздържа да злоупотребява с опиати.\n\nСега той казва пред \"Сън\", че случилото се го накарало да преосмисли живота си: \"Мисля, че ми беше напомнено, че съм на 43, не на 23 години и трябва да се грижа по-добре за ума и тялото си.\"\n\nСветовната обиколка на британеца трябваше да продължи на 14 февруари от Австралия. През септември той отказа три концерта в Русия, като тогава официалната версия бе, че страда от артрит и гърба му е в изключително лошо състояние.\n\nВ момента обаче Роби Уилямс е добре и след скенерите на мозъка и на сърцето, макар и уплашен продължава напред.\n                    ", "date": "2017.12.14", "title": "Роби Уилямс: Имах съсиреци в мозъка "}
{"url": "http://www.monitor.bg/a/view/836-%D0%90%D1%80%D0%B5%D1%81%D1%82%D0%B8-%D0%BD%D0%B0-%D1%82%D0%B5%D1%80%D0%BE%D1%80%D0%B8%D1%81%D1%82%D0%B8-%D0%BE%D1%82-%D0%98%D0%94-%D0%B2-%D0%93%D0%B5%D1%80%D0%BC%D0%B0%D0%BD%D0%B8%D1%8F/", "text": "\n                    Германските власти арестуваха двама предполагаеми привърженици на \"Ислямска държава\" и извършиха обиски в столицата Берлин в рамките на разследване срещу групировката, предаде АП.\n\nГерманската прокуратура съобщи, че полицията е задържала двама палестинци в град Залцгитер, Централна Германия. Мъжете, на по 21 години, отправяли заплахи в интернет, че ще извършат атентати, и разпространявали материали с джихадистко съдържание \"с цел да създадат обстановка на несигурност и страх\".\nБерлинската прокуратура съобщи отделно, че властите провеждат обиски в целия град в рамките на разследване за пътувания на хора от Германия, за да се присъединяват към \"Ислямска държава\".\nСпоред вестник \"Берлинер цайтунг\" заподозрените са били свързани с Анис Амри - тунизиецът, който миналата година се вряза с камион в коледен базар в германската столица, убивайки 12 и ранявайки десетки хора. Няколко дни по-късно той бе застрелян от италианската полиция.\n                    ", "date": "2017.12.14", "title": "Арести на терористи от ИД в Германия "}
{"url": "http://www.monitor.bg/a/view/48998-%D0%91%D0%B5%D0%BB%D0%B3%D0%B8%D1%8F-%D0%BF%D1%80%D0%B5%D0%BA%D1%80%D0%B0%D1%82%D0%B8-%D0%BF%D1%80%D0%BE%D1%86%D0%B5%D0%B4%D1%83%D1%80%D0%B0%D1%82%D0%B0-%D0%B7%D0%B0-%D0%B5%D0%BA%D1%81%D1%82%D1%80%D0%B0%D0%B4%D0%B8%D1%80%D0%B0%D0%BD%D0%B5-%D0%BD%D0%B0-%D0%9F%D1%83%D1%87%D0%B4%D0%B5%D0%BC%D0%BE%D0%BD/", "text": "\n                    Белгийски съд прекрати днес процедурата за екстрадиране на отстранения каталунски лидер Карлес Пучдемон и четирима други сепаратисти към Испания, предаде Франс прес, като цитира адвоката на бившия регионален премиер.\nСъдия в Брюксел обяви процедурата за неоснователна, след като на 5 декември съдия от испанския Върховен съд отмени издадените европейски заповеди за арест.\nС прекратяването на процедурата отпадат и ограниченията върху свободата на придвижване на петимата каталунски сепаратистки лидери, наложени им белгийския съд в рамките на процедурата за екстрадиране. Тези политици отидоха в Брюксел на 30 октомври, след като централното правителство в Мадрид пое контрола над Каталуния.\nПетимата все още може да бъдат арестувани в Испания, тъй като делата срещу тях в страната не са прекратени.\nДен след обявяването на изненадващото решение на испанския съдия Пучдемон обяви, че засега планира да остане в Белгия, но не изключва да се върне в Испания след регионалните избори в Каталуния, насрочени за 21 декември.\n                    ", "date": "2017.12.14", "title": "Белгия прекрати процедурата за екстрадиране на Пучдемон"}
{"url": "http://www.monitor.bg/a/view/44877-%D0%98%D1%81%D0%BB%D1%8F%D0%BC%D1%81%D0%BA%D0%B0-%D0%B4%D1%8A%D1%80%D0%B6%D0%B0%D0%B2%D0%B0-%D0%B7%D0%B0%D0%BF%D0%BB%D0%B0%D1%88%D0%B8-%D0%A1%D0%90%D0%A9-%D0%B7%D0%B0%D1%80%D0%B0%D0%B4%D0%B8-%D0%95%D1%80%D1%83%D1%81%D0%B0%D0%BB%D0%B8%D0%BC/", "text": "\n                    Групировката \"Ислямска държава\" заплаши да извърши нападения на територията на САЩ като отмъщение за решението на администрацията на президента Доналд Тръмп да признае Ерусалим за столица на Израел, предаде Ройтерс, като цитира нейно изявление в социалната мрежа Телеграм.\nПосланието е озаглавено \"Чакайте ни\" и \"Ислямска държава в Манхатън\". В него групировката заявява, че ще извърши атаки, и показва снимки на пл. \"Таймс скуеър\" в Ню Йорк, както и снимка, на която изглежда се виждат жилетка с експлозиви и детонатор.\n\"Ще проведем още операции на ваша земя, до последния час и ще ви изгорим с пламъците на война, която вие започнахте в Ирак, Йемен, Либия, Сирия и Афганистан. Само почакайте\", гласи текстът. \"Признаването от страна на вашето куче Тръмп на Ерусалим за столица на Израел ще ни накара да признаем експлозивите за столица на вашата страна\", се казва още в посланието.\nСАЩ предизвикаха силен гняв в арабския свят с решението си за Ерусалим. Оспорваният град, свещен за евреи, християни и мюсюлмани, от десетилетия е в центъра на израелско-палестинския конфликт, припомня Ройтерс.\nСилите, които се борят с \"Ислямска държава\" в Ирак и в Сирия, очакват групировката да премине към партизанска тактика, след като загуби контролираните от нея територии.\n                    ", "date": "2017.12.14", "title": "\"Ислямска държава\" заплаши САЩ заради Ерусалим "}
{"url": "http://www.monitor.bg/a/view/1503-%D0%A2%D1%83%D1%81%D0%BA-%D0%A1%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%84%D0%B0%D0%B7%D0%B0-%D0%BD%D0%B0-%D0%91%D1%80%D0%B5%D0%BA%D0%B7%D0%B8%D1%82-%D0%B5-%D0%B8%D0%B7%D0%BF%D0%B8%D1%82%D0%B0%D0%BD%D0%B8%D0%B5-%D0%B7%D0%B0-%D0%95%D0%A1/", "text": "\n                    Председателят на Европейския съвет Доналд Туск каза, че следващата фаза от преговорите за Брекзит ще бъде истинско изпитание за единството на ЕС, предаде АФП\n\n\"Нито за миг не се съмнявам, че истинският тест за нашето единство ще бъде втората фаза от преговорите за Брекзит\", каза Туск пред журналисти при пристигането си за срещата на върха на ЕС в Брюксел.\n\nЕвропейският съвет (държавните и правителствени лидери на страните в ЕС) се събра на\n\n \n\nдвудневно заседание\n\n \n\nза да обсъди миграцията, военното сътрудничество, санкциите срещу Русия, преминаването към втората фаза на преговорите за Брекзит, включваща търговските отношения между Лондон и ЕС.\n\nТова се случи ден след като Европейският парламент реши с голямо мнозинство, че Европейската комисия и Лондон са постигнали достатъчно напредък в досегашните преговори по оттеглянето на Великобритания от ЕС.\n\nЕП настоява британското правителство да спазва изцяло постигнатите договорености. Евродепутатите очертават пет въпроса, без чието решаване няма да подкрепят крайното споразумение. Тези въпроси са разширяването на обхвата на правата на гражданите на ЕС във Великобритания и до бъдещи им партньори, установяването на лесна административна процедура за получаване на статут на пребиваване, възможност за Съда на ЕС и за омбудсмана на ЕС да се произнасят по гражданските права, спазване на обещанията по отношение на границата с Ирландия.\n\nСпоред ЕП е възможно бъдещите отношения на ЕС с Великобритания да залегнат в споразумение за асоцииране. Окончателното споразумение с Лондон\n\n \n\nподлежи на одобрение\n\n \n\nот евродепутатите.\n\nГлавният преговарящ на ЕС Мишел Барние заяви, че няма място за отстъпление от вече постигнатите договорености и те следва да залегнат в бъдещия договор по напускането на Великобритания. Той добави, че и занапред ЕС не може да предоговаря целостта на единния пазар, както и четирите основни свободи.\n                    ", "date": "2017.12.14", "title": "Туск: Следващата фаза на Брекзит е изпитание за ЕС"}
{"url": "http://www.monitor.bg/a/view/75819-%D0%97%D0%B0%D0%BB%D0%BE%D0%B2%D0%B8%D1%85%D0%B0-%D0%B8%D0%BC%D0%B0%D0%BD%D1%8F%D1%80%D0%B8-%D1%81-%D1%86%D0%B5%D0%BD%D0%BD%D0%B8-%D0%B0%D0%BD%D1%82%D0%B8%D0%BA%D0%B8/", "text": "\n                    Двама млади мъже от Добрич – на 25 и на 28 години, са били задържани за 24 часа, заради открити у тях ценни антични предмети. На 13 декември, около 01.45 часа, автопатрул спира в Добрич за проверка лек автомобил Фолксваген, управляван от 25-годишния С.С. (25 г.). До него се возел И.П., на 28 г. В хода на проверката са установени 9 броя старинни монети, 2 броя антични предмети и металотърсачи. От проведените оперативно-издирвателни мероприятия и консултации със специалисти, е установено, че вещите са културна ценност. При последвалите следствени действия, двамата мъже предават на полицаите още 5 броя монети и един металотърсач. По случая е образувано досъдебно производство.\n                    ", "date": "2017.12.14", "title": "Заловиха иманяри с ценни антики"}
{"url": "http://www.monitor.bg/a/view/21512-%D0%90%D1%80%D0%B5%D1%81%D1%82%D1%83%D0%B2%D0%B0%D1%85%D0%B0-%D0%B1%D0%BB%D0%B8%D0%B7%D0%BE-21-%D0%BA%D0%B3-%D0%BC%D0%B0%D1%80%D0%B8%D1%85%D1%83%D0%B0%D0%BD%D0%B0-%D0%BD%D0%B0-%D0%93%D1%8E%D0%B5%D1%88%D0%B5%D0%B2%D0%BE/", "text": "Двама косовски граждани прекарвали дрогата от Македония за България\n                    Откриха близо 21 кг. марихуана в автомобила на двама косовски граждани на Митнически пункт Гюешево. Наркотикът е намерен в сряда сутринта, когато е спрян за проверка лек автомобил „Ситроен“, управляван от собственика му Елвис Ш. Заедно с него в колата пътувал и Севки К. Чужденците се предвижвали от Македония към България.\n\nПод предните седалки, в облегалките на задните седалки и в резервната гума, митническите служители открили 84 пакета с жълто-зелена тревиста маса, която при извършения полеви тест е реагирала на марихуана. Теглото на укритото наркотично вещество е 20.674 кг., на обща стойност 82 696 лева.\n\nПо случая е било образувано досъдебно производство по чл. 242, ал.2 от НК, наблюдавано от Окръжна прокуратура - Кюстендил. Чуждите граждани са били привлечени в качеството им на обвиняеми и с постановление на прокурор са задържани за срок до 72 часа.\n\nПредстои внасяне на искане в съда за вземане на мярка за неотклонение „задържане под стража“.\n\n \n                    ", "date": "2017.12.14", "title": "„Арестуваха“ близо 21 кг. марихуана на Гюешево"}
{"url": "http://www.monitor.bg/a/view/7719-%D0%92%D1%8A%D1%80%D0%BD%D0%B0%D1%85%D0%B0-%D0%B2-%D0%B7%D0%B0%D1%82%D0%B2%D0%BE%D1%80%D0%B0-%D0%BF%D1%80%D0%B5%D0%B4%D1%81%D1%80%D0%BE%D1%87%D0%BD%D0%BE-%D0%BE%D1%81%D0%B2%D0%BE%D0%B1%D0%BE%D0%B4%D0%B5%D0%BD-%D1%80%D0%B5%D1%86%D0%B8%D0%B4%D0%B8%D0%B2%D0%B8%D1%81%D1%82-%D1%81-9-%D0%BF%D1%80%D0%B8%D1%81%D1%8A%D0%B4%D0%B8/", "text": "\n                    Апелативният съд във Варна отмени определение, с което е бил условно предсрочно освободен от затвора лишеният от свобода и осъждан 9 пъти Денис Михайлов от Девня. 20-годишният рецидивист ще изтърпи наложеното му по няколко присъди общо наказание от 4 години и 4 месеца. Това се случи след протест на Окръжната прокуратура срещу определението на Окръжния съд във Варна. Въпреки младата си възраст, 20-годишният Денис е осъждан 9 пъти, от които 8 за грабежи и един път за кражба. По време на последния грабеж при използването на принуда и сила той причинил средна телесна повреда на ограбената от него жена. В протеста до Апелативния съд представителят на Окръжната прокуратура посочи, че последното деяние, за което търпи ефективно наказание във варненския затвор, е било извършено 2 дни, след като Михайлов бил освободен от поправителния дом в Бойчиновци. Определението на Апелативния съд във Варна, с което било отменено протоколното определение на Окръжния съд и е оставено без уважение предложението на началника на Варненския затвор за условното и предсрочното освобождаване на Денис Михайлов от изтърпяване на оставащата част от наказанието му от 1 година 5 месеца и 9 дни, е окончателно и не подлежи на обжалване.\n                    ", "date": "2017.12.14", "title": "Върнаха в затвора предсрочно освободен рецидивист с 9 присъди "}
{"url": "http://www.monitor.bg/a/view/68015-%D0%95%D0%BD%D0%B5%D1%80%D0%B3%D0%B8%D0%B9%D0%BD%D0%B8-%D1%82%D1%8A%D1%80%D0%B3%D0%BE%D0%B2%D1%86%D0%B8-%D0%B8%D1%81%D0%BA%D0%B0%D1%85%D0%B0-%D0%B4%D0%B0-%D1%80%D0%B5%D0%BA%D0%B5%D1%82%D0%B8%D1%80%D0%B0%D1%82-%D0%B1%D0%B8%D0%B7%D0%BD%D0%B5%D1%81%D0%B0-%D1%81-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D1%82%D0%BE%D0%BA%D0%B0/", "text": "\n                    Енергийни търговци са се пробвали да рекетират бизнеса и да всяват напрежение в държават с изкуствено увеличение на цената на тока за промишлеността. Това става ясно от интервю пред агенция „Блиц“ на председателят на Комисията по енергетика в парламента Делян Добрев. Народният представител коментира приетата по предложение на парламентарната енергийна комисия поправка в Закона за енергетиката, която от 1 януари задължава всички производители да продават през енергийната борса. Това е важна стъпка към прозрачност, предвидимост и либерализация на пазара, коментират в бранша.\n\n„През последните няколко месеца видяхме рязко увеличаване на цените на електроенергията за бизнеса. Цената от около 70 лева за мегават през лятото и предишните две години, скочи до 80-90, дори и до 100 лева за мегават само през последния месец. Тази електроенергия се продава от няколко търговци, които разполагат с всичката електроенергия на свободния пазар. Нашето подозрение, тъй като не виждаме друга причина за внезапното увеличение на цената, е че тези\n\n\n\n\n\nи след това да увеличат цените, за да рекетират бизнеса. Това, което парламентът направи вчера, е да приеме окончателно поправка в Закона за енергетика и то с пълно мнозинство от всички представители в Народното събрание, с която се създадоха правила за продажбата на електроенергия на свободния пазар. От 1 януари 2018 г. това ще става прозрачно през енергийната борса, а не с незнайно как организирани търгове от 4-5 търговци“, обяснява Добрев. Той е категоричен, че бизнесът има желание да купува директно електроенергия от централите, но това не можеше да се случи, защото печелившите във всички търгове се оказваха един много ограничен кръг от фирми.\n\n„Възможно е този ограничен брой фирми\n\n\n\n\n\nна електроенергията, на което сме свидетели през последните месеци. Включително вчера получих писмо от едно малко предприятие, което е било уведомено от неговия доставчик на ток, че му увеличава цената от 80 на 120 лева на мегават. Това е близо 50% увеличение на цената на електроенергията само за един месец! Такова нещо не бива да се позволява и затова променихме Закона от енергетиката. От началото на новата година електроенергията на свободния пазар ще се продава през борсата. Всеки който иска ще може да участва на търговете и да си закупи електроенергия по пазарна цена, а не по манипулирана цена“, допълва още народният представител. В интервюто той заявява още, че този кръг от бизнесмени не е вярвал, че Народното събрание ще успее в такива кратки срокове да приеме промяна в правилата, с която\n\n\n\n\n\nна цените на електроенергията.\n\n„В последната седмица въпросните търговци изпратиха множество отрицателни становища срещу промените, даваха интервюта, в които се обявяваха срещу поправката в Закона за енергетиката по неясни причини. Но вчера Народното събрание направи така, че от 1 януари 2018 г. електроенергията за бизнеса ще се продава на свободен пазар. Искам да предупредя търговците да не спекулират с цени и договори до края на месеца, защото ако го направят, ще бъдем принудени да подадем сигнал до компетентните органи. Не бих искал да навлизам в крайни заключения, но е факт, че имаше проблем, който вчера бе разрешен от Народното събрание. Въпросните търговци да престанат с действията си по изкуствено увеличаване на цената на електроенергията за бизнеса. В противен случай ще се обърнем към прокуратурата!“, категоричен е Добрев.\n                    ", "date": "2017.12.14", "title": "Енергийни търговци искаха да рекетират бизнеса с цената на тока"}
{"url": "http://www.monitor.bg/a/view/29049-%D0%91%D0%BE%D0%BB%D1%8F%D1%80%D0%B8%D0%BD-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0-3405-%D0%BA%D0%B0%D1%81%D0%BE%D0%B2%D0%B8-%D0%B1%D0%B5%D0%BB%D0%B5%D0%B6%D0%BA%D0%B8/", "text": "\n                    Търновец регистрира 3405 касови бележки за участие в тазгодишната томбола на НАП. това прави повече от половината регистрирани касови бележки в област Велико Търново, които са 6046 на обща стойност почти 2 млн. лв. в цялата страна пък са регистрирани над 3 млн.бележки на обща стойност 50 млн. лв. Касовата бележка с най-голяма стойност на покупката е за 9 хил. лв. Отново според данните от статистиката 3 % от регистриралите са пазарували храни и напитки, а 10% спортни артикули. Голямата награда в тазгодишното издание на НАП е 50 хил. лв., а всеки месец по един късметлия ще получава по 2 хил. лв. Победителите ще бъдат обявени на 18 декември на официалния сайт на лотарията kasovbon.bg или във фейсбук. В лотарията имат право да участват всички български граждани, навършили 14 години. Те трябва да знаят и да въведат единствено датата, часа и стойността на покупката. Ограничения за минимална или максимална стойност на покупката няма.\n                    ", "date": "2017.12.14", "title": "Болярин регистрира 3405 касови бележки"}
{"url": "http://www.monitor.bg/a/view/57802-%D0%91%D0%B0%D0%BD%D1%81%D0%BA%D0%BE-%D0%B5-%D0%BB%D1%8E%D0%B1%D0%B8%D0%BC%D0%B8%D1%8F%D1%82-%D0%BA%D1%83%D1%80%D0%BE%D1%80%D1%82-%D0%BD%D0%B0-%D1%82%D1%83%D1%80%D1%81%D0%BA%D0%B8%D1%82%D0%B5-%D1%82%D1%83%D1%80%D0%B8%D1%81%D1%82%D0%B8/", "text": "\n                    Банско заема първото място сред най-посещаваните от турците туристически дестинации в чужбина през 2017 г.\n\nПо данни от проучване на агенция N-11, за туристическите пътувания, които са направили през 2017 г. турските туристи в чужбина, Банско се нарежда на първо място. След най-големия ни зимен курорт се нареждат Италия и Испания, остров Пукет и Малдивите.\n\nСред пътуванията в чужбина Банско е най-предпочитаният от турските туристи за ски туризъм и зимна ваканция, отбелязва източникът. Докато през 2016 г. повече от посещенията на турските туристи в България са били с културна цел и туризъм, то посещенията за ски и зимна ваканция в Банско през 2017 г. ги изпреварват значително.\n\nСпоред източника, през 2018 г. също се очаква наплив на турски туристи в Банско. Турските туроператори посочват Банско като най-привлекателния зимен курорт на България, чиято популярност расте и се посещава от туристи от цял свят.\n\n\"Банско, най-модерният зимен курорт на България, със своите 15 писти на височина между 990-2 600 метра предлага прекрасни възможности за големи и малки, за семействата, а също и за любителите на екстремните зимни спортове\", посочват туроператорите.\n\nТе отбелязват също, че ски туризмът в Банско е сравнително евтин в сравнение с други страни, но не отстъпва на тях по качествата си.\n                    ", "date": "2017.12.14", "title": "Банско е любимият курорт на турските туристи"}
{"url": "http://www.monitor.bg/a/view/65074-%D0%9C%D1%82%D0%B5%D0%BB-%D1%81-%D0%BD%D0%B8%D1%81%D0%BA%D0%B8-%D1%86%D0%B5%D0%BD%D0%B8-%D0%BD%D0%B0-%D1%80%D0%B0%D0%B7%D0%B3%D0%BE%D0%B2%D0%BE%D1%80%D0%B8-%D0%B2-%D0%9C%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%A1%D1%8A%D1%80%D0%B1%D0%B8%D1%8F/", "text": "\n                    С , само срещу 1,99 лева на ден, клиентите на телекома могат да се възползват от 100 минути, 100 smsа и 200 MB на ден с двете държави и без да са налице изисквания за намаляване на цените.\n\nОще през май, преди темата за регулацията на роуминга на страните от Западните Балкани да стане актуална, Мтел се погрижи клиентите да ползват при изключително достъпни ценови условия роуминг услуги, като намали цената на тарифата . С нея, само срещу 1,99 лева на ден, потребителите разполагат със 100 минути за разговори, 100 sms-а и 200 MB мобилен трафик в препоръчителни мрежи в Македония и Сърбия.\n\n Роуминг тарифата  е специално създадена, за да посрещне необходимостта на потребителите да разполагат с достъпна роуминг услуга. През последните години броят на българите, пътуващи извън граница, расте, като това се наблюдава с пълна сила по време на празниците.\n\nКлиентите на Мтел могат по всяко време да заявят  на 1758 или да преминат към регулираната тарифа в роуминг, като това става с изпращане на безплатен sms на 1773.\n\nЕдни от най-ползваните на тарифни планове на телекома –  – също включват допълнителни безплатни минути, sms-и и мегабайти в ЕС, Македония, Сърбия и Турция. Най-големият от тях – Мтел без граници 3XL – предлага 1000 минути, sms-и и MB мобилен трафик в роуминг.\n                    ", "date": "2017.12.14", "title": "Мтел с ниски цени на разговори в Македония и Сърбия"}
{"url": "http://www.monitor.bg/a/view/26878-%D0%9A%D0%BB%D0%B8%D0%B5%D0%BD%D1%82-%D1%80%D0%B5%D0%B3%D0%B8%D1%81%D1%82%D1%80%D0%B8%D1%80%D0%B0%D0%BB-5-000-%D0%BA%D0%B0%D1%81%D0%BE%D0%B2%D0%B8-%D0%B1%D0%B5%D0%BB%D0%B5%D0%B6%D0%BA%D0%B8-%D0%B7%D0%B0-%D0%B8%D0%B3%D1%80%D0%B0%D1%82%D0%B0-%D0%BD%D0%B0-%D0%9D%D0%90%D0%9F/", "text": "\n                    Потребител от пазарджишки регион е регистрирал близо 5000 касови бележки за играта на Националната агенция по приходите. Това съобщиха от офиса на приходната агенция в областния град. Оттам отчитат, че до момента за участие в лотарията от пазарджишко са регистрирани около 100 000 касови бележки за обща стойност над 1 млн. 700 х.лв., като се повишава броя на желаещите да попълват данните от касовите бонове в мобилното приложение. До тегленето на първата седмична награда от второто издание на Лотарията с касови бележки на НАП остават броени дни.  Късметлията ще стане ясен на 18 декември в сутрешния блок на bTV между 8,30 и 9,00 ч. Той, както и следващите трима седмични победители, ще се радват на чисто нова игрова конзола с две безплатни игри към нея.До сега за участие във втората част на популярната игра на данъчните, са регистрирани над 3 милиона фискални бонове на обща стойност 50 млн. лв.Средно всеки потребител в Лотарията се е отчел в играта с по 145 касови бележки. Фискалният бон с най-висока стойност е записан от потребител от Варна, като участници от Силистра, Сливен, Пазарджик и София са регистрирали касови бележки на стойност над 9000 лв.Голямата награда в тазгодишното издание на Лотарията е 50 000 лв. 2000 лв. ще дават данъчните всеки месец на един щастливец, регистрирал печеливша касова бележка. Всяка седмица някой ще печели и предметна награда на стойност приблизително 1000 лв. \n\n \n                    ", "date": "2017.12.14", "title": "Клиент регистрирал 5 000 касови бележки за играта на НАП"}
{"url": "http://www.monitor.bg/a/view/76883-%D0%9B%D0%B8%D0%B4%D0%BB-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%BF%D0%BE%D0%BB%D1%83%D1%87%D0%B8-%D0%BF%D1%80%D0%B8%D0%B7%D0%BD%D0%B0%D0%BD%D0%B8%D0%B5%D1%82%D0%BE-%D0%BD%D0%B0%D0%B9%D0%B4%D0%BE%D0%B1%D1%8A%D1%80-%D0%BF%D0%B0%D1%80%D1%82%D0%BD%D1%8C%D0%BE%D1%80-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8/", "text": "Министър Порожанов връчи почетна грамота на компанията за отличните резултати, които родните производители постигат благодарение на партньорството си с веригата\n                    Лидл България получи признанието „Най-добър партньор на българските производители“. Министърът на земеделието и храните Румен Порожанов връчи почетна грамота на компанията за забележителните резултати, които българските производители реализират благодарение на партньорството си с Лидл България. Наградата бе връчена по време на традиционната дискусия „Да! На българската храна“.\n\n„За да се постигне успех, е нужна цялостна подкрепа. Не е достатъчно просто да поставиш един продукт на регала. Затова ние подкрепяме българските производители с 360-градусови кампании – от иновацията в продукта и производството до рекламната кампания. Нашата цел е да им помогнем да се докажат и утвърдят на родния пазар – като повишаваме конкурентоспособността им, допринасяме за ръст на продажбите и повишаваме обема и качеството на тяхната продукция, а след това им даваме възможност да излязат и на чуждите пазари“, коментира Милена Драгийска, главен изпълнителен директор в Лидл България.\n\nОт стъпването си на българския пазар през 2010 г. досега Лидл България работи активно с българските производители и инвестира в тяхната дългосрочна подкрепа. С над 40% от настоящите си български доставчици компанията работи от 2010 г., като редица са примерите, които доказват тяхното успешно и устойчиво партньорство.\n\nТази година Лидл България пуска продуктова линия с висококачествени продукти само от български производители „Родна стряха“. Стартирала с над 50 продукта от 24 български производителя, днес селекцията включва общо над 80 артикула от над 30 родни доставчика. Благодарение на участието си в „Родна стряха“ българските производители постигат значителни ръстове в своите продажби и обороти и получават реални шансове за излизане на чужди пазари. Така например, производител увеличава оборота си над 7 пъти благодарение на участието си в селекцията.\n\nЗа първи път тази година се провежда и тематична „Балканска седмица“, в рамките на която само за седмица 6 български производителя реализират продажби за близо 3 млн. лева. Благодарение на нея 14 продукта достигат до 19 страни в Европа, или общо 6989 магазина. Сред впечатляващите примери за успеха на „Балканската седмица“ е, че само за 7 дни български производител на баница реализира износ, който се равнява на продажбите в Лидл България за цели 10 години.\n\nОсвен кампаниен експорт – каквато е „Балканската седмица“, веригата дава възможност и за още два вида експорт – постоянен експорт и специфичен експорт за конкретен артикул като например, износа на вино. През 2018 г. веригата ще започне да изнася български вина в чужбина, като общо 131 000 бутилки вино на стойност 1,3 млн. лв. от 7 български доставчика са поръчани за пазарите в Словакия, Румъния, Полша и Великобритания. Биволската луканка пък е сред успешните примери за постоянен експорт – през декември 2016 г. Германия и Ирландия поръчват над 108 000 бройки от този артикул. Това е и първият български продукт, който се предлага под премиум марката Deluxe в Германия. За Коледа тази година двете държави отново са заявили бройки, като към тях вече се присъединяват и още 5 други държави с интерес към вкусния български продукт.\n                    ", "date": "2017.12.14", "title": "Лидл България получи признанието най-добър партньор на българските производители"}
{"url": "http://www.monitor.bg/a/view/32137-total-%D1%81%D0%B5-%D0%BF%D0%BE%D0%B4%D0%B3%D0%BE%D1%82%D0%B2%D1%8F-%D0%B7%D0%B0-%D1%82%D1%80%D0%B5%D1%82%D0%B8-%D1%81%D0%BE%D0%BD%D0%B4%D0%B0%D0%B6-%D0%B2-%D0%A5%D0%B0%D0%BD-%D0%90%D1%81%D0%BF%D0%B0%D1%80%D1%83%D1%85/", "text": "\n                    Консорциумът между Total, OMV и Repsol се готви за третия сондаж в блока \"Хан Аспарух\". Той ще бъде прокаран в дълбоководието на 100 километра от Варна с плаваща морска сондажна платформа (MODU). Ще се прави традиционен вертикален морски сондаж за конвенционални залежи, съобщават от Total.\n\nМетодологията и процесите са същите, използвани при първите два сондажа. В края на октомври 2016 г. в своя тримесечен отчет френската компания съобщи за находка на петрол. Повече подробности около този сондаж обаче не бяха съобщени.\n\nВторият сондаж започна през септември и още е в процес на изпълнение. Резултатите от него ще определят и площадката за следващия сондаж, като в момента се разглеждат три потенциални площадки. Заради голямото разстояние от брега не се очаква сондажът да окаже въздействие върху крайбрежните дейности и рибните запаси.\n\nПроучването на блока \"Хан Аспарух\", който е с площ от над 14 хил. кв. км, започна през 2012 г. Той е в близост до румънския блок \"Нептун\", в който залежите са оценени на над 80 млрд. куб. метра природен газ.\n\nВ договора за отдаване на концесия по дейността за проучване на петрол и газ в \"Хан Аспарух\" бяха предвидени поне два сондажа. Total има дял от 40% в проекта, а Repsol и австрийската OMV държат по 30%.\n\n \n                    ", "date": "2017.12.14", "title": "Total се подготвя за трети сондаж в „Хан Аспарух“"}
{"url": "http://www.monitor.bg/a/view/34958-35-%D0%BC%D0%BB%D0%BD-%D0%BA%D0%B0%D1%81%D0%BE%D0%B2%D0%B8-%D0%B1%D0%B5%D0%BB%D0%B5%D0%B6%D0%BA%D0%B8-%D1%81%D0%B5-%D0%BA%D0%BE%D0%BD%D0%BA%D1%83%D1%80%D0%B8%D1%80%D0%B0%D1%82-%D0%B7%D0%B0-%D0%B8%D0%B3%D1%80%D0%B0%D0%BB%D0%BD%D0%B0-%D0%BA%D0%BE%D0%BD%D0%B7%D0%BE%D0%BB%D0%B0/", "text": "По 52 хиляди регистрираме на ден за наградите в лотарията на НАП\n                    3,5 млн. касови бележки на стойност 50 млн. лева се борят за първата седмична награда от второто издание на Лотарията с касови бележки, съобщиха от Националната агенция за приходите (НАП), която ще бъде чисто нова игрална конзола с две безплатни игри към нея. До момента над 160 000 от вече регистрираните бележки са от плащане през ПОС терминал.\n\nПървият късметлия ще стане ясен на 18 декември в сутрешния блок на bTV между 8,30 и 9,00 часа. Следващите трима седмични победители също ще се радват на чисто нова игрова конзола с две безплатни игри към нея.\n\nВсеки потребител досега се е отчел\n\n \n\n\n\n \n\nв надпреварата. Изчисления на „Монитор“ пък показват, че средно на ден се регистрират по 52 419 бона. Фискалната бележка с най-висока стойност е записана от потребител от Варна, като участници от Силистра, Сливен, Пазарджик и София са регистрирали касови бележки на стойност над 9000 лева.\n\nСтатистиката сочи, че 55% от потребителите са мъже. Близо 10 на сто от регистриращите касови бележки имат интереси в областта на спорта, а\n\n \n\n\n\n \n\nи рубрики и се интересуват от хранене и напитки.\n\nТази година късметлиите ще бъдат обявявани не само на официалния интернет сайт на лотарията kasovbon.bg, но и на специално създадената във Facebook страница . В социалната мрежа потребителите могат да следят последните новини около играта и да задават своите въпроси, допълват от приходната администрация.\n\nГолямата награда, която може да грабне един от участниците, е 50 000 лева. Две хилядарки ще дават данъчните всеки месец на един щастливец, регистрирал печеливша касова бележка. Всяка седмица някой ще печели и предметна награда на стойност приблизително 1000 лева. Двойно по-голям шанс за спечелване на награда имат участниците, които са плащали с банкова карта и освен касовата си бележка са запазили и\n\n \n\n\n\n \n\nСпоред условията в данъчната лотария имат право да участват всички български граждани, които са навършили 14 години и регистрират фискалните си бонове в интернет. Както и през миналата година, данните, които трябва да бъдат въведени за участие, са стойността на покупката, датата и часът, в който е издадена касовата бележка. Няма ограничения за минимална или максимална стойност на покупките, допълват от НАП.\n                    ", "date": "2017.12.14", "title": "3,5 млн. касови бележки се конкурират за игрална конзола"}
{"url": "http://www.monitor.bg/a/view/39766-ryanair-%D1%81-%D0%B5%D0%BA%D1%88%D1%8A%D0%BD-%D0%BF%D0%BB%D0%B0%D0%BD-%D0%B7%D0%B0%D1%80%D0%B0%D0%B4%D0%B8-%D1%81%D1%82%D0%B0%D1%87%D0%BA%D0%B8/", "text": "\n                    Нискотарифният авиопревозвач Ryanair изготвя план за действие при извънредни ситуации, след като пилотите на компанията в три страни насрочиха стачни действия, предаде Reuters.\n\nПилотите и наземният персонал в Италия ще стачкуват днес за четири часа, след това на 20 декември за 24 часа ще стачкуват пилотите в Ирландия и Португалия. Освен това пилотите в Германия и Испания обявиха, че обмислят стачни действия.\n\nГоворител на авиопревозвача посочи в съобщение, че авиокомпанията е предупредена за стачните действия, които може да нарушат графика на полетите. Той уточни, че превозвачът ще публикува плана за действие в извънредни ситуации на 18 декември, за да бъдат минимални последиците от стачките.\n\nСтачките, които ще бъдат първите в 32-годишната история на Ryanair, са организирани от пилотите с искания за реформа на системата на компанията за споразумения и колективно договаряне. Според пилотите сега системата дава прекалено много власт на ръководството.\n\nПилотите на най-голямата по превозени пътници в Европа авиокомпания се мобилизираха за стачни действия след съобщението за отмяната на 20 000 полета.\n\nАнулирането на полетите се обяснява с липсата на резервни пилоти, възникнала заради проблем със системата за разписанието на летателните дежурства, след като ирландските регулаторни власти направиха изменения в разпоредбите.\nРайънеър отхвърля обвиненията на пилотите, че има недостиг на летци.\n\nКомпанията, която не признава синдикати, обеща да се противопостави на стачката. Ръководството е предупредило пилотите, че който се включи в стачката може да не получи повишение, а освен това компанията може да бъде принудена да премести самолетите и служителите си в по-евтини бази.\n                    ", "date": "2017.12.14", "title": "Ryanair с екшън план заради стачки"}
{"url": "http://www.monitor.bg/a/view/76105-%D0%9F%D0%BE%D1%81%D1%82%D0%B0%D0%B2%D1%8F%D1%82-%D0%BB%D0%B5%D0%B3%D0%BD%D0%B0%D0%BB-%D0%BF%D0%BE%D0%BB%D0%B8%D1%86%D0%B0%D0%B9-%D0%BD%D0%B0-%D0%BA%D1%80%D1%8A%D1%81%D1%82%D0%BE%D0%B2%D0%B8%D1%89%D0%B5%D1%82%D0%BE-%D0%BD%D0%B0-%D0%BA%D0%BE%D0%B5%D1%82%D0%BE-%D0%B7%D0%B0%D0%B3%D0%B8%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D0%BA%D0%B0-%D0%B2-%D0%91%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4/", "text": "\n                    „Легнал полицай” ще бъде изграден в района на кръстовището, на което преди 2 дни на пешеходна пътека загина 19-годишна студентка в Благоевград. Момичето беше блъснато от камион на пешеходна пътека.\n\nВ зоната от пешеходната пътека го легналия полицай ще бъде забранено спирането и паркирането на коли, заяви пред БТВ зам.-кметът по строителството инж. Емилия Тунева.\n\nСрещу второ общежитие ще се изгради надигната пътека, която ще бъде обозначена със съответната маркировка, допълни тя.\n\nЩе бъде поставено допълнително осветление. От общината до понеделник тези мерки да бъдат изпълнени.\n\nВече са събрани подписи от 1000 души, които настояват за промени на опасното кръстовище. В 11 ч. подписката ще бъде внесена в общината.\n\nХората настояват задължително на мястото да има светофар, както и патрули на „Пътна полиция” да дежурят в делничните дни в час пик в района на пешеходната пътека.\n\nИскат също да се сложат камери на 200 метра преди кръстовището, както и за повдигането на пешеходните пътеки и тяхното обозначаване с цветна боя.\n\n \n                    ", "date": "2017.12.14", "title": " Поставят “легнал полицай” на кръстовището, на което загина студентка в Благоевград"}
{"url": "http://www.monitor.bg/a/view/14662-%D0%A1%D0%BD%D0%B5%D0%B3%D1%8A%D1%82-%D1%81%D0%B5-%D0%B7%D0%B0%D0%B2%D1%80%D1%8A%D1%89%D0%B0-%D0%B7%D0%B0-%D0%9A%D0%BE%D0%BB%D0%B5%D0%B4%D0%B0/", "text": "\n                    През нощта срещу четвъртък и в четвъртък сутринта на места от запад на изток ще превали слаб дъжд, а впоследствие облачността бързо ще намалее. Вятърът временно ще се ориентира от запад-северозапад и дневните температури слабо ще се понижат.\n\nВ петък отново ще преобладава слънчево време, вятърът ще се ориентира от юг. Температурите ще се повишат, по-съществено в планините и планинските райони. В западната част на Дунавската равнина и на места в Горнотракийската низина ще има условия за мъгли и ниска облачност, които ще задържат дневните температури там под 10°, предаде Би Ти Ви.\n\nВ събота облачността ще се увеличи и ще завали дъжд. Вятърът от юг-югозапад ще се усили, особено в източната половина от страната и северно от планините; дневните температури там ще са около и над 15°.\n\nПрез нощта срещу неделя и в неделя от северозапад с усилване на вятъра ще нахлува студен въздух. Ще има и валежи, предимно от дъжд, които с понижението на температурите по високите полета на Западна България и в Предбалкана ще преминат в сняг, но до вечерта ще спрат.\n\nПрез първата половина от следващата седмица застудяването ще продължи. Ще е ветровито, студено, ще превалява сняг, в понеделник и вторник в отделни райони от страната, към сряда – на повече места, главно в Южна България.\n\nМалко преди Коледа предстои относително затопляне, като температурите ще се доближат до обичайните, а след 25 – 26 декември и до края на годината ще бъде и малко по-топло от обичайното. Времето ще е променливо, очакват се и валежи, ще има и дъжд, и сняг.\n                    ", "date": "2017.12.14", "title": "Снегът се завръща за Коледа"}
{"url": "http://www.monitor.bg/a/view/9170-1000-%D0%BD%D0%B0-%D0%BF%D1%80%D0%BE%D1%82%D0%B5%D1%81%D1%82-%D0%B2-%D0%91%D0%B0%D0%BD%D1%81%D0%BA%D0%BE-%D0%B7%D0%B0-%D0%B2%D1%82%D0%BE%D1%80%D0%B8-%D0%BB%D0%B8%D1%84%D1%82/", "text": "\n                    Над 1000 банскалии и приятели на зимния спорт от цялата Благоевградска област излязоха снощи на протест на главен път Е-79 край Симитли, при разклона за Банско. За около 15 минути движението по международния път беше спряно. С лозунги „Българите срещу зелената мафия“, “Последна година без втора кабина“ и скандирания „Всеки ден ще е така до кабинката“ те се обявиха срещу „продължаващите безобразия на зелената мафия”, която спира развитието на региона.Гражданите от пиринския край настояват най-накрая да бъде взето решение, уреждащо изграждането на втори лифт в Банско и развитието на ски-зоната.В протеста се включиха кмета на Банско Георги Икономов, както и кметовете на общините Сандански, Струмяни, Петрич, Разлог, Симитли и Якоруда. На протеста бяха и народните представители Александър Мацурев и Атанас Стоянов.   „Кметовете на цяла Благоевградска област застават зад каузата “Банско”! Независимо от своята партийна принадлежност кметовете подкрепят безусловно развитието на ски зона Банско! Защото знаят, че това е поминък, това са работни места и просперитет за целия регион и аз им благодаря! Чий глас трябва да бъде чут?!? Чии интереси трябва да бъдат защитени?!?Докога шепичка хора, непредставляващи никой освен себе си, защитавайки единствено небългарски интереси, ще пречат на развитието на цял един регион?Време е за решения!“, каза пред всички протестиращи Георги Икономов.  Хората от пиринския край дадоха ултиматум на управляващите до 22 декември. Ако до тази дата няма резултат, те ще блокират пътища и граничните пунктове Кулата, Илинден, Златарево и Станке Лисичково.В същото време в столицата на протест излязоха 50-ина екозащитници, които са категорично против втори лифт в Банско и против плановете за промяна на концесионния договор за ски зоната.\n\n\n                    ", "date": "2017.12.14", "title": "1000 на протест в Банско за втори лифт"}
{"url": "http://www.monitor.bg/a/view/18619-%D0%9A%D1%80%D1%8A%D0%B3%D1%8A%D1%82-%D0%9F%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%B8%D1%81%D0%BA%D0%B0%D1%88%D0%B5-%D0%B4%D0%B0-%D0%B7%D0%B0%D0%B3%D1%80%D0%B0%D0%B1%D0%B8-%D0%A7%D0%B5%D1%80%D0%B2%D0%B5%D0%BD%D0%B0%D1%82%D0%B0-%D0%BA%D1%8A%D1%89%D0%B0-%D0%BF%D0%BE-%D1%81%D1%85%D0%B5%D0%BC%D0%B0%D1%82%D0%B0-%D0%9A%D0%B0%D0%BE%D0%BB%D0%B8%D0%BD/", "text": "\n                    „Докато бях министър имаше едни хора, които ми искаха оставката без всякакъв повод. Зад тази малка креслива групичка винаги надничаше физиономията на един каолинов приватизатор! Кръг около него направи опит да обсеби Червената къща, но аз им попречих“. Така председателят на парламентарната комисия по култура и медии и бивш културен министър Вежди Рашидов коментира воплите на олигарха Иво Прокопиев по повод запорът за 200 млн. лв, наложен му от Комисията за отнемане на незаконно придобито имущество. В интервю за агенция „Блиц“ Рашидов определи твърденията на Прокопиев, че държавата иска да посегне на неговите медии, като поредната медийна спекулация на този кръг. Хора с платени от разни грантове съвести не могат да бъдат никакви морални стожери!\n\n\n\n\n\nКаква медийна свобода може да бъде узурпирането на медийното пространство от хора, на които чужда фондация плаща за целенасочени внушения, които да разделят обществото? Това се нарича само по един начин – деморализация! Затова такива хора ме нападнаха. Те са последните, които могат да раздават морал!“, категоричен бе Рашидов. Бившият министър заяви още, че за овладяването на Червената къща в София е бил направен същия сценарий, но в по-малки мащаби, какъвто бе направен за купуването на \"Каолин\".\n\n„Беше подготвено Червената къща да смени собствеността си, за да може да бъде купена на безценица. Вече не бива да бъде тайна - малко преди за втори път да стана министър, от Австрия ми се обади Иван Кръстев, чиято жена и до днес е обсебила къщата на патриарха на българската скулптура Андрей Николов, която той е дарил, за да бъде къща музей. Тези хора нямат свян пред нищо“, разказва още Рашидов. Той е категоричен, че е\n\n\n\n\n\nкоято те са прилагали към всичко, което приватизират.\n\n„Да, те правят най-елементарното - нещо, което струва скъпо го купуват за 7 000 000 лева, за да го продадат за 100 милиона лева. И аз бих взел кредит за такава приватизационна сделка, но на мен никой не можеше да ми го разреши. Това че попречих на тази олигархична група да приватизира Червената къща, ги накара да ме поставят като враг №1 в техния списък! Затова много често пред прозорците ми в министерството се събираха едни \"интелектуалци\" и някакви европейски журналисти“, заявява още Рашидов. Бившият културен министър и настоящ депутат допълва още, че много сериозно стои зад поправката в закона, която ще даде възможност за отпадане на давността при разследване на приватизационните сделки.\n\n„Престъпленията не могат да бъдат покрити с давност, което Прокопиев силно желае. Аз за първи път виждам български прокурор в лицето на г-н Цацаров, който има смелостта да бръкне в кофата с боклук. Много бих се радвал г-н Цацаров да изхвърли боклука! Как тези момчета станаха толкова богати, че да притежават по 200 милиона? И сега разбирам защо навремето той избяга в Сингапур! Сигурно е било заради силната любов на народа!Прокопиев и хора като него трябва да отидат там, където им е мястото!“, заявява още Рашидов като посочва, че „Слава Богу, че затворът в София не е единствен в България! Мисля, че Старозагорският затвор и този в Пазарджик не са лоши“.\n                    ", "date": "2017.12.14", "title": "Кръгът \"Прокопиев\" искаше да заграби  Червената къща по схемата \"Каолин\""}
{"url": "http://www.monitor.bg/a/view/50218-%D0%A1%D1%8A%D0%B4%D1%8A%D1%82-%D0%B2%D1%8A%D1%80%D0%BD%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%B4%D0%B5%D0%BB%D0%BE%D1%82%D0%BE-%D1%81%D1%80%D0%B5%D1%89%D1%83-%D0%BA%D0%BC%D0%B5%D1%82%D0%B0-%D0%BD%D0%B0-%D0%91%D0%B0%D1%82%D0%B0%D0%BA/", "text": "\n                    За отстраняване на съществени процесуални нарушения Окръжният съд в Пазарджик върна на прокуратурата делото срещу кмета на община Батак Петър Паунов. Градоначалникът на родопската община е обвинен, че е нарушил служебните си задължения, след като е съставил и утвърдил акт за частна общинска собственост, с който променил собствеността на поземлен имот в местността „Язовир Батак“, зона А, в землището на гр. Батак, от държавна собственост в общинска частна собственост. Самата сделка за продажбата на 100 кв.м. на стойност 2400 лева, заради която е повдигнатото обвинение, вече е разтрогната и парите са върнати на потърпевшата гражданка, а пред медиите извън залата кметът Паунов обясни, че предложението за продажбата на земята е било негово, но решението за това е било взето от Общинския съвет. Той заяви, че след развалянето на договора земята се е върнала в първоначалното състояние. Прокуратурата поиска делото да се гледа по съкратеното съдебно производство, а защитата на Паунов – да се гледа по общия ред. Съдия Ирина Джунева даде ход на делото, след което излезе с решение то да се върне на Окръжната прокуратура за отстраняване на допуснати съществени нарушения по отношение на подсъдимия. Те се отнасят до това да се конкретизират служебните задължения, които обвиняемият не е изпълнил, както и подробности около превишаване от негова страна на правата по Закона за държавната собственост.Решението може да се обжалва и протестира в седемдневен срок пред Апелативен съд – Пловдив. \n                    ", "date": "2017.12.14", "title": "Съдът върна на прокуратурата делото срещу кмета на Батак "}
{"url": "http://www.monitor.bg/a/view/45614-%D0%94%D0%B5%D0%BF%D1%83%D1%82%D0%B0%D1%82%D0%B8%D1%82%D0%B5-%D0%BE%D1%82%D1%85%D0%B2%D1%8A%D1%80%D0%BB%D0%B8%D1%85%D0%B0-%D0%B2%D0%B5%D1%82%D0%BE%D1%82%D0%BE-%D0%BC%D0%BE%D1%80%D0%B0%D1%82%D0%BE%D1%80%D0%B8%D1%83%D0%BC%D1%8A%D1%82-%D0%B7%D0%B0-%D0%BD%D0%BE%D0%B2%D0%B8-%D0%BB%D0%B5%D0%BA%D0%B0%D1%80%D1%81%D1%82%D0%B2%D0%B0%D1%82%D0%B0-%D0%BE%D1%81%D1%82%D0%B0%D0%B2%D0%B0-%D0%9E%D0%91%D0%97%D0%9E%D0%A0/", "text": "\n                    Депутатите отхвърлиха ветото на президента Румен Радев върху част от бюджета на НЗОК за 2018 г., с който се въвежда мораториум за следващата година върху нови иновативни лекарства. Ветото бе отхвърлено с гласовете на 126 от народните представители. Само 95 бяха против. БСП и ДПС очаквано гласуваха „за” ветото и против мораториума. Ветото бе отхвърлено с подкрепата на ГЕРБ, патриоти и депутатите от \"Воля\". Дебатите по него продължиха близо два часа.  Основният мотив на управляващите от ГЕРБ е, че има възможност  финансовите ресурси на НЗОК да се изчерпат преди края на година. Шефката на бюджетната комисия Менда Стоянова обясни, че трябва да се подобри ефективността, а за целта трябва нов дизайн на договаряне, закупуване и заплащане на лекарствата.което пък било с около 480 млн. лева повече отколкото за тази година. Разходите на НЗОК пък са с около 406 млн. лева повече. По думите и касата ще финансира за домашно лечение 282 броя заболявания и  с болнична помощ 585 онкологични и хематологични заболявания. Борят на лекарствата, които напълно или частично се поемат от касата, са 1718. Над 120 от тях са за онкологично лечение. През последните 4 години са се повили 25 нови молекули с 37 лекарства, а само за 2018-та тези молекули изведнъж стават 32 броя. БСП и ДПС пък определиха мораториума като противоконституционен и така се нарушава правото на пациентите за алтернативни лечение. По думите на Нигяр Джафер от ДПС има други методи за оптимизиране на разходите в системата. Тя настоя за повече контрол, да се обективизира работата на комисията за цените на лекарствата, като отбеляза, че трябва да се спре плащането за брой молекули, а това да става на база терапевтичен резултат. Хасан Адемов пък отрече опозицията да защитава частни интереси. От БСП пък упрекнаха ГЕРБ, че на заседанието на кабинета преди ден са раздадени над 700 млн. лева, а сега става дума само за 25 млн. лева. В отговор Менда Стоянова отрече упреците и обясни, че не са харчени реално пари, а540 млн. лева от  тези 700 млн. лева били именно за ТОЛ системата. Други 120 млн. лева пък били за държавно предприятие за унищожаване на химически вещества. Реално са дадени едва 34 млн. лева, а 10 млн. лева от тях за училищни автобуси и призова да не се противопоставят сумите и хората в обществото. Соцлидерът Корнелия Нинова пък призова за преподреждане на приоритетите, защото почти всички сфери имат нужда от финансиране и попита:\"Кое е по-важно - здравето на народна или тол системата?\"Тя упрекна ГЕРБ, че от пътища и проекти може да се краде и затова са одобрили това финансиране, но не и от онкоболните. ГЕРБ пък призоваха за успокояване на тона и обясниха, че има нужда от баланс и непопулярни мерки. По думите на шефката на здравната комисия дефицитът е в друга посока - късното откриване на заболяванията и че въобще не се стига до профилактика. През 2017 година пък над 100 млн. лева е бил преразходът на болници за скъпи лекарства. За догодина пък са заделени над 300 млн. лева за лечение на онкоболни лекарства. Според нея мораториумът засягал само 4 заболявания, и то редки, и затова призова МС да помисли дали тези редки болести да не се финансират отново от фонд към ведомството , вместо от МЗ. започнаха да излизат депутати с онкозаболявания. Пръв бе социалистът Стефан Данаилов, който призова да се приеме ветото и ако се налага, да се създадат две работни групи с народни представители, които да обиколят родните болници. В отговор шефът на ПГ на ГЕРБ Цветан Цветанов обвини БСП, че са употребили Данаилов и че всеки човек е загубил  близък заради рак. Той припомни, че неговият баща също е починал на 62 години от раково заболяване. \"В днешния дебат можеше да излезе да говори и Вежди Рашидов. Тук можеше да  говори и Данчето Фандъкова, защото и тя премина през това. Но това, което призовават всички, е към профилактика\", каза Цветанов. По думите му, ако се съобразят с предложението на опозицията, то тези пари трябва да се вземат средсвтата за профикалтика. Той обясни още, че от тези 32 нови молекули, които се предлагат, само 8 се финансират в  11 страни от ЕС и то под условие. Останалите 12 пък се финансират само в 6 държави от ЕС. \"Смятате ли, че те не мислят за съхгранението на човешкия живот\", попита той и призова да ползваме опита на развитите държави в Европа. \"Нека не спекулираме, че с тези 32 милиона и повишаването на бюджета, проблемите ще се решат\", каза той.Думата взе и Вежди Рашидов, който призова депутатите да не се заиграват с болестите. Той изтъкна, че дори парите да се увеличат със 100 млн. лева, проблемът е, че средствата изтичат. Именно затова трябва да се даде шанс на здравния министър Кирил Ананиев, за да спре този теч.БСП дава на Конституционния съд мораториума върху новите лекарства. Това заяви в кулоарите на НС социалистът Жельо Бойчев. Забраната за въвеждане на нови медикаменти се въвежда в параграф 6 от бюджета на НЗОК за 2018 година, който червените ще атакуват пред съда. Върху този текст президентът Румен Радев наложи вето, но то бе преодоляно днес в пленарна зала и законът бе гласуван отново.\"Считаме, че  се отнемат и ограничават основни човешки права на българските граждани\", обяви Жельо Бойчев. По думите му така се ограничавали правото на живот, на здравно осигуряване и безплатно медицинско обслужване за българите, а дебатът по темата днес бил унизителен. Именно затова и КС бил последният шанс на гражданите. \n\n\n                    ", "date": "2017.12.14", "title": "Депутатите отхвърлиха ветото, мораториумът за нови лекарства остава (ОБЗОР)"}
{"url": "http://www.monitor.bg/a/view/43897-%D0%92%D1%81%D0%B5%D0%BA%D0%B8-%D0%B2%D1%82%D0%BE%D1%80%D0%B8-%D0%B2%D0%B8%D1%81%D1%88%D0%B8%D1%81%D1%82-%D0%BD%D0%B0-%D1%80%D0%B0%D0%B1%D0%BE%D1%82%D0%B0-%D0%B7%D0%B0-%D1%81%D1%80%D0%B5%D0%B4%D0%BD%D0%B8%D1%81%D1%82/", "text": "\n                    Около половината от висшистите у нас са наети на работа, за която не се изисква диплома от университет. Това съобщи Георги Стойчев, който представи новото издание на Рейтинговата система на университетите в България. \n\nИ все пак има лек напредък в тази посока, защото в момента 48, 56% висшисти са на позиция, за която се изисква тапия от ВУЗ, в сравнение с 47,34% преди година. Делът на завършилите, които не се осигуряват в страната, спада до 21,5% от над 23% през миналата година.\n\nНай-ниска безработица (под 1%) за пореден път се наблюдава при завършилите Медицина, Фармация, Стоматология и Военно дело. \n\nЗа поредна година Софийския университет оглавява най-много класации по отделните професионални направления. Дори Алма матер си дели първото място по \"Здравни грижи\" с Медицинския университет в Плевен. \n\nС най-висок месечен облагаем доход от над 3000 лв. се отличават завършилите Информатика и компютърни науки в Софийския университет и висшистите по Администрация и управление в Американския  университет. \n\n\n                    ", "date": "2017.12.14", "title": "Всеки втори висшист на работа   за среднист "}
{"url": "http://www.monitor.bg/a/view/59066-%D0%9E%D0%B1%D1%89%D0%B8%D0%BD%D0%B0-%D0%94%D0%B5%D0%B2%D0%BD%D1%8F-%D1%80%D0%B0%D0%B7%D0%B4%D0%B0%D0%B4%D0%B5-%D0%BF%D0%BE-100-%D0%BB%D0%B5%D0%B2%D0%B0-%D0%BD%D0%B0-%D1%81%D0%B8%D1%80%D0%B0%D1%86%D0%B8/", "text": "\n                    40 сираци и полусираци от Девня получиха предпразнично в навечерието на Рождество Христово по 100 лева от общината. На церемонията кметът Свилен Шитов, неговият заместник Донка Йорданова, председателят на местния парламент Владимир Ненков и съветникът Красимир Боянов раздадоха на децата и пакети с лакомства и шоколади. „Пожелавам да сте живи и здрави, много ученолюбиви и да давате всичко от себе си, за да се развивате. Ще се радвам да имам удоволствието и честта да стана свидетел на това, което ще постигнете чрез учение. Общинската администрация и общинският съвет ще помагаме за Вашето развитие и занапред“, декларира пред децата кметът Свилен Шитов. За десета поредна година Община Девня подпомага финансово деца с нелека житейска съдба в навечерието на Рождество Христово. Средствата се отпускат от местната хазна с одобрението на общинския съвет.\n                    ", "date": "2017.12.14", "title": "Община Девня раздаде по 100 лева на сираци "}
{"url": "http://www.monitor.bg/a/view/23052-%D0%A6%D0%B0%D1%86%D0%B0%D1%80%D0%BE%D0%B2-%D0%B7%D0%BE%D0%B2%D0%B5-%D0%B7%D0%B0-%D0%B4%D0%B5%D0%B1%D0%B0%D1%82-%D0%B2-%D0%9D%D0%A1-%D0%B7%D0%B0-%D0%A1%D0%A0%D0%A1%D1%82%D0%B0%D1%82%D0%B0/", "text": "Предлага на депутатите да обсъдят темата на открито заседание\n                    Главният прокурор Сотир Цацаров е изпратил писмо до председателя на парламентарната комисия за СРС-тата Димитър Лазаров с настояване за дебат по лъжливите твърдения, които в последните дни шефът на Бюрото за контрол на СРС-тата Бойко Рашков ръси в публичното пространство.\n\nОт пресцентъра на прокуратурата разпространиха съобщение, че Цацаров е изпратил искането си както до председателя на комисията за контрол над службите за сигурност, прилагането и използването на специални разузнавателни средства и достъпа до данните по Закона за електронните съобщения, така и до Цветан Цветанов, председател на комисията по вътрешна сигурност и обществен ред.\n\n„По повод изявления на Бойко Рашков, председател на НБКСРС, за тежки нарушения при прилагането и използването на СРС, допуснати от органите на прокуратурата и ДАНС, главният прокурор предлага на народните представители\n\n\n\n\n\nна нарочно заседание на ресорната комисия или на съвместно заседание на двете комисии. Главният прокурор предлага на заседанието да бъде поканен целият състав на НБКСРС (не само председателят, тъй като бюрото е колективен орган), както и председателите на ДАНС и ДАТО“, пише в писмото на Цацаров до депутатите. Обвинител №1 отправя и предложение към народните представители заседанието да е открито за медиите.\n\n„Моето разбиране е, че само в хода на такъв институционален диалог българските граждани могат да получат информация, която отговаря на истината и не е изкривена от лични амбиции и партийни пристрастия“, пише още в писмото си главният прокурор.\n\nМалко преди да стане ясно, че депутатите може да изслушат шефовете в сектор „Сигурност“ заради лъжливите твърдения на Рашков,\n\n\n\n\n\nизползваха тв изява на шефа на Бюрото за контрол за СРС-тата, за да произведат поредната порция клевети по адрес на депутата от ДПС и наш издател Делян Пеевски.\n\nЕдна от тези зле скалъпени фалшиви новини бе произведена вчера от сайта на бившата говорителка на Иван Костов Стояна Георгиева. Манипулацията, естествено, е с марката „Пеевски“. В опит да изпълнят дневния норматив за фалшиви новини по адрес на депутата и наш издател от „Медиапул“ намесиха името му в скандала около шефа на Бюрото за контрол на СРС-та Бойко Рашков. В свое интервю вчера Рашков посочи пример как СРС е публикувано в интернет сайт. „Медиапул“ моментално преписа думите му и манипулативно приши към неговите твърдения, че сайтът бил на Пеевски. Кой е собственикът на въпросната медия много лесно може да се провери. Кои са медиите в издателската група на Делян Пеевски също е публично известно. Твърдението, че\n\n„\n\n\n\nОще по-абсурдното е обаче, че конкретната разпечатка от СРС беше публикувана много преди този случай - още преди 5 години, когато беше изпратена от анонимен подател в редакционните пощи на редица основни медии. „Медиапул“ според тогавашните си опорни точки написаха материал, изпълнен с намеци, набеждаващ съвсем различен човек, че е пуснал секретния документ. Тогавашната им манипулация може да се намери в собствения им архив. Сега обаче за същия случай създават фалшива новина по адрес на Пеевски.\n                    ", "date": "2017.12.14", "title": "Цацаров зове за дебат в  НС за СРС-тата"}
{"url": "http://www.monitor.bg/a/view/9707-%D0%95%D0%B4%D0%B8%D0%BD-%D0%BD%D0%B0%D0%B4%D0%B7%D0%B8%D1%80%D0%B0%D1%82%D0%B5%D0%BB-%D0%BF%D0%B0%D0%B7%D0%B8-100-%D0%B7%D0%B0%D1%82%D0%B2%D0%BE%D1%80%D0%BD%D0%B8%D1%86%D0%B8/", "text": "\n                    Един надзирател отговаря за около 100 затворници, са показали резултатите от поредна проверка в затворите и затворническите общежития за броя на заключените и числеността на надзирателите по разпореждане на главния прокурор Сотир Цацаров, съобщиха от държавното обвинение.\n\n„Критично е съотношението между надзиратели и лишени от свобода. То е особено видимо в затворническите общежития от открит тип „Хеброс“ - Пловдив (1:97), Стара Загора (1:84), Плевен (1:102) и др.“, казват още от прокуратурата.\n\nВ писмо до министъра на правосъдието Цецка Цачева главният прокурор е посочил, че\n\n\n\n\n\nспрямо лишените от свобода. Това създава предпоставки за ненадеждна охрана в местата за лишаване от свобода. По тези причини Цацаров предлага да бъде разработен и утвърден норматив за оптимално съотношение на числеността на надзирателите спрямо заключените, да се попълнят незаетите щатни длъжности в системата на Главна дирекция „Изпълнение на наказанията“ и да се отпуснат нови щатове за социални работници и психолози в местата за лишаване от свобода.\n\nВ писмото на главния прокурор се изразява загриженост от факта, че констатираните слабости са системни. Прокуратурата е сигнализирала за проблемите в затворите и затворническите общежития и през 2015, и през 2016 г. с писма от главния прокурор до съответните министри на правосъдието – Екатерина Захариева и Христо Иванов.\n\nПо време на среща с ръководителите на Синдиката на служителите на затворите в България Христо Илков и Радослав Мартинчев\n\n\n\n\n\nна натрупаните проблеми, съвместно с всички компетентни институции и с активното съдействие на работещите в Главна дирекция „Изпълнение на наказанията“.\n\nСпоред справка за числеността на броя на затворниците и надзирателите към 1 декември т.г. в затвора в София изтърпят наказанията си 725 души, 34 надзиратели са дневна смяна, а 26 са нощна. В затворническото общежитие от закрит тип „Кремиковци“ лежат 351 лишени от свобода, 16 са надзирателите дневна смяна и 13 – нощна. В затворническото общежитие от открит тип „Казичене“ затворените са 291, надзирателите дневна смяна са 6, а нощна – 5. Втори по населеност е затворът в Белене с 481 лишени от свобода, 19 надзиратели дневна смяна и 16 нощна. На трето място е затворът в Плевен – 430 осъдени с между 18 и 22-ма надзиратели на 24-часови смени. В затворническото общежитие от закрит тип „Вит“ има 37 осъдени с 2-ма на надзиратели денем и двама – нощем. В общежитието от открит тип осъдените са 102-ма с 1 надзирател дневна смяна и един – нощна.\n                    ", "date": "2017.12.14", "title": "Един надзирател  пази 100 затворници "}
{"url": "http://www.monitor.bg/a/view/84421-%D0%9F%D0%BE%D0%B6%D0%B0%D1%80-%D1%83%D0%BD%D0%B8%D1%89%D0%BE%D0%B6%D0%B8-%D1%82%D0%B5%D1%85%D0%BD%D0%B8%D0%BA%D0%B0-%D0%B7%D0%B0-1-%D0%BC%D0%B8%D0%BB%D0%B8%D0%BE%D0%BD-%D0%BB%D0%B2/", "text": "\n                     \n\n \n\nМощен трактор от марката «Джон Диър» и комбайн «Масей Фергусън» на обща стойност близо 1 млн лв е унищожена вследствие на пожар, избухнал в стопански двор край братядаскаловското село Православ. Сигналът за пожара е бил подаден на телефон 112 към 01,50 часа в сряда, на мястото на инцидента е отишла една специализирана кола на противопожарната служба в Чирпан. Въпреки усилията на огнеборците двете машини са унищожени и на практика стават само за скрап.\n\nТракторът и комбайната са собственост на регистрираното като земеделски производител «Страйк1 « ЕООД.\n\n Образувано е досъдебно производство за палеж срещу неизвестен извършител, коментира началникът на РСПБЗН – Чирпан Николай Стефанов, огледите продължаваха  и в четвъртък.\n\nПотърсеният намобилния му номер собственик и управител на дружеството Станимир Пенишев категорично отказа да води разговор.Според местни жители техниката е била оставена на двора , който не е охраняем.Пожарникарите са успели да спасят само един камион, паркиран встрани от огнището на пожара.\n\n \n\n \n\n \n                    ", "date": "2017.12.14", "title": "Пожар унищожи техника за 1 милион лв   "}
{"url": "http://www.monitor.bg/a/view/45644-%D0%9E%D0%B1%D1%89%D0%B8%D0%BD%D0%B0%D1%80%D0%B8-%D1%81%D0%BC%D0%B5%D0%BD%D0%B8%D1%85%D0%B0-%D1%88%D0%B5%D1%84%D0%B0-%D1%81%D0%B8-%D0%B2%D0%B7%D0%B5%D0%BC%D0%B0%D0%BB-%D0%BF%D0%B0%D1%80%D0%B8-%D0%B1%D0%B5%D0%B7-%D0%B4%D0%B0-%D1%80%D0%B0%D0%B1%D0%BE%D1%82%D0%B8/", "text": "\n                     \n\n \n\nНа извънредно заседание с тайно гласуване по предложение на БСП съветниците от община Опан смениха досегашния си председател Елка Бонева. Смяната стана с мотива, че Бонева получавала 700 лв , за да работи по 4 часа 5 дни в седмицата, но на практика не идвала , защото имала трудов договор като шеф на областната дирекция „Земеделие“ в Стара Загора.\n\nЗа смяната на председателя който е с мандата на ГЕРБ  гласуваха 7 от 11 –те старейшини, един от пликовете се оказа празен. БСП-Лява България имат само 5 съветници, според тях искането за смяната подкрепили двама от активистите на ГЕРБ, които се вбесили от „лесните“  пари на шефката си.\n\n„Вотът беше таен, не мога да зная кой как е гласувал, но не вярвам моите съпартийци да се гласували заедно с вносителите на предложението за смяната ми!“, коментира Бонева. До месец предстои избор на нов председател, на този етап от ГЕРБ не възнамеряват да предлагат свой кандидат.\n\nЧервените съветници смятат, че не е морално председателят да получава заплата след като не полага никакъв труд. Старейшините обаче също имат възнаграждение, то е по около 300 лв месечно.\n\nОбщина Опан е изцяло селска, до 2015-а година там неизменно избираха кмет от Столетницата. На последните местни избори БСП загуби мнозинството си, а за кмет беше избран бившият червен лидер, който се кандидатира от партията  на ексминистъра на отбраната Николай Цонев „Нова алтернатива“. На втория тур той получи подкрепата на ГЕРБ.\n\n \n                    ", "date": "2017.12.14", "title": "Общинари смениха шефа си, вземал пари без да работи   "}
{"url": "http://www.monitor.bg/a/view/79929-%D0%A0%D0%B5%D0%B6%D0%B0%D1%82-%D0%BF%D1%80%D0%B8%D0%B5%D0%BC%D0%B0-%D0%BD%D0%B0-%D1%81%D1%82%D1%83%D0%B4%D0%B5%D0%BD%D1%82%D0%B8-%D0%B2-%D0%B8%D0%BA%D0%BE%D0%BD%D0%BE%D0%BC%D0%B8%D0%BA%D0%B0-%D0%B8-%D1%82%D1%83%D1%80%D0%B8%D0%B7%D1%8A%D0%BC/", "text": "Всеки втори висшист на работа за среднист \n                    Държавният прием в 15 професионални направления ще бъде прекратен в различни университети. Това съобщи образователният министър Красимир Вълчев. Това са предимно направленията, за които е не имало търсене, като „Икономика“, „Администрация и управление“ и „Туризъм“. Вълчев обясни, че прием няма да бъде разкрит там, където има под 15 новоприети първокурсници във въпросните специалности. Университетите, в които не бъде утвърден държавен план-прием, ще могат да обучават студенти платено, обясни още министърът.Той съобщи, че предстои промяна и на постановлението на Министерския съвет, с което се регулира приема. В приоритетните направления с най-голям очакване недостиг на кадри за пазара на труда ще бъдат включени химическите, физическите науки, химични технологии, религия и теология и материали и материалознание. В моментаинформатика и компютърни науки и комуникационна и компютърна техника. Министърът отправи призив да се изучават природни науки и математика. В същото време, обаче студентите по математика у нас са твърде малко – едва 435, като преди две години са били 500. Това става ясно от данните на новото издание на рейтинговата система на университетите, която беше представена. Според данните за 2017 г. делът на регистрираните безработни сред БГ висшистите през последните 5 години спада до 2,91% от 3,38% през миналата година и от над 4% през 2013 година. Делът на завършилите, които не се осигуряват в страната пък спада до 21,5% от над 23% през миналата година и от близо 25% през 2015 година.Статистиката показва, че около половината от висшистите не работят на позиции, за които се изисква диплома от университет. В момента 48, 56% висшисти са на позиция, за която се изисква тапия от ВУЗ, в сравнение с 47,34% преди година.Най-ниска безработица (под 1%) за пореден път се наблюдава при завършилите „Медицина“, „Фармация“, „Стоматология“ и „Военно дело“.С най-висок месечен облагаем доход от над 3000 лв. се отличават завършилите „Информатика и компютърни науки“ в Софийския университет и висшистите по „Администрация и управление“ в Американския  университет. И докато дипломата от СУ носи такава висока заплата, то сред завършилите компютърни науки в Шуменския университет „Епископ Константин Преславски“има такива, които се реализират като продавачи.Средният осигурителен доход на завършилите също нараства, достигайки до 1075 лева при 1020 лева през миналата година и при нива от под 900 лева през 2013 година, показват още данни от рейтинговата система.Десетте професионални направления с най-високи средни доходи сред завършилите са - „Информатика и компютърни науки“; „Математика“; „Комуникационна и компютърна техника“; „Обществено здраве“; „Проучване, добив и обработка на полезни изкопаеми“; „Металургия“; „Военно дело“; „Фармация“; „Медицина“ и „Електротехника, електроника и автоматика“. За поредна година Софийският университет оглавява най-много класации по отделните професионални направления. Дори Алма матер си дели първото място по \"Здравни грижи\" с Медицинския университет в Плевен. Най-висок среден успех от дипломата за завършено средно образование имат приетите студенти в първи курс в направленията „Медицина“ (5,57), „Фармация“ (5,51) и „Стоматология“ (5,46). С най-нисък успех от завършено средно образование са първокурсниците в направленията „Животновъдство“ (4,29), „Материали и материалознание“ (4,40) и „Проучване, добив и обработка на полезни изкопаеми“ (4,40).Софийският университет, „Медицинският университет“ – София и „Химикотехнологичният и металургичен университет“ са трите висши училища в България с най-висок индекс на цитируемост на научните публикации. Данните в рейтинговата система показват, че броят на студентите във висшите училища през 2017 година намалява с над 10% в сравнение с 2013 година. Най-голям е спадът в броя на студентите в професионалните направления „Икономика и Администрация“ и управление. В същото време се наблюдава съществено увеличение в броя на студентите, които се обучават в професионалните направления „Медицина“ и „Здравни грижи“.„Приемът в последните четири години е..от 65 000 кандидати за 51 000 свободни места, като приетите студенти за тази година са 51 000. От тях 38 000 се обучават в ОКС „Бакалавър“. 79% от всички приети са в редовна форма“, съобщи министър Красимир Вълчев.\n\n\n                    ", "date": "2017.12.14", "title": "Режат приема на студенти в икономика и туризъм "}
{"url": "http://www.monitor.bg/a/view/19484-%D0%91%D0%BE%D1%80%D0%B8%D1%81%D0%BE%D0%B2-%D0%BD%D0%B0%D1%81%D1%82%D0%BE%D1%8F-%D0%B3%D1%80%D0%B0%D0%BD%D0%B8%D1%86%D0%B8%D1%82%D0%B5-%D0%BD%D0%B0-%D0%95%D0%A1-%D0%B4%D0%B0-%D1%81%D0%B5-%D0%BF%D0%B0%D0%B7%D1%8F%D1%82-%D0%BA%D0%B0%D1%82%D0%BE-%D0%91%D0%B5%D1%80%D0%BB%D0%B8%D0%BD%D1%81%D0%BA%D0%B0%D1%82%D0%B0-%D1%81%D1%82%D0%B5%D0%BD%D0%B0/", "text": "Премиерът поиска силна и бърза външна политика  за мигрантския поток към Европа\n                    Границите на ЕС да се пазят строго, както едно време. Това заяви премиерът Бойко Борисов след заседанието на Европейския съвет в Брюксел и даде за пример силната охрана навремето между Източен и Западен Берлин. Повод за коментара му е една от спортните теми по време на съвета дали да паднат задължителните квоти за мигрантите. По думите му страната ни е в деликатна ситуация защото само след две седмици поемаме председателството на ЕС и трябва да балансираме между всички позиции. Според него ЕС трябва много силно да се намеси в геолополитиката, която се води в момента. „Виждате Тръмп, Путин, Ердоган, Арабската лига взимат решения, които носят някакви последици. Спорът какъв е между Юнкер и Туск – колко пари и как да приемаме все повече и повече мигранти. Едни водят войните и ползват репарациите от петрол, а другите ще се избием кой колко мигранти ще поеме. Това не се харесва на страните в пограничните райони. Това е пагубно за всяка политическа партия, която го приеме.“, обясни Борисов. Именно затова според премиера ЕС трябва да поеме много силна и бърза външна политика. По думите му икономическите мигранти трябва да бъдат спирани и връщани там където са искани.\n\nОтносно влизането в чакалнята на еврозоната Борисов изтъкна, че по този въпрос се работи „тихо“. \"Мисля, че работим усърдно при стабилната банкова система, която имаме, много нисък дълг, малък дефицит. Очакваме всичко да върви по начина, който предвиждаме\", обясни той.\n\nПремиерът коментира и „Турски поток“ и газовия хъб „Балкан“. Повод са публикации в турските медии, че \"Турски поток\" ще мине през България, вместо през Гърция.  „Кое ви учудва? Защо строим този интерколектор, защо мислите се готвим за този момент? Кога \"Турски поток\" е минавал през Гърция?\", попита Борисов. Той обясни, че сега газът за Турция минава от Русия , през Украйна и България. \"Когато мине \"Турски поток\", този газ, който минава в момента през България, ще спре. За да не ни останат празни тръбите, ние се договорихме на 1 юли 2018 г. да е готов интерколекотрът ни с Турция. Той се строи в момента, там са машините, полагат се едни огромни тръби\", разясни премиерът.  „Това работим да стане директно в газовия хъб“, отговори пък Борисов на въпроса дали има възможност „Турски поток“ да мине по трасето на „Южен поток“ и да стигне до Варна. Той разясни, че няма логика нашите тръби да се нарежат на скрап. Премиерът разясни, че става дума не за транзит, а за търговия с газ през газовия хъб „Балкан“, в който ще влиза синьо гориво от Румъния, Силистар, от Гърция , от Турски поток. Именно там ще става търговията, а ние по нашите „газови магистрали“ ще изнасяме към Солун, Скопие Белград и нагоре към Унгария и Австрия.\n\nБорисов заяви още, че истинската работа по фонда за финансиране на ПЕСКО ще именно по време на нашето председателство. \n                    ", "date": "2017.12.14", "title": "Борисов настоя границите на ЕС да се пазят като Берлинската стена"}
{"url": "http://www.monitor.bg/a/view/55583-%D0%9D%D0%A2%D0%91%D0%93-%D1%81-%D1%83%D1%87%D0%B5%D0%B1%D0%BD%D0%B8-%D0%B1%D0%B0%D0%BD%D0%BA%D0%B8-%D1%84%D0%B8%D1%80%D0%BC%D0%B8-%D0%B8-%D0%BC%D0%B8%D1%82%D0%BD%D0%B8%D1%86%D0%B8/", "text": "\n                    Учебно-тренировъчните фирми са успешна форма за подготовка. С практически умения и обучение в реална среда може да постигнем добро обучение на младите хора за професията, която са избрали. Това заяви министърът на образованието и науката Красимир Вълчев пред учениците в Националната търговско-банкова гимназия. За практическото обучение в среда, близка до реалната, в гимназията са създадени 56 учебни фирми, банки, митници и застрахователни дружества.\n\nМинистър Красимир Вълчев награди учениците, които са спечелили училищното състезание за най-добър плакат и най-добра мултимедийна презентация по повод Деня на банкера и търговеца. След това той участва в кратки презентации на щандовете на учебни фирми, спечелили училищни, национални и международни състезания през 2016-2017 учебна година и през 2017-2018 учебна година. От учебните фирми „Монт дьо Шокола“ АД, „Алфа Мед“, „Пост Банк Некст“ АД, „Емералд Банк“ АД и застрахователна компания „Магна Инс“ АД разказаха с какво са впечатлили журитата в международни панаири, за да спечелят престижна награда сред стотици участници.\n\nВ НТБГ се обучават 1294 ученици по осем специалности „Банково дело”, „Застрахователно и осигурително дело”, „Митническа и данъчна администрация”, „Оперативно счетоводство”, „Търговия”, „Бизнес администрация”, „Икономическа информатика” и „Електронна търговия”. Учениците имат 250 награди от 60 международни панаира и бизнес състезания в Словакия, Германия, Франция, Финландия, Испания, Швейцария и САЩ. В момента отбори на гимназията се готвят за Световно бизнес състезание и Международен панаир в Ню Йорк и за този в Пловдив.\n\nМинистър Вълчев покани учебните фирми от училището да се включат в експото на професионалното образование, което ще се проведе през април в рамките на българското председателство на Съвета на ЕС.\n                    ", "date": "2017.12.14", "title": "НТБГ с учебни банки,  фирми и митници "}
