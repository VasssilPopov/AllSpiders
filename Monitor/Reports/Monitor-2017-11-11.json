{"url": "http://www.monitor.bg/a/view/4134-%D0%92%D1%82%D0%BE%D1%80%D0%B8-%D0%BB%D0%B5%D0%BA-%D1%82%D1%80%D1%83%D1%81-%D1%83-%D0%BD%D0%B0%D1%81-%D1%82%D0%BE%D0%B7%D0%B8-%D0%BF%D1%8A%D1%82-%D0%BA%D1%80%D0%B0%D0%B9-%D0%94%D0%B8%D0%BC%D0%B8%D1%82%D1%80%D0%BE%D0%B2%D0%B3%D1%80%D0%B0%D0%B4/", "text": "\n                    Земетресение с магнитуд около 2,5 по скалата на Рихтер е регистрирано край Димитровград. Това каза в интервю за Агенция „Фокус“ ръководителят на Департамент „Сеизмология” в Националния институт по геофизика, геодезия и география към Българската академия на науките (БАН) - проф. Емил Ботев.„Регистрирано е относително по-забележимо земетресение в категорията на микроземетресенията с магнитуд по-малък от 3. Това стана около два часа по-късно от това край Своге – в 8:45 часа в района на Димитровград с магнитуд около 2,5. Там, в този район напоследък стават такива земетресения. Ние ги наричаме микроземетресения“, коментира сеизмологът.Той посочи, че тази сутрин е регистрирано и земетресение с магнитуд над 4,5 на територията на Турция, на 20 км от Измир.\n\n\n                    ", "date": "2017.11.11", "title": "Втори лек трус у нас, този път край Димитровград"}
{"url": "http://www.monitor.bg/a/view/8180-%D0%98%D0%B2%D0%BE-%D0%9F%D1%80%D0%BE%D0%BA%D0%BE%D0%BF%D0%B8%D0%B5%D0%B2-%D0%9E%D0%BF%D0%BE%D1%80%D0%BD%D0%B8-%D1%82%D0%BE%D1%87%D0%BA%D0%B8-%D0%BF%D0%BE-%D0%BC%D0%BE%D0%B4%D0%B5%D0%BB%D0%B0-%D0%BD%D0%B0-%D0%93%D1%8C%D0%BE%D0%B1%D0%B5%D0%BB%D1%81-v-%D0%B3%D0%BB%D0%B0%D0%B2%D0%B0-%D0%BE%D1%82-%D0%BA%D0%BD%D0%B8%D0%B3%D0%B0%D1%82%D0%B0-%D0%A5%D0%B8%D1%89%D0%BD%D0%B8%D0%BA%D1%8A%D1%82-%D0%BE%D1%82-%D0%9A%D0%B0%D0%BF%D0%B8%D1%82%D0%B0%D0%BB/", "text": "\n                     17 септември 2017 г. Гост в предаването по Канал 3 „Беновска пита“ е Ясен Тодоров, член на Висшия съдебен съвет, от когото грантаджиите в тоги получават тикове.„Обективните факти показват, че определени политико-икономически кръгове в страната се опитват да се месят в работата на Темида и да инсталират свои хора за административни ръководители на ключови позиции в съдебната власт. Когато тази кадрова политика не успее, ВСС е жестоко атакуван от един определен медиен кръг. Дали той е пряко свързан с Цветан Василев, не знам. Но се забелязва от медийните му изяви и интервютата, които дава от Белград, че споделя общи опорни точки с кръга „Капитал“, коментира Тодоров. Още докато тече интервюто с него, в Туитър вече е обявена тревога. Съгледвачи на кръга „Капитал“, поели доброволно функции на доносници, дебнат всички коментари в мрежата и на екрана, копират ги и ги споделят, за да може върху главите на инакомислещите да се изсипе цялата жлъч и злоба, на която това тайно общество е способно.„Слуз, зурли, прасета, слуги, парцали, дъно безсрамно, позор“ - ако тези и ограничен брой подобни думички се нанижат в изречения (задължително само с малки букви и по възможност без препинателни знаци), веднага ще разпознаете стила на видна кака - протестърка, която следва почина на Гьобелс с опорните точки. Въпреки че няма нищо общо с журналистиката, тя рано или късно ще бъде присъединена към кръга „Капитал“, където гравитира телом и духом и в момента. За момента предпочита да се маскира като експерт. Освен че гълтат лакомо грантове, подобни експерти правят чудеса от храброст, за да си заслужат парите.Тенденцията, наречена фалшиви новини (fake news), е пропагандното оръжие за манипулиране на обществото, изобретено от медийните пипала на милиардера спекулант Джордж Сорос и употребявано в угода на интересите му по цял свят. В началото на 2017 г. „Телеграф“, „Монитор“ и „Политика“ стартираха кампания, която изобличава фалшивите новини, които слугите на Сорос у нас и по света публикуват с цел обслужване на конкретни олигархични интереси.Грубото изопачаване и преиначаване на фактите, което медиите от кръга „Капитал“ и присъдружните им сайтове практикуват, е в изгода на олигархичните интереси, които ги издържат. Целта им е да се съсипват бизнеси, да се удрят хора с репутация, които не мислят като тях, и най-вече бутиковите им партии, вестници и сайтове да бъдат щит срещу Темида. Така ръководителят на фабриката Иво Прокопиев и обкръжението му искат да се застраховат срещу бъдещи разследвания за аферите им, за които все още има давност, да оказват натиск срещу прокуратурата и да размахват пръст на съдебната система. \n\n\n                    ", "date": "2017.11.11", "title": "Иво Прокопиев: Опорни точки по модела на Гьобелс (V глава от книгата \"Хищникът от \"Капитал\")"}
{"url": "http://www.monitor.bg/a/view/83663-%D0%97%D0%B5%D0%BC%D0%B5%D1%82%D1%80%D0%B5%D1%81%D0%B5%D0%BD%D0%B8%D0%B5-%D1%83%D1%81%D0%B5%D1%82%D0%B5%D0%BD%D0%BE-%D0%B2-%D0%A1%D0%BE%D1%84%D0%B8%D1%8F-%D1%82%D0%B0%D0%B7%D0%B8-%D1%81%D1%83%D1%82%D1%80%D0%B8%D0%BD/", "text": "\n                    Земетресение с магнитуд 3,4 по скалата на Рихтер бе усетено тази сутрин на територията на столицата. То е било регистрирано в 06:54 часа днес.Според данните на НИГГГ-БАН епицентърът на труса е на дълбочина от 13,9 км, на територията на град Своге.\n\n\n                    ", "date": "2017.11.11", "title": "Земетресение усетено в София тази сутрин"}
{"url": "http://www.monitor.bg/a/view/80745-%D0%9F%D0%BE%D1%87%D0%B8%D1%82%D0%B0%D0%BC%D0%B5-%D0%A1%D0%B2-%D0%9C%D0%B8%D0%BD%D0%B0-%D0%BF%D0%BE%D0%BA%D1%80%D0%BE%D0%B2%D0%B8%D1%82%D0%B5%D0%BB-%D0%BD%D0%B0-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE%D1%82%D0%BE/", "text": "\n                    Днес почитаме Свети Мина като покровител на семейството. Името му означава \"месечина, Луна\". Известен Чудотворец, Свети Мина е покровител на сираците и бездомните. Смята се за патрон и покровител на всички народни лечители, знахари, воини, както и на хората, поели на дълъг път. Св. Мина закриля и жените, затова на този ден те се молят пред иконата на светеца за здраве на децата си, за радост и благополучие на дома.Св. Мина бил войник в Египет. За вярата след мъчения бил посечен с меч в 296 година при Диоклетиан и Максимиан. Той изповядвал християнската вяра и служил във войската, разположена в Котуанската област, под началството на военачалника Фирмилиан. По това време в Рим царували заедно двамата нечестиви царе Диоклетиан и Максимиан (284-305 г.). Те издали указ да се предават на мъчения и да се убиват всички християни, които не се покланят на идолите. Според указа вярващите в Христа навсякъде били принуждавани да извършат идолски жертвоприношения. Тогава блаженият Мина, като не желаел да гледа това бедствие и почитането на бездушните идоли, оставил воинското си звание и се оттеглил в планините, в пустинни места. Той сметнал, че е по-добре да живее със зверовете, отколкото с хора, които не познават Бога.Свети Мина дълго време се скитал в планините и пустините, поучавайки се в Божия Закон, с пост и молитва очиствайки душата си и служейки ден и нощ на Единия Истински Бог. Така изминало доста дълго време. В народните представи Свети Мина е бил господар на вълците, които трябвало да пуска и да прибира. Неговият празник бележи средата на така наречените Вълчи празници - от Архангеловден до Коледни Заговезни - времето, в което вълците бесуват. От днес започват \"Вълчите празници\", които водят след себе си най-дългите нощи. По това време хората довършвали всички започнати ремонти, поправяли огради и запушвали процепите, през които можели да се промъкнат тенци, караконджули и други зли сили. На този ден празнуват носещите имената: Виктор, Виктория (означава победител на латински) и Минчо, Минка.\n\n\n                    ", "date": "2017.11.11", "title": "Почитаме Св. Мина – покровител на семейството"}
{"url": "http://www.monitor.bg/a/view/15674-%D0%A1%D1%8A%D1%80%D0%B1%D0%B8%D1%8F-%D0%B0%D1%80%D0%B5%D1%81%D1%82%D1%83%D0%B2%D0%B0-4-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D0%BB%D0%B5%D0%BA%D0%B0%D1%80%D0%B8-%D0%B7%D0%B0-%D0%BF%D1%80%D0%B5%D0%B3%D0%BB%D0%B5%D0%B4%D0%B8-%D0%B2-%D0%91%D0%BE%D1%81%D0%B8%D0%BB%D0%B5%D0%B3%D1%80%D0%B0%D0%B4/", "text": "\n                    Четиримата български лекари, които бяха арестувани в Сърбия зааради прегледи в Босилеград, са освободени и вчера вечерта са се прибрали в България, съобщи специалният пратеник на bTV в Босилеград Мария Савкова.Мезиците ни бяха задържани за 5 часа. Те са от Първа градска болница и отишли да проведат една хуманитарна акция – безплатни медицински прегледи на българското население в град Босилеград, Западните покрайнини.Медицинските прегледи са съгласувани и са въз основата на един писмен обмен между нашите лекари и Здравния дом в Босилеград, които са информирани за тяхното пристигане. Нашите лекари са пристигнали в града около 11.00 часа местно време. В Културно-информационния център, където е трябвало да се извършат прегледите, тях са ги чакали около 50-60 души от местните села и град, които са имали нужда от преглед. В същия момент, когато нашите лекари пристигат инспектор от медицинските власти от град Ниш влиза в КИЦ „Босилеград“. Той е бил съпровождан от около 20 полицаи, които задържат четиримата лекари и ги държат в полицейското управление на Босилеград до около 17.00 часа. Те не са били разпитвани.„Представителят на сръбските медицински власти установява, че нарушението на българските лекари е , че те не е трябвало да провеждат прегледите в КИЦ-а, защото не отговарял за тази цел, според сръбските закони. В тази връзка той не санкционира лекарите, а санкционира управителя и председателя на КИЦ, като най-вероятно актът за това нарушение ще стане ясен по-късно. Става дума за една много голяма глоба“, заяви за БГНЕС проф. Лозан Митев, председател на Гражданската инициатива „Западни покрайнини“.През последните дни в сръбския печат се проведе активна кампания срещу искането на българите от Димитровград, другия голям град с българско население в Западните покрайнини, за връщане на старото му име – Цариброд. Инцидентът в Босилеград става на фона и на изгонването отпреди десетина дни на голям български инвеститор, който искаше да открие производствена мощност в града.„Моето мнение е, че задържането на българските медици е акт, който е в пълно противоречие с официално декларираната българо-сръбска политика на сближение от двете правителства“, категоричен е проф. Митев. От министерството на външните работи заявиха за БГНЕС, че са уведомени за инцидента с българските лекари. Български дипломати са се намесили в защита на задържаните медици.\n\n\n                    ", "date": "2017.11.11", "title": "Арестуваните в Сърбия български лекари вече са у дома (ОБНОВЕНА)"}
{"url": "http://www.monitor.bg/a/view/64484-%D0%9F%D1%80%D0%B8%D1%8F%D1%82%D0%B5%D0%BB%D0%BA%D0%B8-%D1%81%D0%B5-%D0%B1%D0%B8%D1%85%D0%B0-%D1%81-%D1%8E%D0%BC%D1%80%D1%83%D1%86%D0%B8-%D0%BF%D1%80%D0%B5%D0%B4-%D0%BF%D1%83%D0%B1%D0%BB%D0%B8%D0%BA%D0%B0-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "\n                    Ученици продължават да решават проблемите помежду си с юмручни боеве, които се провеждат в различни части на Варна в почивните дни и извън училище. Бойните срещи стават тайно от учители и родители и пред публика от други ученици, които наблюдават битките.Последната информация за сблъсък между непълнолетни момичета достига до Регионалното управление на образованието във Варна с видоекасета. В придружаващото писмо до шефката на РУО Венцислава Генова анонимният изпращач моли за намеса и прекратяването на подобни боеве, на които присъстват голяма група ученици. Сеирджиите насъсквали биещите се с окуражителни викове и ръкопляскане. От РУО-Варна обясниха, че нямат информация дали в конкретния случай се касае за организиран бой и това предстои да се изясни от компетентните органи, които са поели разследването.Данните, с които разполагат в просветното управление са, че става дума за конфликт между момичета, които били приятелки преди последвалата саморазправа, записана на видоеото. Двете се познавали от години, но влезли в спор, който не предвещавал подобен развой на събитията.Ученичката, която нанася побой над другото момиче, е седмокласничка от ОУ „Стефан Караджа“. Тя е в училището отскоро, като преди това е учела в СОУ„Найден Геров“. Момичето няма регистрирани други прояви на агресия, на насилие или на неспазване на правилата, посочи шефката на РУО-Варна Венцеслава Генова. Битото момиче пък е от Музикалното училище и вече е получило извинения от биячката. Родителите на битото момиче не са подавали жалба по случая. В момента няма напрежение между двете страни, като момичетата дори са подновили приятелските си отношения. Въпреки това, биячката е включена в целогодишна училищна програма за предотвратяване на детската агресия, а сигналът за инцидента е предаден към Второ РУП-Варна, на територията на която е ОУ „Стефан Караджа“, каза още Генова.Тя припомни, че подобен случай имаше и миналото лято, когато в междублоковите пространства на крайния квартал „Владиславово“ се биха ученички от различни гимназии във Варна. В по-далечно минало пък се припомня подобен двубой между ученици от професионалната техническа гимназия, при който след падане на единия от биещите се на земята, се удари фатално и почина. Според Генова, обществото не е последователно в мерките по пресичането на такива прояви и за постигането на необходимия ефект. Тук не трябва да се подминава и ролята на родителите, които в повечето случаи не знаят къде ходят децата им, когато не са на училище, с кого се срещат и какво правят.  Затова в някои варненски училища вече е създаден Клуб на родителя, в който с педагози и психолози се обсъждат актуални проблеми във връзка с поведението и възпитанието на подрастващите.    \n\n\n                    ", "date": "2017.11.11", "title": "Приятелки се биха с юмруци пред публика във Варна"}
{"url": "http://www.monitor.bg/a/view/13823-%D0%9F%D1%81%D0%B8%D1%85%D0%B0%D1%80-%D1%81%D0%B5-%D0%BC%D0%B5%D1%82%D0%BD%D0%B0-%D0%BF%D0%BE%D0%B4-%D0%B3%D1%83%D0%BC%D0%B8%D1%82%D0%B5-%D0%BD%D0%B0-%D0%A2%D0%BE%D0%B9%D0%BE%D1%82%D0%B0/", "text": "\n                    Пациент на най-голямата у нас психиатрична болница - СПБ \"Д-р Георги Кисьов\" в Раднево, загина под гумите на лек автомобил \"Тойота РАВ4\". Трагичният инцидент е станал към 17,30 часа в петък по главен път ІІ-57 от миньорския град към Стара Загора край село Сърнево. Страдащият от тежко психично разстройство 38-годишен жител на село Радецки изскочил внезапно на асфалта и буквално се хвърлил под предницата на леката кола, управлявана от 72-годишен старозагорец.Шофьорът нямал никакво време за реакции, самоубиецът бил прегазен фатално. Направеният тест за алкохол не е намерил следи от злоупотреба със спиртно питие. Тепърва ще се установява как психично болният се е озовал на това място.Към момента в специализираното заведение има настанени над 700 страдащи от различни психичния заболявания, по-голямата част от пациентите са на свободен режим и няма никакъв проблем да напуснат двора по всяко време на денонощието.Това е трети случай на прегазен пешеходец за последните няколко седмици.През ноща на 7 ноември по аналогичен начин загина мъж на автомагистрала \"Тракия\", който се хвърли под колелета на \"Хюндай\" , каран от напушен с канабис руски гражданин. Часове преди трагедията край Сърнево 74-годишен казанлъчанин, седнал зад волана на товарен \"Мерцедес\" стана причина за катастрофа с насрещно идващ мотоциклет \"Кавазаки\", управляван от 26-годишен рокер. Младият мъж е настанен в болницата със строшен прешлен и коремна трамва с опасност за живота.\n\n\n                    ", "date": "2017.11.11", "title": "Психар се метна под гумите на \"Тойота\"       "}
{"url": "http://www.monitor.bg/a/view/67592-%D0%98%D0%B7%D0%B7%D0%B5%D1%85%D0%B0-%D0%BD%D0%B5%D0%BB%D0%B5%D0%B3%D0%B0%D0%BB%D0%BD%D0%B0-%D0%BA%D0%B0%D0%BC%D0%B5%D1%80%D0%B0-%D0%BE%D1%82-%D1%88%D0%BA%D0%BE%D0%BB%D1%81%D0%BAo-wc/", "text": "\n                    Видеокамера, монтирана в една от дамските тоалетни на елитната старозагорска природоматематическа гимназия „Гео Милев“, е иззета от полицаи след сигнал, подаден от ръководството на учебното заведение.На миниатюрната записвачка се натъкнали момичета от горните класове на школото. Новината била разпространена за броени минути в две от затворените за външни участници групи в социалната мрежа. Момичетата се предупреждавали едно друго за „джаджата“, някои от тях дори са изказали и предположения чия е идеята и кой от съучениците им „разбирачи“ я е монтирал. В крайна сметка вестта за аматьорското воайорство стигнало и до кабинета на директорката Николина Куличева, която на свой ред алармирала и регионалния инспекторат на МОН в Града на липите.Началникът на инспектората Татяна Димитрова потвърди за случилото се, на часа било съобщено в Първи РУ „Полиция“, откъдето изпратили специалисти, за да приберат уредчето.Тепърва ще се установява дали камерата е излъчвала сигнал в реално време и кой евентуално е използвал записа, за които тийнейджърките твърдят, че е правен близо седмица. Според пожелали анонимност източници, записите са били правени с цел изнудване на ученички и преподавателки.От ОД на МВР – Стара Загора на този етап се въздържаха от коментар.\n\n\n                    ", "date": "2017.11.11", "title": "Иззеха нелегална камера от школскo WC     "}
{"url": "http://www.monitor.bg/a/view/85091-%D0%9D%D0%B5%D0%B8%D0%B7%D0%B2%D0%B5%D1%81%D1%82%D0%BD%D0%B8-%D0%B7%D0%B0%D0%B4%D0%B8%D0%B3%D0%BD%D0%B0%D1%85%D0%B0-7-000-%D0%BA%D0%BE%D1%80%D0%B5%D0%BD%D0%B0-%D0%BC%D0%B0%D1%81%D0%BB%D0%BE%D0%B4%D0%B0%D0%B9%D0%BD%D0%B0-%D1%80%D0%BE%D0%B7%D0%B0/", "text": "\n                    Пореден случай за задигнати резници на маслодайна роза дамасцена регистрираха полицаи от Казанлък. Сигналът за изчезнали 3000 коренчета от скъпоценната маслодайна култура е бил подаден на 10 ноември от 50-годишна жителка на павелбанското село Търничени. Засадените преди около седмица резници са били отскубнати от неин имот в местността Под корията, нахлуването в бъдещата градина е станало за времето от обяд на 6-и до към заранта на 10 ноември.Само ден преди този сигнал жалба за задигането на 4000 резници от оранжерия в село Горно Съхране е подал местен стопанин.Между 80 стотинки и левче струва един резник от розата, показва справка в специализираните сайтове. Разследващите полицаи предполагат, че и в двата случая кражбата е била поръчана от търговци, които ще препродадат стоката на по-ниска цена.От Казанлък припомнят, че само преди седмица в местната прокуратура постъпиха десет жалби от земеделски производители в Добрич, които били излъгани от казанлъчанка да им достави резници лавандула.Разсадът трябвало да бъде получен в началото на ноември в павелбанското село Александрово. Хората платили авансово близо 1 млн. лв. на омъжената за турски гражданин Шенгюл Каплан. Оказало се, че жената няма договорените количества и разчитала да закупи от други производители. До момента проверката, разпоредена на сектор „Икономическа полиция“ не е приключила, никой от ощетените не си е върнал парите.\n\n\n                    ", "date": "2017.11.11", "title": "Неизвестни задигнаха 7000 корена маслодайна роза "}
{"url": "http://www.monitor.bg/a/view/2582-%D0%94%D0%B0%D0%B2%D0%B0%D1%82-%D0%BF%D1%80%D0%B0%D0%B2%D0%BE-%D0%BD%D0%B0-%D0%BA%D0%BC%D0%B5%D1%82%D0%BE%D0%B2%D0%B5%D1%82%D0%B5-%D0%B4%D0%B0-%D0%B3%D0%BB%D0%BE%D0%B1%D1%8F%D0%B2%D0%B0%D1%82-%D0%BF%D0%BE-%D0%B7%D0%B0%D0%BA%D0%BE%D0%BD%D0%B0-%D0%B7%D0%B0-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BF%D0%BE-%D0%BF%D1%8A%D1%82%D0%B8%D1%89%D0%B0%D1%82%D0%B0/", "text": "\n                    Промяна в сега действащия закон за движение по пътищата ще даде възможност на кметовете на общини да налагат глоби на шофьорите, които са извършили нарушения в рамките на населените места. Поправката е предложена от депутата на ПГ ГЕРБ Маноил Манев, който обясни че имал специална заръка от кмета на Стара Загора Живко Тодоров.Старозагорският градоначалник е категоричен, че това е един от ефективните способи да бъдат намалени произшествията , както и да бъдат санкционирани нарушителите. В момента голяма част от санкциите така и не се събират и в течение на времето отпадат поради давност, а хората настояват да слагаме навсякъде гърбици.„Това не е нормално, далеч по – ефективно ще бъде ако със събраните глоби закупим повече видеокамери, които да бъдат вързани в обща система с тези на МВР!“, коментира старозагорския кмет и уточни, че до няколко месеца нови 15 камери ще бъдат монтирани на възлови кръстовища и край учебните заведения.Предложението за законовата промяна получи одобрение и от националния омбудсман Мая Манолова, която в петък разкри 11 временни приемни в Старозагорска област. Над 100 души са ги посетили, от началото на годината в офиса на Манолова са постъпили над 11 000 сигнала и жалби, 325 са били от Града на липите.\nОбщественият посредник обаче настоява събирането на глобите от кметовете да не бъде прехвърляно на частни съдии изпълнители и колекторски фирми.\n\n\n                    ", "date": "2017.11.11", "title": "Дават право на кметовете да глобяват по закона за движение по  пътищата    "}
{"url": "http://www.monitor.bg/a/view/65317-%D0%9F%D1%8A%D1%80%D0%B2%D0%B0-%D0%B0%D1%82%D0%BE%D0%BC%D0%BD%D0%B0-%D0%B2%D0%BB%D0%B5%D0%B7%D0%B5-%D0%B2-%D0%BC%D1%83%D0%B7%D0%B5%D1%8F/", "text": "\n                    Първата ни и единствена засега атомна централа влезе с постоянна експозиция във врачанския исторически музей. Тя е уникална, защото представлява копие на една от командните зали на АЕЦ „Козлодуй”.Експозицията „Първа атомна” включва оригинални материали и документи, които разкриват историята на централата. Монтирана е и видеостена, на която се въртят кадри, запечатали важни моменти от строителството и експлоатацията на АЕЦ „Козлодуй”.Изграждането на командната зала в музея е финансирано изцяло от атомната централа.\n\n\n                    ", "date": "2017.11.11", "title": "Първа атомна влезе в музея"}
{"url": "http://www.monitor.bg/a/view/10701-%D0%9C%D0%B5%D0%BB%D0%B0%D0%BD%D0%B8%D1%8F-%D0%BE%D1%81%D1%82%D0%B0%D0%BD%D0%B0-%D0%B1%D0%B5%D0%B7-%D0%94%D0%BE%D0%BD%D0%B0%D0%BB%D0%B4-%D0%A2%D1%80%D1%8A%D0%BC%D0%BF-%D0%B2-%D0%9A%D0%B8%D1%82%D0%B0%D0%B9-%D0%B2%D0%BB%D0%B5%D0%B7%D0%B5-%D0%B2-%D1%80%D0%BE%D0%BB%D1%8F%D1%82%D0%B0-%D0%BD%D0%B0-%D1%82%D1%83%D1%80%D0%B8%D1%81%D1%82%D0%BA%D0%B0-%D0%A1%D0%9D%D0%98%D0%9C%D0%9A%D0%98/", "text": "\n                    След заминаването на президента на САЩ Доналд Тръмп за Виетнам за срещата на върха на АТИС, съпругата му Мелания Тръмп остана в Китай, където влезе в ролята на туристка, съобщават Асошиейтед прес и Ройтерс.Първата дама посети зоопарк в Пекин. Пред ограждението на пандите деца от начално училище, развяващи миниатюрни китайски и американски знамена, изпълниха фолклорна песен в чест на височайшата гостенка.47-годишната Мелания Тръмп поздрави учениците и им раздаде плюшени играчки, изобразяващи белоглав орел - символ на САЩ.Ройтерс съобщи, че съпругата на Доналд Тръмп се е включила в храненето на пандата Гу Гу и се е запознала с хранителния и тренировъчния режим на животното.Върху снимка на панда първата дама е написала: \"Благодаря на зоопарка в Пекин. Беше чудесно да се срещна с Гу Гу! Мелания Тръмп\".По време на посещението ѝ части от зоологическата градина са били затворени. Баба с внуче в количка обаче сподели, че са я допуснали в зоопарка, не скривайки възторга си от видната гостенка.\"Мелания Тръмп е много красива. Радваме се, че тя и американският президент са в Китай. Надяваме се г-жа Тръмп скоро да ни посети отново\", каза жената, цитирана от Асошиейтед прес.Графикът за деня на Мелания Тръмп включва и посещение на Великата китайска стена.\n\n\n                    ", "date": "2017.11.11", "title": "Мелания остана без Доналд Тръмп в Китай, влезе в ролята на туристка"}
{"url": "http://www.monitor.bg/a/view/10710-%D0%92%D0%B5%D1%81%D0%B5%D0%BB%D0%B8%D0%BD-%D0%9F%D0%BB%D0%B0%D1%87%D0%BA%D0%BE%D0%B2-%D0%B2-%D1%80%D0%BE%D0%B7%D0%B8-%D0%B8-%D1%82%D1%80%D1%8A%D0%BD%D0%B8/", "text": "Актьорът ухажвал Йоана Буковска на тъмно в спектакъл без ток\n                    \n\n\n                    ", "date": "2017.11.11", "title": "Веселин Плачков в рози и тръни"}
{"url": "http://www.monitor.bg/a/view/44807-%D0%A2%D0%BE%D1%82%D0%BE-%D1%81%D0%BF%D0%B5%D1%87%D0%B5%D0%BB%D0%B8-vip-brother-2017/", "text": "Марги Хранова е втора, Мегз – трета\n                    Йонислав Йотов – Тото е големият победител във VIP Brother 2017. Рапърът се окичи с титлата „Любима звезда на България“, а Маргарита Хранова зае почетното второ място. Трета по вота на зрителите се класира Миглена Каканашева – Мегз, а четвърта и пета станаха съответно Александра Петканова и Джулиана Гани.Големият финал на VIP Brother 2017 беше истински спектакъл за зрителите на NOVA. Петимата финалисти излязоха на сцената, придружени от обичани български изпълнители и вдигнаха публиката на крака. Джулиана и Криско взривиха студиото с „Базука“, а веднага след тях Александра и Нели Рангелова разчувстваха всички с евъргрийна „Мой стих“. Тото и Галин изпълниха една различна версия на хита #MeGusta, която рапърът адаптира специално за общото им изпълнение. След тях Марги и Милица Гладнишка изпяха вечната „Оставаме“, а Мегз и Фики Стораро обраха аплодисментите с „Кой“.Джулиана и Александра финишираха на пето и четвърто място. Булката на Къщата бе посрещната с кошница със зеленчуци от своя съпруг Даниел и не успя да сдържи сълзите си, докато гледаше своите най-добри моменти в Къщата.Класиралата се на трето място Мегз, призна през сълзи на Ники Кънчев, че приключението VIP Brother е било най-хубавото нещо в живота ѝ и след него тя се чувства по-добър човек.Победителят Тото бе посрещнат от огромна агитка, начело с майка му и дуетната му половинка Лъчо, а бившите Съквартиранти буквално го понесоха на ръце из сцената на предаването.Любовният сезон на VIP Brother вече е в историята, но още в понеделник в 20:00 часа се задава един изключителен и напълно нов сезон. Big Brother: Most Wanted ще събере под един покрив най-търсените VIP Съквартиранти и риалити герои от други формати.\n\n\n                    ", "date": "2017.11.11", "title": "Тото спечели VIP Brother 2017"}
{"url": "http://www.monitor.bg/a/view/54459-%D0%A3%D1%81%D0%BF%D0%B5%D1%85%D1%8A%D1%82-%D0%B3%D0%BE-%D0%BE%D0%B1%D0%B8%D1%87%D0%B0/", "text": "От понеделник българинът започва дебютното си участие във финала на големите\n                    За Григор Димитров е колкото лесно, толкова и трудно да се пише. Защото повечето българи знаем почти всичко за него. Интересуваме се, вълнуваме се от неговите изяви и съпреживяваме заедно с него успехите и неуспехите. Той е сърцето и душата на родния спорт, колкото и далече да е от него. Той е всичко онова, от което България има нужда – чаровен, космополитен, харизматичен, популярен, успешен... А е само на 26!Наред с всички непостигани досега от друг българин резултати, от понеделник той ще е първият наш тенисист, играл въвНещо, за което мечтаеше от доста време. Всъщност, откакто преди 3 години остана първа резерва и отказа участие в Лондон, не спря да работи за своята голяма цел.\"Беше трудно, но това ме направи по-силен и останаха позитивите от ситуацията“, спомня си Димитров.Той беше на 23 години, когато за пръв път влезе в топ 10 през юли 2014 г., оповестявайки появата на новото поколение. Опитът му от тогава се превърна в основа на неговото възраждане през последните 16 месеца. „Да се състезавам е това, което искам“, казва българинът пред официалния сайт на АТР преди турнира в митичната „О2 Арена“.Когато започна работа с настоящия се треньор Дани Валверду през август 2016, Григор Димитров беше 40-и в света. Сега той е шести и ще приключи сезона на рекордна за него позиция – пета или дори четвърта - зависи от представянето му в Лондон.Мнозина смятат, че Гришо има лошия късмет да се състезава във времето на гиганти като Роже Федерер, Рафаел Надал, Новак Джокович, които печелят всичко по пътя си и диктуват световния тенис от десетилетие. Заради това много анализатори го поставиха в т.нар. загубено поколение. Не заради друго, а защото хората от това поколение нямат шанса да се преборят с властелините на корта. „Има моменти, в които осъзнаваш, че играеш добър тенис и заслужаваш да победиш топиграчите. Да се науча да бъда търпелив също беше важно и направи разликата“, откровен е Димитров.в играта или в тренировките. Търпение е необходимо и в личния му живот, във връзките, които така или иначе стават достояние на целия свят и го правят още по-интересен. И смелост, защото колко мъже биха се осмелили да имат за половинки едни от най-популярните жени на нашето съвремие. Но Гришо някак си и тук успява. Съхрани приятелските си отношения с Мария Шарапова и след раздялата. Успява да лавира между светските изяви на сегашната си половинка Никол Шерцингер и своя претоварен график, за да си спретват незабравими мигове заедно. И да не му пука, че постоянно са женени, разделяни и какво ли още не от клюките и медиите. Защото той е Григор Димитров и знае какво иска от живота.Не са далеч времената обаче, когато Гришо беше оплюван у нас за дето отказа да играе в първото издание на организирания заради него турнир в София през 2016 г. И това само 3 месеца, след като напълни „Арена Армеец“ за демонстративния си мач с Гаел Монфис и феновете му засвидетелстваха огромната си любов. Мнозина не одобриха отсъствието му и от церемонията „Спортист на годината“ през 2014-а, когато стана №1, и вместо него в залата се появи холограма. И тук обаче Гришо изненада и впечатли, както и с внезапната си поява преди 2 месеца при президента Румен Радев. А на успешните лесно се прощава, особено когато покажат, че освен за себе си, мислят по някакъв начин и за своите корени. Мнозина сигурно с умиление си спомнят целувката, която Гришо остави на корта в „Арена Армеец“ през февруари и обещанието от преди няколко седмици да опита пак да го направи. По примера на много свои колеги по света пък също мисли да основе своя академия за тенис. И не в Монако, където живее, не дори в София, където винаги има повече възможности, а в родното си Хасково, от където е тръгнал по дългия път към върха.През 2017 г. Григор Димитров спечели първата си титла от турнир \"Мастърс\" 1000 в кариерата си. Направи го в Синсинати след 5 победи и с успех на финала над Ник Кириос (Авл). След този пробив той се изкачи на 9-то място в световната ранглиста и на 21 август започна 19-ата седмица сред най-добрите 10 тенисисти в света.Още стартът на сезона сякаш предвещаваше триумф, след като в Бризбейн спечели ATP 250 и вдигна петата си купа след 5 победи (три от които над тенисисти от топ 10).Последователни победи над Kристофър О`Конъл, Хюон Чунг, Ришар Гаске, Денис Истомин, Давид Гофен пък осигуриха на българина втори полуфинал в кариерата му на турнир от Големия шлем в Мелбърн (след \"Уимбълдън\" 2014).Втората титла за сезона дойде в София през февруари, а после игра на 1/4-финал в Ротердам, полуфинал в Куинс. На \"Уимбълдън\" отпадна на 1/8-финал от Федерер, но две седмици по-късно се завърна сред първите 10 в световната ранглиста.След US Open достигна до полуфинал в Пекин и 1/4-финал в Шанхай, а в Стокхолм игра финал, но не успя да защити титлата си.На \"Мастърс\" 1000 в Париж Димитров достига до третия кръг и си осигури за първи път в своята професионална кариера участие на финалния турнир в Лондон. На 6 ноември Гришо се изкачи на рекордното досега за него 6-то място в световната ранглиста.  \n\n\n                    ", "date": "2017.11.11", "title": "Успехът го обича"}
{"url": "http://www.monitor.bg/a/view/36007-%D0%9A%D1%8A%D1%81%D0%BC%D0%B5%D1%82%D0%BB%D0%B8%D0%B9%D1%81%D0%BA%D0%B8-%D0%B3%D0%BE%D0%BB-%D0%B7%D0%B0%D1%80%D0%B0%D0%B4%D0%B2%D0%B0-%D0%A8%D0%B2%D0%B5%D1%86%D0%B8%D1%8F-%D0%98%D1%82%D0%B0%D0%BB%D0%B8%D1%8F-%D1%82%D1%80%D0%B5%D0%BF%D0%B5%D1%80%D0%B8-%D0%B7%D0%B0-%D1%80%D0%B5%D0%B2%D0%B0%D0%BD%D1%88%D0%B0/", "text": "\n                    Швеция победи с 1:0 Италия в първи мач от баражите за Мондиал 2018. Якоб Йохансон в 61-ата минута отбеляза така ценния гол за скандинавците, не без помощта и на сериозен рикошет, който заблуди Джанлуиджи Буфон. Италианците създадоха малко положения, а най-чистото от тях бе в 70-ата минута, когато след мощен шут на Матео Дармиан топката срещна гредата.\n\nЛошите новини за \"адзурите\" не се изпчерпват само с резултата, защото Марко Верати получи жълт картон и ще пропусне реванша в Милано в понеделник.\n\nИталианците не са пропускали световно първенство от далечната 1958 година, когато шампионатът на планетата бе именно в Швеция.\n                    ", "date": "2017.11.11", "title": "Късметлийски гол зарадва Швеция, Италия трепери за реванша"}
{"url": "http://www.monitor.bg/a/view/87403-%D0%A1%D0%B5%D0%BD%D0%B5%D0%B3%D0%B0%D0%BB-%D0%BF%D0%B0%D0%BA-%D0%BD%D0%B0-%D1%81%D0%B2%D0%B5%D1%82%D0%BE%D0%B2%D0%BD%D0%BE-%D1%81%D0%BB%D0%B5%D0%B4-15-%D0%B3%D0%BE%D0%B4%D0%B8%D0%BD%D0%B8/", "text": "\n                    Сенегал победи Южна Африка с 2:0 като гост в среща от 5-ия кръг на група D от квалификациите за мондиала в Русия догодина. С това възпитаниците на Алиу Сисе се класираха на световно за втори път в историята си, 15 години след дебюта си през 2002 година.\n\nВ 12-ата минута Садио Мане подаде на Дифра Сако за 1:0, а в 38-ата минута Тамасанка Мхизе си отбеляза автогол реши всичко в двубоя.\n\nСенегалците имат 11 точки на върха срещу 6 за Буркина Фасо и Кабо Верде. ЮАР остава на дъното в групата със само 4 точки.\n\nДруги резултати от квалификациите: Хондурас – Австралия 0:0, Алжир – Нигерия 1:1.\n                    ", "date": "2017.11.11", "title": "Сенегал пак на световно след 15 години"}
{"url": "http://www.monitor.bg/a/view/71914-%D0%90%D0%BC%D0%B5%D1%80%D0%B8%D0%BA%D0%B0%D0%BD%D1%81%D0%BA%D0%B0-%D0%B7%D0%B2%D0%B5%D0%B7%D0%B4%D0%B0-%D0%BE%D0%B1%D0%B2%D0%B8%D0%BD%D0%B8-%D0%A1%D0%B5%D0%BF-%D0%91%D0%BB%D0%B0%D1%82%D0%B5%D1%80-%D0%B2-%D1%81%D0%B5%D0%BA%D1%81%D1%83%D0%B0%D0%BB%D0%BD%D0%BE-%D0%BF%D0%BE%D1%81%D0%B5%D0%B3%D0%B0%D1%82%D0%B5%D0%BB%D1%81%D1%82%D0%B2%D0%BE/", "text": "\n                    Бившата вратарка на националния отбор на САЩ по футбол Хоуп Соло стана поредната известна личност, която се оплака от сексуално посегателство. Нейните обвинения бяха стоварени върху бившия президент на ФИФА Сеп Блатер. Според Соло, Блатер я е хванал за задника по време на церемонията по връчването на Златната топка през 2013 година.Тогава наградата за най-добра футболистка получи друга американка - Аби Уамбак, а Соло излезе на сцената, за да обяви името на победителката. В интервю за португалското издание \"Експересо\" двукратната олимпийска шампионка призна, че секунди преди да застане пред публиката на въпросната церемония, е била опипана от Блатер.\n\n\n                    ", "date": "2017.11.11", "title": "Американска звезда обвини Сеп Блатер в сексуално посегателство"}
{"url": "http://www.monitor.bg/a/view/52194-%D0%A2%D0%B5%D1%80%D0%B2%D0%B5%D0%BB-%D0%B7%D0%B0%D0%BA%D0%BE%D0%B2%D0%B0-908-%D0%BA%D0%B3-%D0%BD%D0%B0-%D0%BE%D1%84%D0%B8%D1%86%D0%B8%D0%B0%D0%BB%D0%BD%D0%B8%D1%8F-%D0%BA%D0%B0%D0%BD%D1%82%D0%B0%D1%80-%D0%B2-%D0%91%D0%B5%D1%80%D0%BB%D0%B8%D0%BD/", "text": "\n                    Остават броени часове до петия мач на Тервел Пулев на професионалния ринг. На официалния кантар в Берлин вчера българинът закова стрелките на 90,8 кг срещу 89,4 кг за съперника му.Срещата на бронзовия медалист в тежка категория от олимпийските игри в Лондон 2012 срещу Артьом Редко (21 победи, 12 с нокаут, 8 загуби) е тази вечер в германската столица. Освен че е по-тежък от своя противник, Тервел е и по-висок от украинеца с 4 см.За Тервел Пулев предстоящата битка в Берлин ще бъде пета в професионалната му кариера. Първите му четири мача той приключи с убедителни победи в своя полза, всичките с нокаут.\n\n\n                    ", "date": "2017.11.11", "title": "Тервел закова 90,8 кг на официалния кантар в Берлин"}
{"url": "http://www.monitor.bg/a/view/76816-%D0%91%D0%B5%D1%80%D0%BB%D0%B8%D0%BD-%D0%B1%D0%B5%D0%B7-%D1%81%D1%82%D0%B5%D0%BD%D0%B8/", "text": "Рафиниран виртуозно в паметници и артефакти, ужасът на Холокоста и разединението са магнит за туристи\n                    \n\n\n                    ", "date": "2017.11.11", "title": "Берлин без стени "}
{"url": "http://www.monitor.bg/a/view/24042-%D0%A1%D0%B5%D0%B4%D0%BC%D0%B8%D1%87%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-1117-%D0%BD%D0%BE%D0%B5%D0%BC%D0%B2%D1%80%D0%B8/", "text": "\n                    В събота желанията взимат превес над разума. Сексуалната енергия руши норми, здраве и обещания, превръща ви в ловци на едър и дребен дивеч. Можете да имате нещо желано, но бъдете готови да платите и висока цена. Неделният ден започва с реформи. Партньорите поставят своите ултиматуми. Ще трябва да се постараете повече, за да има мир и любов. Включете в действие резервите. Ще се наложат непредвидени харчове. В понеделник не бързайте да се изявявате, да правите промени, да започвате нещо ново, без да сте проучили нещата и да сте си осигурили нужната подкрепа и юридическа защита. Родените в първата декада може да влязат в разправи на работното място във вторник и да си докарат неприятности. 14-и е ден на суетата и празното говорене. Не вярвайте на обещания, сами си вършете работата и не се бъркайте в чуждата. Вероятни са проблеми с бъбреците. 14-15-и са рискови за оперативни намеси в областта на отделителната система. 15-и е зареден с огромен емоционален потенциал. Няма да издържите на напъна, ще скъсате дигите в живота си и ще тръгнете в посоката, която отдавна ви привлича. Може да се наложат раздели. Каквото предприемете на 16-и ще ви донесе късмет и ползи. Добре е за сделка с недвижим имот и покупка на жилище. Изявите ви ще носят слава и пари. Тази вечер направете предложение. 17-и носи опасност от обсебване, особено в сексуален аспект.На 11-и в хороскопа на родените в третата декада се образува кармичен кръст. Интересите ви ще се сблъскат челно с тези на околните. Може да се изпокарате с роднини за имоти, с децата за разходи и учене и с партньора за пари и амбиции. Смирете апетитите, не си позволявайте авантюристично поведение. Ако в този ден заминете за чужбина, дълго няма да се върнете. Не ходете по митинги. В неделя няма и помен от агресията в предния ден, но за да ви е спокойно, е добре да направите някои промени, да уточните отношенията си с близките и децата, за да си нямате разправии за същото в бъдеще. Може да поставите всеки на мястото му, но и на вас ще ви подрежат крилцата. В понеделник преди да започнете нещо ново, довършете каквото има да се довършва. В този ден е важно да се достигнат целите, определени в миналото, а във вторник да се проведат консултации за новите начинания. В сряда правите силен ход напред, сключвате изгоден договор и в четвъртък продължавате с тактиката на делова и лична активност. В тези два дни може да очаквате печалби и награди за добре свършената работа. Стартирайте нови проекти, уредете имотни и наследствени дела. Върнете си дълговете, но не само финансовите, а и тези, свързани с жестове на внимание към някого. В петък вървите към изневери и проблеми в любовта. Всичко тръгва наопаки.Случващото се в съботния ден активизира амбициите, вкарва ви в интриги и конфликти, които може да провалят уикенда. Влизате в преразход на средства, пари и усилия. Не участвайте в публични изяви. В неделя може да се отложат приятните пътувания и да се заменят с неприятни такива. Ще правите услуги и ще се ангажирате с хора, които ще ви ядосват и провокират. В понеделник и на работното място не поемайте нови отговорности и не подписвайте нови договори, докато ситуацията не се изясни и избистри. Ще ви предлагат изнудващи оферти. Довършете започнатото от предните дни. Във вторник действайте обмислено и без бързане. До вечерта ще получите желаната оферта. Не бързайте с новите договори. В момента тече борба на нерви. Ще спечели този, които може да издържи на напъна и да дочака опонентите му да изгубят търпение и да направят прибързан ход. На 14-и ще има конфликт на работното място, но с лекота ще овладеете емоционалните импулси. В края на работното време посоката ще се изясни и на 15-и ще направите своя силен и печеливш ход. В този ден всичко ще тръгне по вода. На 16-и сключете нов договор и стартирайте нова дейност. Направете покупки и вложения в имот. Кандидатствайте по спонсорски програми и европейски проекти. Печелите конкурс, взимате изпит. На 17-и не само любовта ви готви капани, бъдете сред свои.11-и е денят на неконтролируемите апетити. Контролирайте се максимално не само в храната, но и в отношенията. Не участвайте в съвместни инициативи и демонстрации. Където се съберат много хора, ще пламват искри. Денят се свързва с изгнанието, с всевъзможните отрови, които ни мътят мозъка. Стойте далече от провокации и съблазни. Неделният ден носи сила за промяна, за преустройство, преместване и ремонти. Заложете здрава основа на всичко, което правите, а ако започвате ремонт, не пестете от материали. На 13-и ще постигнете важна цел, ще получите отказван преди достъп и поне една задача ще доведете до успешен край. Не бързайте. В деня на костенурката печели този, който бърза бавно. На 14-и посетете хора, способни да ви дадат адекватна подкрепа, защита и консултация по неотложен и важен за вас въпрос. Не влизайте в разправии и скандали. Вечерта ще бъде доста провокативна за родените около 1 юли. Марс и Луна ви гледат в пречупващ аспект. На 15-и чупите окови и прегради, тръгвате в своя път дори и зад гърба си да чувате молби, закани и упреци. Най-силният ви ден за периода е 16-и. Може да направите силен ход, да вложите пари и интелект в нов проект, да купите имот, да намерите благодетел и да стартирате нова дейност. 17-и е ден на любовната магия. Няма да издържите напъна на страстта, но после дълго ще плащате.В събота кой каквото захапе няма да има пускане. Апетитите са огромни. Никой не отстъпва от амбиции и от територии на влияние. Сексуалната енергия в този ден подкопава здравето. Тя е сиренцето в капана на страстта, което съвсем не е безплатно за вас. Ще си плащате в следващите дни за всяко удоволствие. Не си позволявайте изневери. Неделният ден носи възраждаща и стабилизираща сила. Ще се разберете в играта на чувствата, ще намерите лечебно място и ще проведете лечебни процедури. Всичко ще си дойде на мястото, ако се преместите там, където ще ви е по-уютно, удобно и защитено. В понеделник не се включвайте в споровете на работното място. Проведете разговори на четири очи с капацитети в интересуващата ви област. Във вторник ще вземете това, което ви се полага, и ще приключите спешно поне с една важна и отговорна задача. 15-и ви дава сила да тръгнете в нова посока, да се справите с тези, които ви пречат, и да стартирате нова дейност. Всичко, което предприемете, ще донесе ползи в бъдеще. На 16-и важното свършете по най-бързия начин. Може да уредите имот и наследство за децата си. Следете кръвното, пазете очите. Навлизате в труден период. В петък рискувате много, особено в любовта. Ще плащате чужди сметки, ще правите неприятни разкрития, ще изневерявате. Предстои ви ограбващо новолуние.Съботният ден се свързва с коренната реформа, с промяната в отношенията, която може и да не отговори на очакванията ви. Ден на невъзръщенците. Ако заминете за чужбина, дълго няма да се върнете. Не се поддавайте на гнева и не предприемайте нищо съществено. Вечерта Луната навлиза в Дева. Очертават се нови посоки на избор, които ще се окажат много по-перспективни. В неделя ще се събудите вдъхновени от идеи и намерения, които ще променят живота и отношенията ви с близки и приятели. Следвайте импулса, пътувайте, стартирайте нова дейност или преустройствен план, който ще донесе разширение в дома ви и по-голям личен комфорт за членовете на семейството. В понеделник не започвайте нищо, преди да сте приключили с обещаните проекти и да сте се издължили някому за направените жестове. До вечерта приключете стар проект и си освободете ръцете и ума за нещо ново. На 14-и ще спечелите от съветите, които давате. Ще се появи и нова клиентела в бизнеса, който развивате. Провеждайте разговорите си на четири очи. На 15-и не отклонявайте покани, търсете пътища за бърз напредък и преследвайте целите си неотклонно. До вечерта ще се похвалите с победа, а в четвъртък и с важна придобивка. За петък не планирайте нищо важно. Лесно може да бъдете оплетени в лъжи. Любовта предлага своите изкушения.В събота останете в тесен кръг. Ден на съблазни и манипулации. Контролирайте апетитите на всички нива. Не влизайте в спорове с хора, с които е трудно да се разбереш. В неделя отделете време за почивка и упражнения, възвисяващи духа. Денят се свързва с фундамента. Всичко, което правите, трябва да е здраво и функционално, защото на него ще се крепят следващите ви инициативи. Сексуалната ви енергия достига високи нива, може да направите и бебето. За 13-и не планирайте старт на нови инициативи и проекти. Ден на пасивност. Довършените ангажименти ще донесат пари и ползи, а започнатото може и да се провали. Във вторник Луната навлиза във вашия знак и бърза на среща с Марс. Аспектът провокира експлозивни емоционални състояния. Може прибързано да се разделите с тези, с които обичта не е угаснала и страстите не са прекипели. За 14-15-и не планирайте хирургически интервенции, свързани с отделителната система. На 15-и преградите са лесно преодолими. Търсете ново място за внедряване и ново поприще за утвърждаване. Всичко предприето ще ви откъсне от вредните и разболяващи за вас положения. Късат се дигите, които дълго не сте могли да преодолеете. 16-и е ден на придобивки. Може да намерите нова работа и жилище. На 17-и бъдете особено внимателни и не рискувайте. Една изневяра в момента ще ви коства много.Тежка събота, особено за родените в третата декада. Кръстосвате шпагите на претенциите с близките и децата. Може да се стигне до кавги и раздели. Не си позволявайте изневери. Сексуалната енергия подкопава здравето. Не се препоръчват участия в митинги и състезания. В неделя ще получите откровение за правилната посока. Предприетото ще залага основите на бъдещото ви семейно и лично щастие. Ден на фундамента. Изпипвайте детайлите, не се скъпете в усилия и средства. В понеделник се пазете от случайни контакти. Не е ден за запознанства. Ще има опити да ви въздействат и поставят в подчинително сътрудничество. Бягайте от места и хора, в които усещате лошо излъчване към вас. На 14-и е желателна среща с учителите, с тези, на които вярвате и се уповавате. Не се включвайте в жабешкия хор на работното място. Много ще се спори, но работа няма да се свърши. Ден, в който маските падат, виждате ясно амбициите и грешките на околните. Направете си изводите. Чакат ви два силни и успешни дни. На 15-16-и може да подпишете изгодни договори, да направите чудесна сделка, да купите жилище и да влезете в нова бизнес среда. В четвъртък е добре да се кандидатства и по европейски проекти. Не е все едно с кого ще бъдете вечерта. Каквото поискате ще го имате. В петък сте на крачка от изневяра.На 11-и ограничете публичните изяви. Претенциите се увеличават, влизате в излишни спорове и привличате негативни реакции. Не се товарете с тежка физическа работа, проведете оздравителни процедури. Приключете обещана работа. Ще ви похвалят публично. Нищо ново да не се започва. Навлизате в рисков период. Внимавайте с храната. В неделя ще се наложи нещо да направите за пръв път. Ще трябва да позволите и на децата това, което до момента сте ограничавали еднолично. Един ще се почувства пораснал, а друг остарял. Вече сте на друга навивка на лични отношения. 13-и е ден за пасивност, независимо че отчаяно ви се иска да сте първи, да определяте избора и да доминирате в средата си. Прочистете се от шлаката на физическо и духовно ниво. Ако поседите в тишина, ще преосмислите намеренията си и ще вземете правилното решение. 14-и е свързан с енергийни загуби и с вероятност да плащате за всичко много над пазарната му стойност. Прекъснете вредни връзки, нужна е трезва оценка на реалностите. На 15-и може да стартирате нова работа и ново производство. Ще постигнете много. Ще спечелите спонсор на своя страна. На 16-и може да станете с една идея или с един апартамент по-богати, но на 17-и може да загубите много с грешен избор, с изневери и с отсъствия от мястото, където ви очакват с любов или се нуждаят от вас.Ако в събота ограничите контактите до минимум и контролирате апетитите, ще си спестите лични и здравословни проблеми. Тенденцията е към скандали и авантюристично поведение, от които няма да имате ползи. В неделя взимате ситуацията в свои ръце, правите неща, които осигуряват семейните удобства и стабилност. Намерете време за релакс и оздравителни процедури. Ако започнете нещо важно, не пестете средства и усилия. Ремонтирайте както си трябва и по правилата. В понеделник, докато другите спорят, блъскат се и си създават проблеми, вие тихо и спокойно може да си свършите работата и да извлечете ползи от чуждата неорганизираност и разсеяност. На 14-и не бързайте с новите проекти. Ще се прилепят некадърници и мързеливци, които ще трябва да влачите на гърба си. Консултирайте се по важни въпроси със специалисти в съответната област. Сами може да спечелите от консултантска дейност. Работете самостоятелно, не се кооперирайте с друг финансово и за съвместна работа. На 15-и ще криволичите между своите желания и чуждите претенции. На всяка крачка ще ви стопират. Не губете самообладание, ако на едно място не стане, на друго ще пробиете. Щадете кръста и бъбреците. На 16-и ще спечелите с изгодни вложения и покупки. Намирате спонсор. На 17-и ви тресат любовни интриги. Нищо ново да не се предприема.Време е за коренна реформа в съботния ден. Старото се руши, апетитите са огромни, претенциите се увеличават. Родените в третата декада трудно ще удовлетворят изискванията на близките. За вашите проблеми и желания никой няма да попита. В неделя включете активно резервите и си гонете целта. Ден на откровения и възможности да се подредят нещата така, както ви харесва. В понеделник не тръгвайте към нови срещи и запознанства. Не започвайте нова дейност. До два дни ще получите много по-добри оферти. 14-и ви дава възможност за странични доходи от хобито ви или от нов предмет на дейност. Не се включвайте в съвместни инициативи. Ще давате повече, отколкото ще получавате и хитреците ще се възползват. Вечерта поставете личните си условия и ултиматуми. В този ден маските падат. Разбирате кой ви е поставял в неизгодна и губеща позиция. 15-и освобождава личната ви активност. Усещате, че можете всичко и постигате отдавна гонена цел. Не се отказвайте от нищо, което може да имате и постигнете. Шансовете са на ваша страна. В четвъртък до обед може да осъществите изгодна сделка, да направите солидно вложение и да подобрите начина си на живот. Следобед навлизате в рисков период, особено по отношение на любовните връзки. В петък изневерявате и ви изневеряват. Качвате кръвното.11-и е символ на саможертвата и прошката, но малко хора ще го направят. Пречи гневът, амбицията и желанието да изпъкнеш за чужда сметка. Рибите са жертвоготовни, ще направят всичко за близките и децата. Съветът за 12-13-и е да не бързате, да не си превишавате правата, да изчакате и да се съобразите с промените наоколо. Нищо важно да не се започва. Прочистете се от шлаката, търсете консултации и проведете някои разчистващи пътя и прочистващи здравето ви процедури. Подгответе се за качествен скок в живота в следващите дни. На 14-и може да намерите работа по специалността. Ще си проличат капацитетите, ще вземете изпит и ще спечелите конкурс в следващите дни. Вечерта на 14-и се контролирайте максимално, не позволявайте да ви провокират и отклоняват от целта. На 15-и ще плувате в свои води, ще получите покани, а до дни и чаканото странично финансиране ще дойде. Сега е моментът да се започне нова работа, да се вложат пари, усилия и ресурси в нови проекти. На 16-и може да намерите жилище или друга база, на която да установите новата си дейност. Проблемите на другите ще отворят неочаквани пътища за вас на 17-и. Съветът е да стоите под крушата. Бъдете сигурни, че ще оберете реколтата, посадена от вас или от друг. Ще изживеете вълнуващи и магични моменти и в любовта. Дано после да не платите с лихвите.\n\n\n                    ", "date": "2017.11.11", "title": "Седмичен хороскоп за 11-17 ноември"}
{"url": "http://www.monitor.bg/a/view/28275-%D0%90%D0%B2%D1%82%D0%BE%D0%BC%D0%BE%D0%B1%D0%B8%D0%BB-%D1%81%D0%B5-%D0%B2%D1%80%D1%8F%D0%B7%D0%B0-%D0%B2-%D0%BF%D0%B5%D1%88%D0%B5%D1%85%D0%BE%D0%B4%D1%86%D0%B8-%D0%B2-%D0%91%D0%B5%D1%80%D0%BB%D0%B8%D0%BD/", "text": "\n                    Мароканец се вряза с автомобил под наем в пешеходци в Берлин, съобщава ДПА. Няма ранени. Инцидентът е станал през нощта срещу събота, потвърди полицията. Властите все още не поясняват, дали става дума за умишлено нападение или пътен инцидент.Според очевидци автомобилът се е врязал в хора в пешеходна зона, след което е ударил мотопед. Шофьорът се е обърнал и е избягал. Говорител на полицията заяви, че разследванията по случая текат „във всички посоки“. На фона на зачестили нападения с автомобили говорителят обаче предупреди да не се правят прибързани коментари, че инцидентът е терористичен акт.\n                    ", "date": "2017.11.11", "title": "Мароканец стресна с ПТП Берлин (обновена)"}
