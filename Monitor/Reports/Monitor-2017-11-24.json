{"url": "http://www.monitor.bg/a/view/602-20-%D0%B1%D0%BE%D0%BD%D0%B0-%D1%85%D0%BE%D0%BD%D0%BE%D1%80%D0%B0%D1%80-%D0%B7%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%BA%D0%BE%D0%BB%D0%B5%D0%B4%D0%BD%D0%B8%D1%8F-%D0%BA%D1%83%D0%BF%D0%BE%D0%BD/", "text": "Броим ги за „Фондацията“, Азис и Кеца взимат по 15 000 лв.\n                    \n\n\n                    ", "date": "2017.11.24", "title": "20 бона хонорар за звезда на коледния купон"}
{"url": "http://www.monitor.bg/a/view/42816-%D0%92%D1%81%D1%8F%D0%BA%D0%BE-%D1%82%D1%80%D0%B5%D1%82%D0%BE-%D0%B4%D0%B5%D1%82%D0%B5-%D0%BE%D1%82-%D1%81%D0%B5%D0%BB%D0%BE-%D0%BE%D1%82%D0%BF%D0%B0%D0%B4%D0%B0-%D0%BE%D1%82-%D0%BA%D0%BB%D0%B0%D1%81/", "text": "Увеличават се висшистите между 30 и 34 години\n                    Почти една трета (30,3%) от учениците в селските райони напускат класните стаи преждевременно. Това става ясно от мониторинга на образованието и обучението за 2017 година в България, който беше представен днес. Общият дял отпаднали ученици в страната е 13,8%, като в големите градове тази тенденция е много слабо изразена - само 2,8% от децата напускат преждевременно класните стаи.В малките градове пък този дял достига 13,8% през 2016 година. В този контекст ще се окаже трудно да бъде постигната националната цел от 11%, заложена в стратегията „Европа 2020“, става ясно още от мониторинга. Големият брой на отпадащите от клас подрастващи всяка година се свързва със социално-икономически фактори, трудности от образователен характер и във все по-голяма степен с емигриране.\nВ тази връзка от тази година в страната действат на терен мобилни екипи. Тяхната задача е да бъдат  идентифицирани децата, които не ходят на училище, или учениците, които са изложени на риск от отпадане, и да се подобри обменът на информация между съответните институции и събирането на данни. Обсъжда се също така по-строгото обвързване на помощите за социално подпомагане с участието в образованието.\nМониторингът повтаря и извода от международното изследване PISA 2015, че и при трите изследвани предмета – четене, математика и природни науки, делът на учениците с ниски постижения остава един от най-високите в ЕС. През 2015 година слабите резултати в България са около два пъти повече спрямо средните резултати за ЕС: Макар и ниските резултати да са особено проблемни сред учениците в неравностойно положение, те са относително високи и за целия социално-икономически спектър. Това предполага, че социално-икономическият статус сам по себе си не може да обясни като цяло лошите резултати на България според PISA. Влияние върху това оказва системата на образование, свързана с учебни програми и преподаване. Приблизително всеки трети българин между 30 и 34 години е със завършено висше. По този показател страната ни отчита напредък, като през 2013 г. е делът им е бил 29,4%, а през 2016 г. нараства до 33,8%. Като цяло броят на студентите обаче намалява в рамките на 5 академични години (2012 – 2016) с 12% и достига 250 000. Този факт отразява както демографски фактори, така и все по-честото предпочитане на българите да учат в чужбина.\n\n\n                    ", "date": "2017.11.24", "title": "Всяко трето дете от село отпада от клас (ОБНОВЕНА)"}
{"url": "http://www.monitor.bg/a/view/59415-%D0%93%D0%BB%D0%BE%D0%B1%D0%B0-%D0%BE%D1%82-150-%D0%BC%D0%BB%D0%BD-%D0%B5%D0%B2%D1%80%D0%BE-%D0%BD%D0%B8-%D0%B3%D1%80%D0%BE%D0%B7%D0%B8-%D0%B7%D0%B0%D1%80%D0%B0%D0%B4%D0%B8-%D0%B8%D0%BD%D1%82%D0%B5%D1%80%D0%B5%D1%81%D0%B8%D1%82%D0%B5-%D0%BD%D0%B0-%D0%B3%D0%B0%D0%B7%D0%BE%D0%B2%D0%B8%D1%8F-%D0%B1%D0%B0%D1%80%D0%BE%D0%BD-%D0%A1%D0%B0%D1%88%D0%BE-%D0%94%D0%BE%D0%BD%D1%87%D0%B5%D0%B2/", "text": "Депутатите решиха да не признаваме пред Брюксел вина по делото заради Газовия барон\n                    \n                    ", "date": "2017.11.24", "title": "150 млн. евро глоба грози България заради мераците на Сашо Дончев (ОБНОВЕНА)"}
{"url": "http://www.monitor.bg/a/view/75949-%D0%9E%D1%81%D0%B2%D0%BE%D0%B1%D0%BE%D0%B4%D0%B8%D1%85%D0%B0-%D0%9B%D0%B0%D0%B7%D0%B0%D1%80-%D0%92%D0%BB%D0%B0%D0%B9%D0%BA%D0%BE%D0%B2-%D0%BA%D0%B0%D1%82%D0%BE-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D1%8A%D0%B2%D0%B5%D1%82%D0%BD%D0%B8%D0%BA/", "text": "\n                    Правомощията на бившия председател на Общински съвет в Септември Лазар Влайков, който е под парична гаранция заради инцидента със смъртоносното прострелване на бизнесмена Наско Тонкев от село Виноградец, са прекратени  с решение на Общинската избирателна комисия в града.Причина за освобождаването на Влайков е неявяването му на заседания на ситипарламента в Септември в три поредни месеца. По закон при три безпричинни отсъствия съветниците могат да бъдат отстранени, тъй като не изпълняват задълженията си. Според мнозинството от комисията от събраните доказателства за периода от 29 септември до 9 ноември 2017 г. по отношение на Лазар Влайков е наложена мярка за неотклонение „домашен арест”, тъй като е обвиняем по делото за нелепото убийство, станало на 1 септември, когато със законно притежавания пистолет „ Глок“ на Влайков по време на детски рожден ден бе прострелян в сърцето ресторантьора. За посочения  период от време Влайков не е внасял искане за напускане на жилището си във Виноградец, за да отиде на сесия на Общинския съвет - Септември.  Влайков не е поискал от прокуратурата и съда да бъде допускан до заседанията, въпреки че е имал законово основание да го направи. В същото време той е депозирал възражение в Общинската избирателна комисия, в което той не оспорвал отсъствието си от три поредни сесии на ОбС - Септември, а твърдял, че не е бил надлежно уведомен за сесиите, проведени на 29.09.2017 г. и на 25.10.2017 г. Освен това във възражението се твърдяло, че за сесията, проведена на 9 ноември от 13,30 часа, е подадено писмено уведомление до председателя на ОбС с приложена призовка за съдебно заседание за същата дата от 14 часа и в тази връзка считал, че е налице уважителна причина за отсъствието му. Същия ден в пазарджишкия съд се гледаше молбата му за промяна на мярката за неотклонение с по-лека.  Най-вероятно Влайков ще обжалва решението на Общинската избирателна комисия. Заради инцидента от ПП“ГЕРБ“ изключиха от редиците си Лазар Влайков, снеха го от председателския пост в Общинския съвет и го призоваха да напусне доброволно мястото си на съветник, но той отказа. След решението на избирателната комисия на негово място в Общинския съвет ще влезе следващият от листата на ГЕРБ – Йордан Кръстев. \n\n\n                    ", "date": "2017.11.24", "title": "Освободиха Лазар Влайков като общински съветник"}
{"url": "http://www.monitor.bg/a/view/73611-%D0%91%D0%A1%D0%9F-%D0%B8%D1%81%D0%BA%D0%B0-%D0%B8%D0%B7%D1%81%D0%BB%D1%83%D1%88%D0%B2%D0%B0%D0%BD%D0%B5-%D0%BD%D0%B0-%D0%91%D0%BE%D0%B9%D0%BA%D0%BE-%D0%A0%D0%B0%D1%88%D0%BA%D0%BE%D0%B2/", "text": "\n                    БСП ще иска изслушване на Бойко Рашков, който оглавява Националното бюро за контрол на СРС-та. Това заяви социалистът Славчо Велков в кулоарите на парламента, като червените предлагат това да стане в периода 29 ноември - 2 декември на закрито заседание в зала. Повод се оказаха твърденията за незаконно подслушване на политици, магистрати и журналисти с цел сплашване от лятото, след интервю в медиите на самия Рашков.\n\nВ четвъртък е имало заседание на парламентарната комисия за СРС-та, на която са обсъждали доклада за 2016-та на Бюрото, на която присъствал и Рашков. Депутатите обаче са го попитали и за тези медийни публикации. На тези въпроси той отговорил общо и без да посочва конкретни имена, но според социалистите има констатирани тревожни факти около самата процедура за използване, съхранение и унищожаване на СРС-та, а самият Рашков споменал за трудности, които среща Бюрото при работата си. Именно затова БСП иска на закрито заседание в НС да разбере кой евентуално е бил подслушван и кой пречи на бюрото да си върши работата и да контролира останалите служби.\n                    ", "date": "2017.11.24", "title": "БСП иска изслушване на Бойко Рашков"}
{"url": "http://www.monitor.bg/a/view/79447-31-%D0%B6%D0%B5%D1%80%D1%82%D0%B2%D0%B8-%D0%BD%D0%B0-%D0%BF%D1%8A%D1%82%D1%8F-%D1%81%D0%B0%D0%BC%D0%BE-%D0%B7%D0%B0-%D1%81%D0%B5%D0%B4%D0%BC%D0%B8%D1%86%D0%B0/", "text": "Валентин Радев: Има и други отговорни органи, а само МВР сe обяснява\n                    31 са жертвите на пътя само за седмица, заяви в кулоарите на НС МВР-шефът Валентин Радев. По думите му загиналите при пътни инциденти са с 40 по-малко в сравнение със същия период на миналата година.“Бяха 60 преди по-малко от 15 дни. За една седмица жертвите са 31“, обясни той.Министърът обясни, че освен МВР има и други институции и органи, които са отговорни за това какво се случва по родните пътища, но само МВР се влиза в обяснения. „Не го казвам, за да извинявам министерството. Ние си знаем мястото, но общо взето ние се обясняваме винаги“, заяви Радев. „Говорили сме с всички по веригата да си поемат отговорността. Тази отговорност е обща и всички трябва да направим нищо“, поясни министърът.Повод за коментара му бе поредната катастрофа на магистрала „Тракия“, като обясни, че там не се предвиждат допълнителни патрули. „Други мерки трябва да взимаме, които да бъдат преди това, а не след това както беше при Микре. Очевидно има недостатъци не само от гледна точка на контрола“, заяви Радев.Междувременно в социалните мрежи стана хит снимка на забитата кирка в новата камера на КАТ на Околовръснтния път в София, която бе поставена след изричното настояване на премиера Бойко Борисов.По-рано по време на контрола в НС пък от ДПС попитаха министъра дали МВР води регистър на неофашиските организации. Радев обаче обясни, че у нас такива няма. В отговор депутатът от Джейхан Ибрямов показа разпечатка от британски сайт, според която в Слънчев бряг се продават сувенири с нацистки символи. Ибрямов коментира, че от сайтовете на Българския национален съюз и ВМРО става ясно, че се организира протест срещу Ньойския договор и призова министъра да събира информация за разпространението на неонацистки символи у нас.\n\n\n                    ", "date": "2017.11.24", "title": "31 жертви на пътя само за седмица"}
{"url": "http://www.monitor.bg/a/view/55061-%D0%9A%D0%B8%D1%80%D0%B8%D0%BB-%D0%90%D0%BD%D0%B0%D0%BD%D0%B8%D0%B5%D0%B2-%D0%97%D0%B4%D1%80%D0%B0%D0%B2%D0%BD%D0%BE%D0%BE%D1%81%D0%B8%D0%B3%D1%83%D1%80%D0%B8%D1%82%D0%B5%D0%BB%D0%BD%D0%B8%D1%8F%D1%82-%D0%BC%D0%BE%D0%B4%D0%B5%D0%BB-%D0%B5-%D0%B8%D0%B7%D1%87%D0%B5%D1%80%D0%BF%D0%B0%D0%BD/", "text": "До три седмици правят финансов анализ на държавните болници\n                    Здравноосигурителният модел е изчерпан и трябва да се развие или промени. Това коментира здравният министър Кирил Ананиев по време на парламентарния контрол по повод състоянието на болниците. Ананиев изтъкна, че е поставил срок от три седмици за пълен финансов анализ на дейностите в държавните болници, както и на техния мениджмънт.\n\n„Пред мен като министър на здравеопазването стои отговорността за правилно разпределяне на средствата в системата. Приоритет в работата ми е оптимизиране и правилно разходване на средствата в болниците, така че населението да получава качествени здравни услуги. Предприел съм действия на редица нормативни актове, имащи отношение към функционирането на болничната здравна помощ“, подчерта той.По думите му ще има анализа на работата на всички болници с над 50 % държавно участие. А след това ще предложи програма с мерки за преструктуриране на болниците, които имат нужда от това.   До края на годината ще бъде засилена контролната дейност във всичките му възможни форми, каза още той и допълни – „Ако се наложи, ще ползвам съдействието и на специализираните служби за разкриване на определени престъпления“. Ананиев поясни, че вече са предприети действия за подготовка на редица нормативни актове, които към момента са отменени. По време на дебатите от БСП цитираха статистика на Евростат, според която България е на първо място по хоспитализации.\n                    ", "date": "2017.11.24", "title": "Кирил Ананиев: Здравноосигурителният модел е изчерпан"}
{"url": "http://www.monitor.bg/a/view/14972-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B0%D1%82%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%8F-%D0%9A%D0%BB%D0%B5%D1%82%D0%B2%D0%B0-%D0%BF%D1%80%D0%B5%D0%B4-%D0%BF%D0%B0%D1%80%D1%82%D0%B8%D1%8F%D1%82%D0%B0-%D0%BA%D0%BB%D0%B5%D1%82%D0%B2%D0%B0-%D0%B8-%D0%BF%D1%80%D0%B5%D0%B4-%D0%91%D0%BE%D0%B3%D0%B0-ii-%D0%B3%D0%BB%D0%B0%D0%B2%D0%B0-%D0%BD%D0%B0-%D0%BA%D0%BD%D0%B8%D0%B3%D0%B0%D1%82%D0%B0-%D0%9A%D0%B0%D0%BF%D0%B8%D1%82%D0%B0%D0%BB%D0%B8%D1%81%D1%82%D0%B8%D1%82%D0%B5-%D0%BD%D0%B0-%D0%94%D0%A1/", "text": "\n                    \n\n \n\nИ днес Мария Бойкикева продължава да води активен партиен живот в столичен квартален клуб на БСП, но същевременно ходи и на църква. Това е неотменим атрибут на новопокръстилата се номенклатура. Тя хем вярва в социализма, хем се моли на Бог. Съпартийците я определят като „двоен идеалист – комунист и набожен християнин“. Мария има сестра - Клер Анастасия Светланова Бойкикева, родена през 12.IV.1948 г. в София и шестнадесет години по-млада от нея. Бащата е неизвестен. Мария признава, че това й е болезнено петно. Клер е завършила гимназия като частна ученичка, защото от четвърто отделение е бягала от училище, за да стане впоследствие видна историчка и преводачка, изследователка на църква и религия. Мария я запознава с една монахиня, за да признае по-късно, че е направила грешка. За две години сестра й става „бясна християнка“ и се покръства. Първата й работа е в Института за социологически проучвания при ЦК на ДКМС – при професор Петър-Емил Митев, тогава все още доцент. Работела е на хонорар, събирала материали от вестниците по тема за ДСНМ и ЕМОС. Мария се опитва да я настани на работа в Светия синод, дори за тази цел се запознава с юрисконсулта му. Клеър иска да учи в Духовната академия, но там не приемат жени. Мария в опита си стига дори до патриарх Максим, за да успее да я уреди само да ходи в академията и да слуша лекциите.\n\nДуховният наставник и изповедник на двете сестри е монахиня Касиния, със светско име Галина Владимирова Везенкова. Родена е в Москва на 23 март 1909 г., когато църквата чества паметта на света Галина. Умира на 8 октомври 1981 г. Баща й Владимир Стоянов Везенков като син на пострадалия в Освободителната руско-турска война Стоян Везенков бил стипендиант в руското Александровско военно училище. Връщайки се в България, бил принуден да имигрира в Русия и постъпва на служба в Екатеринославския гвардейски полк. Участник е в Балканската и Руско-японска война, достигайки до чин полковник в руската царска армия. През 1908 г. Владимир Везенков се оженва за Мария Митрофановна Фаворска - родственица на знаменития руския архиерей и богослов Московски митрополит Филарет Дроздов, на когото царска Русия дължи в голяма степен отмяната на крепостното право. Бащата на Мария Митрофановна бил свещенослужител в московския храм \"Св. мъченици Адриан и Наталия\". От 1918 г. семейството на Владимир и Мария Везенкови живее в София. Галина завършва американския колеж в Самоков. След навлизането на съветската армия у нас тя става преводачка в министерство на отбраната и лична секретарка на генерал Захари Захариев.\n\nГенерал-лейтенант Захари Симеонов Захариев e пилот и нелегал, член на БРП(к). По нареждане на партията емигрира в СССР. Там се издига до чин полковник под името Волкан Семёнович Горанов. Пратен е в Испания по време на Гражданската война като пилот на бомбардировач. Тъй като знае добре турски език, името му е сменено на Халил Екрем. Герой е на СССР и началник на Тамбовското авиационно училище на Гражданския въздушен флот, главен инструктор за подготовката на съветските летци по време на Втората световна война. След завръщането си в България става един от пионерите ни на бойната авиация. Бил е заместник-министър на отбрана и военен аташе в Москва. Живков го награждава с най-високото отличие при соца - „Герой на Народна република България“.\n\nГалина получава офицерско звание, но се оттегля от военна служба и преждевременно се пенсионира поради сериозни проблеми със здравето - страдала е от двоен порок на сърцето. През 1950 г. тя приема монашеско пострижение с името Касиния в Покровския девически княжевски манастир \"Покров на пресвета Богородица\" в столицата. Възпята е в трудовете на Анастасия Бойкикева като връзка с древната църква.\n\nЗа това не бива да ви учудва тази двойственост – хем клетва пред партията, хем клетви пред Бога. Това ясно проличава и в някои други действия на Мария Бойкикева. Докато синът й Христо Иванов играе ролята на „доброто“ ченге – поддръжник на Хилари Клинтън и милиардера Джордж Сорос, от който с едри шепи получава грантове, майката е в ролята на „лошото“ ченге. Тя заедно с група общественици и интелектуалци прати преди няколко години открито писмо обръщение до тогавашния държавен секретар на САЩ Хилари Клинтън. В него се изразяват опасения, че отношенията между двете страни през последните 22 години „се развиват на неравноправна основа\". Конкретни поводи за обръщението са опасенията от въвличане на България във военна авантюра в Иран, разполагането на американски военни бази у нас и т.н. Самата Мария Бойкикева заедно със съпруга си е редовен участник в софийските екологични протести през последните години. Отбелязала си е, че е ходила точно 22 пъти. За отношението към БСП сред младите в рода? Тук преди думите на Бойкикева би трябвало да поставим голямо многоточие. Отбелязва лаконично, че проявяват разбиране към нейните убеждения и никога не са я агитирали да напуска партията... Но иначе си говорят, каквото мислят. Бойкикева още се надява, че „БСП може да придобие един по-такъв вид...\". Има ли драма, ако децата не споделят бурния партиен и идеологически живот на фамилията? Разбира се, никой не може да бъде обвиняван нито за политическите си виждания, нито за религиозните си убеждения. Въпросът е съвсем друг – доколко децата са се възползвали от факта, че родителите им са били висша партийна номенклатура и дали нечия невидима ръка не ги е изстреляла към властта.\n\nХристо Иванов е третото дете в семейството на отявлените комунисти. Роден е на 13 септември 1974 г. в София.\n\nБойкикева навремето заявява, че знае, че нейната дъщеря рано или късно трябва да стане министерша, „но не в България и не в това време“. Пророческите й думи се сбъдват обаче за нейния син. Хората си задават серия от въпроси като например: Как Радан Кънев си хареса едно \"комунистическо отроче\"? Защо президентът Плевнелиев назначи Иванов за служебен министър на правосъдието, без нито ден трудов стаж и със спрени адвокатски права. Въпросите обаче започват от мига, в който Христо Иванов след завършването на висшето си образование в Софийския университет изненадващо, ей тъй, както си ходи един ден по улицата, спечелва стипендия във Вашингтон за изучаване на американската правосъдна система от самата фондация „Фулбрайт\". Защо и как – не е ясно. И до днес в политическите среди е необяснимо как така „отрочето на бившата комунистическа номенклатура“, по думите на проф. Близнашки, е припознат от американците за свой?\n                    ", "date": "2017.11.24", "title": "Българската олигархия: Клетва пред партията, клетва и пред Бога (II глава на книгата \"Капиталистите на ДС\")"}
{"url": "http://www.monitor.bg/a/view/21579-%D0%93%D0%BE%D1%80%D0%B8%D0%BC-3-%D0%BC%D0%BB%D0%BD-%D0%BA%D1%83%D0%B1%D0%B8%D0%BA%D0%B0-%D0%B4%D1%8A%D1%80%D0%B2%D0%B0-%D0%B2-%D1%81%D1%82%D0%B0%D1%80%D0%B8-%D0%BF%D0%B5%D1%87%D0%BA%D0%B8/", "text": "Огромни количества биомаса се изхвърлят на нелегални сметища\n                    Горим 3 млн. кубика дърва в стари печки. Това стана ясно по време на обществено обсъждане на национален план за действие за енергия от горска биомаса, провело се във Варна, съобщиха от Изпълнителната агенция по горите (ИАГ).Изчислено е, че коефициентът на полезно действие при този начин на пряко изгаряне достига 30% - 40%. Реално в един съвременен котел ефективността от това изгаряне достига 90%. При изгаряне на цялата дървесина по-високоефективно и преминавайки от индивидуално към групово/многофамилно отопление, ще можем да отопляваме населението с половината количество от използваната понастоящем дървесина“, посочи д-р инж. Любчо Тричков, гл. експерт в ИАГ, по време на дискусията.„Надяваме се националният план за действие за енергия от горска биомаса да доведе до по бърза смяна на горивата от нискоефективни към високоефективни и многофамилни инсталации, както и от изкопаеми към възобновяеми източници, какъвто е горскодървесната биомаса, като предизвика и въвеждане на необходимите стимули и съвременни зелени технологии, както и подобряване на политическата и нормативната рамка“, допълни инж. Валентин Чамбов, директор на дирекция в Агенцията по горите.Като собственик на инсталация за производство на енергия от биомаса Манол Тодоров от Силистра определи темата за биомасата като изключително важна за България. „В страната ни се изхвърлят огромни количества биомаса на регламентирани и нерегламентирани сметища“, подчерта той. „Необходимо е да се помисли в посока за облекчаване и отпадане на допълнителните изисквания при кандидатстване с проекти по програми. Изключително трудно е да се реализират проекти по програми, свързани с оползотворяването на биомасата“, призова бизнесменът.В дискусията се включиха представители на всички заинтересовани страни, включително държавни, областни и общински администрации, представители на бизнеса и експерти.Събитието се организира в рамките на проект „Регионални политики за устойчива биоенергия - BIO4ECO“ по програма на ЕС. Водещ партньор е Горският технологичен център на Каталуния, Испания, а партньор от българска страна е Изпълнителната агенция по горите.\n\n\n                    ", "date": "2017.11.24", "title": "Горим 3 млн. кубика дърва в стари печки"}
{"url": "http://www.monitor.bg/a/view/35865-%D0%9F%D1%80%D0%BE%D1%81%D1%82%D1%80%D0%B5%D0%BB%D1%8F%D0%BD%D0%B8%D1%8F%D1%82-%D0%B2-%D0%B3%D0%BB%D0%B0%D0%B2%D0%B0%D1%82%D0%B0-%D1%81%D1%82%D1%83%D0%B4%D0%B5%D0%BD%D1%82-%D0%BD%D1%8F%D0%BC%D0%B0%D0%BB-%D0%BF%D0%B0%D1%80%D0%B8-%D0%B4%D0%B0-%D1%81%D0%B8-%D0%BF%D0%BB%D0%B0%D1%82%D0%B8-%D0%B8%D0%B7%D0%BF%D0%B8%D1%82/", "text": "\n                    Студентът Александър от Стопанската академия „Д.А.Ценов“ в Свищов, който бе открит вчера след обяд прострелян в главата между селата Хаджидимитрово и Совата, е на бил на 30-годишна възраст, съобщиха от Областната дирекция на полицията.\n\nПушката, която е намерена до тялото му, е негова и е законно притежавана, уточнява \"Блиц\". Водещата версия е, че става въпрос за самоубийство. Тялото било намерено от местни хора до лек автомобил „Ауди“, собственост на баща му. Студентът, който следва туризъм по магистърска програма бил в неизвестност от понеделник. Тогава е трябвало да се яви на изпит в академията. Той обаче нямал пари да си плати таксата и така и не се явил на въпросния изпит. От 20 ноември близките му нямали никаква вест от него.\n\n \n                    ", "date": "2017.11.24", "title": "Простреляният в главата студент нямал пари да си плати за изпит"}
{"url": "http://www.monitor.bg/a/view/27895-%D0%94%D0%B0-%D0%BD%D0%B5-%D0%B1%D1%8A%D1%80%D0%B7%D0%B0%D0%BC%D0%B5-%D1%81-%D1%80%D0%B5%D1%88%D0%B5%D0%BD%D0%B8%D0%B5-%D0%B7%D0%B0-%D0%BC%D0%B0%D0%BA%D0%B5%D0%B4%D0%BE%D0%BD%D1%81%D0%BA%D0%B0%D1%82%D0%B0-%D1%86%D1%8A%D1%80%D0%BA%D0%B2%D0%B0-%D1%82%D0%BE-%D1%89%D0%B5-%D0%B5-%D0%B7%D0%B0-%D0%B2%D0%B5%D0%BA%D0%BE%D0%B2%D0%B5/", "text": "По канон МПЦ следва да се обърне за вдигане на схизмата към синода в Белград, защото се е отцепила от сръбската църква\n                    - По канон тя следва да се обърне към църквата, от която е излязла, т.е. към синода в Белград. Не бива да забравяме, че преди петнадесетина години Сръбската православна църква изпрати в Македония като свой архиепископ Йоан Вранишковски, който беше преследван като предател и затварян в македонските затвори. Между тези две църкви има тежнения, но това не означава, че има неща, които не могат да бъдат преодолени.От една страна, македонската е излязла от лоното на Сръбската православна църква, а от друга – двете имат различен итендитет, който може да бъде преодолян с течение на времето. В същото време в по-старо време македонците имат много по-близки традиции и обичаи с българския народ. Ето защо въпросът за вдигане на схизмата трябва да бъде разгледан от всички православни църкви, включително и сръбската.Роден е на 17 януари 1978 г. в Стара ЗагораЗавършва Пловдивската духовна семинария „Св. св. Кирил и Методий” и Богословския факултет в Софийския университет „Св. Климент Охридски”Подстриган е за монах в Клисурския манастирПо искане на митрополит Николай от 1 май 2007 г. е назначен за протосингел на Пловдивската митрополия. По предложение на Пловдивския митрополит Николай на 23 март 2008 г. е хиротонисан за епископ в пловдивския храм „Св. Марина” и назначен за негов викарий, като е изпратен на служение в СмолянОт юни 2010 г. е назначен за викарий на Западно и Средноевропейския митрополит. На 27 октомври 2013 г. е избран за митрополит на Западно и Средноевропейската епархия на БПЦ и представител на БПЦ в Брюксел \n\n\n                    ", "date": "2017.11.24", "title": "Да не бързаме с  решение за македонската църква, то ще е за векове"}
{"url": "http://www.monitor.bg/a/view/89442-%D0%A8%D1%83%D0%BB%D1%86-%D0%B2%D1%81%D0%B5-%D0%BF%D0%B0%D0%BA-%D1%89%D0%B5-%D0%B3%D0%BE%D0%B2%D0%BE%D1%80%D0%B8-%D0%9C%D0%B5%D1%80%D0%BA%D0%B5%D0%BB/", "text": "\n                    След срещата си с държавния глава Франк-Валтер Щайнмайер, председателят на Германската социалдемократическа партия Мартин Шулц е изразил готовност да участва в разговори за разрешаването на политическата криза в Германия.По думите на генералния секретар на партията Хубертус Хайл, срещата между Шулц и Щайнмайер е продължила около осем часа. На нея е присъствал и министърът на външните работи Зигмар Габриел. „ГСДП е твърдо убедена, че е необходимо да се разговаря. ГСДП няма да се изключи от преговорите“, заяви Хайл, като допълни, че социалдемократите ще очакват следващите стъпки, които германският президент ще предложи за извеждане на страната от внезапната криза, в която навлезе в нощта срещу понеделник, 20 ноември, когато свободните демократи на Кристиан Линднер отхвърлиха възможността за коалиция с консерваторите.Преди това федералният правосъден министър Хайко Маас, също социалдемократ, разкри, че партийното ръководство е обсъждало дали да оттегли категоричния отказ за влизане в нова голяма коалиция със Съюза (ХДС/ХСС).\n\n\n                    ", "date": "2017.11.24", "title": "Шулц все пак ще говори Меркел"}
{"url": "http://www.monitor.bg/a/view/8258-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-24-%D0%BD%D0%BE%D0%B5%D0%BC%D0%B2%D1%80%D0%B8-%D0%BF%D0%B5%D1%82%D1%8A%D0%BA/", "text": "\n                    Събуждате се с някакво озарение как да подредите деня, какво и кого да изключите и включите в плановете си. Уредете стабилизиращи работата ви срещи и разговори, търсете нови партньорства, затвърдете старите. Следобед навлизате в рисков период, особено ако не контролирате изказванията и си позволите повече алкохол. Ще бъдете провокирани да „изплюете камъчето”, а това ще ви постави в неблагоприятна позиция, ще доведе до лични забележки и критика. Внимавайте къде оставяте компрометиращи материали.Работа-4Пари-5Любов-5Късмет-4Здраве-4 Тежък ден за родените в първата декада. Всяко прегрешение ще има своите последствия. Законът ще ви санкционира при неспазване на правила и предписания. На работното място очаквайте колективна атака. Нищо да не се афишира преди да е станало факт. Следобед навлизаме в деня на петела. Не споделяйте важна информация, особено ако засяга трети лица. Счупен домашен съд е лош знак. Внимавайте какво си пожелавате, защото ще се сбъдне, а после може да се чудите как да се отървете от него или от нея.Работа-4Пари-5Любов-4Късмет-5Здраве-4 Навлизате в успешен период. Ще разберете скривани информации и ще направите своя ход преди този на конкуренцията. Използвайте силата на колектива за уреждане на лични интереси и битки. Очаквайте вест от чужбина. До вечерта обстановката се натяга от непремерените реплики на околните. Не взимайте отношение, за да запазите връзката и с двете спорещи страни. Ако вземете страна, ще се дистанцирате от важни за бъдещето ви хора. Ще ви провокира прекалената приказливост и желанието да се похвалите.Работа-5Пари-4Любов-5Късмет-5Здраве-5 Разчитайте на интуицията, търсете начин за обединение на хора и интереси. Не играйте несвойствени роли, особено свързани с компроматна война и силови блокажи. Каквото си пожелаете до утре на обед ще се сбъдне и ще стане основа за бъдещите ви действия и връзки. Не забравяйте, че този ден сбъдва благите пожелания, а тези, които вредят се връщат като бумеранг. Следете знаците на съдбата и не лъжете. Ще се очудите колко бързо лъжата ще се разкрие или ще се превърне в истина. Пазете си личните данни.Работа-4Пари-5Любов-6Късмет-4Здраве-4 Днес всеки има лъвски помисли и амбиции, дори и да не е от вашата зодия. Интересите ви ще се сблъскат с тези на силни и опасни противници. Ще ви трябват много усилия и дипломатичност, за да постигнете своето. Не си позволявайте работа и любов на едно място. Един непремерен жест или реплика може да ви извадят от играта и да ви вкарат в компроматни войни. От обед до утре на обед се изолирайте от светския шум, не правете изявления и не разкривайте картите си пред напроверени хора. Пазете си документацията.Работа-5Пари-5Любов-4Късмет-4Здраве-5 Трудно ще се измъкнете от влиянието на околните в личните ви и професионални дела. Движете се в позната среда и не допускайте странични намеси в новата си работа или предмет на дейност. Винаги, когато си позволите работа в екип енергията започва да тече от вас към некадърниците. Затова днес бъдете с равностойни и доказани във времето партньори. Не споделяйте нищо излишно, особено касаещо идеите, от които възнамерявате да печелите в бъдеще. Тази вечер сте на път към приключение, което ще се помни.Работа-5Пари-4Любов-5Късмет-5Здраве-4 Един вдъхновен ден, в който може да получите просветление за работата и личните ви връзки. Ще ви търсят и от чужбина с предложения и покани. Не чакайте, сами с обадете на приятелите и стиковайте намеренията си за предстоящите празници. Ден за резервации и оформяне на групата, с която ще работите или ще се събирате за поредния купон. Следете знаците на съдбата и тази вечер си позволете да изживеете някакво проключение. Внимавайте с алкохола и стимулантите, не правете забележки, не споделяйте свои и чужди тайни.Работа-4Пари-5Любов-5Късмет-5Здраве-4 Очертават се пътувания и отсъствия, които ще ви позволят да изживеете нещо вълнуващо. Бъдете сигурни, че и тези, които оставяте сами няма да скучаят. Днес бумерангът на изневерите се връща, случват се събития, които могат да ви променят местожиеенето и средата и да ви насочат към странични връзки. Желанието да изживеете нещо вълнуващо ще се плаща. Внимавайте какво си пожелавате тези вечер, защото ще се сбъдне и ще промени живота ви. Не вредете с думи и дела. Изтривайте от телефона компрометиращите факти.Работа-4Пари-5Любов-6Късмет-4Здраве-5 Имате два дни, в които да пробвате нова тактика по отношение на лични и професионални връзки. Уговорете срещите си до обед. Следобед провокациите ще са повече, а съдействието по-малко. Ще се реагира болезнено на лични забележки и критика, ще се разменят остри реплики. Започвайте такива дела, които бързо ще приключат. Не афиширайте нищо, което планирате за бъдещето. Желанието да се похвалите ще ви изиграе лош номер. Организирайте пътувания, но планирайте да се върнете в неделя преди обед.Работа-5Пари-6Любов-5Късмет-4Здраве-5 Севетът на деня е да се чувствате с развързани ръце, но да не развързвате езика. Действайте активно в посока на амбициите си, без да давате излишна информация на тези, с които влизате в контакт. Не слагайте тигана преди да сте уловили рибата. Очертават се възможности за пътувания и покани от чужбина, които може да се провалят, ако конкурентите ви разберат. Не унищожавайте квитанции и бележки, ще ви потрябват. Денят не е благоприятен за вадене на зъб. Не е нужно и да захапвате някого на болното място.Работа-5Пари-5Любов-5Късмет-4Здраве-4 Луната навлиза във вашия знак и до вечерта сключва пречупващ аспект с планетата на правото и закона Юпитер. Бъдете внимателни при пътувания. Не си позволявайте да влизате в конфликти. Движете се по линята на най-малкото съпротивление. Внимавайте какво си пожелавате до утре на обед. Тенденцията е да се сбъдват благите пожелания. Тази вечер ще ви донесе изкушения, които ще се плащат в бъдеще. Движете се в позната среда. Изневерите в тези дни ще имат по-големи последствия, отколкото преполагате.Работа-5Пари-5Любов-4Късмет-4Здраве-5 Днес плувате в морето на интуицията, усещате неща, които остават скрити за околните, а това ще ви помогне да постигнете максималното в ситуацията. Останете неми като риба за своите и чужди тайни. Ще ви се предлагат изкушаващи варианти, особено в любовта и връзките. Пожелайте си нещо и ще го имате. Изискването е да не вредите никому, така че пожелайте на враговете щастие и късмет, но по-далече от вас. Планирайте пътувания. Ще изживеете вълнуващи моменти, ако откриете своя човек в множеството.Работа-5Пари-4Любов-6Късмет-5Здраве-4 Излизате от лична година деветка, в която много неща и връзки в живота ви са приключили, но сте имали и възможност да оберете плодовете на дълги години старание. 2018 г. ще бъде година-репер и ориентир за бъдещето ви. Всичко предприето ще ви изведе на по-добри позиции в личния живот и в бизнеса. Тръсете нови варианти и пътища за развитие. Каквото си пожелаете тази вечер ще се сбъдне.Родените в интервала 11 ноември -1 декември попадат в скритата зодия на Змиеносеца, която управлява скрито съдби и души и в която се смята, че се прераждат атлантите. Родените днес ще правят пророчества, които ще се сбъдват. Може да работят за тайни служби. Част от работата и живота им няма да се афишира. Тези деца са мост към бъдещето.Заченатите днес ще живеят в синхрон с природата и ще използват нейните сили. Ще пътуват много, ще имат лични интереси в различни части на света.\n\n\n                    ", "date": "2017.11.24", "title": "Хороскоп за 24 ноември, петък"}
{"url": "http://www.monitor.bg/a/view/85922-%D0%95%D0%B4-%D0%A8%D0%B8%D0%B9%D1%80%D1%8A%D0%BD-%D0%B8%D1%81%D0%BA%D0%B0-%D0%B4%D0%B0-%D1%81%D0%BD%D0%B8%D0%BC%D0%B0-%D0%B1%D0%BE%D0%BB%D0%B8%D0%B2%D1%83%D0%B4%D1%81%D0%BA%D0%B0-%D0%B7%D0%B2%D0%B5%D0%B7%D0%B4%D0%B0-%D0%B2-%D0%BA%D0%BB%D0%B8%D0%BF/", "text": "\n                    Британският певец Ед Шийрън призна, че е омагьосан от културата в Индия, след като проведе няколко концерта там. \"Гледал съм няколко боливудски филма, слушал съм песните им, впечатлен съм от някои актьори. С удоволствие бих направил нещо в този стил и бих работил с боливудска звезда\", разкрива изпълнителят на Sing. Сред актьорите, които Шийрън би искал да заснеме в някой от клиповете си, е Шах Рук Хан, когото българите познаваме от визитата му у нас през 2015 г.В София звездата засне филма си „Голямо сърце“. Режисьор на заглавието бе Рохит Шети, а по време на престоя си в столицата, Хан посети алеята на художниците до сградата на Светия Синод и НДК.\n\n\n                    ", "date": "2017.11.24", "title": "Ед Шийрън иска да снима боливудска звезда в клип"}
{"url": "http://www.monitor.bg/a/view/1938-%D0%A4%D1%83%D1%82%D0%B1%D0%BE%D0%BB-ufc-%D0%B8-%D1%85%D0%BE%D0%BA%D0%B5%D0%B9-%D0%BD%D0%B0-%D0%BB%D0%B5%D0%B4-%D0%B2-%D1%83%D0%B8%D0%BA%D0%B5%D0%BD%D0%B4-%D0%BF%D1%80%D0%BE%D0%B3%D1%80%D0%B0%D0%BC%D0%B0%D1%82%D0%B0-%D0%BD%D0%B0-%D0%9C%D1%82%D0%B5%D0%BB/", "text": "\n                    Футбол от четири първенства, смесени бойни изкуства от UFC и най-интересните сблъсъци от NHL ще могат да видят зрителите на Mtel Sport 1 и Mtel Sport 2 през уикенда.Началото ще бъде дадено още в петък следобед по Mtel Sport 1 с втория мач от индийската авантюра на Димитър Бербатов. От 16.30 ч. той и неговите съотборници от \"Керала Бластърс\" ще се опитат да запишат първа победа за сезона в домакинството си срещу новосъздадения отбор на \"Джамшедпур\".В събота от 17.00 ч. по Mtel Sport 1 футболните фенове ще могат да проследят на живо дербито на град Донецк от украинското първенство между \"Олимпик\" и гранда \"Шахтьор\".Малко по-късно, от 20.45 на същата честота, е интригуващият сблъсък от холандската Ередивизи между \"Грьонинген\" и шампиона \"Фейенорд\", който изпитва сериозни затруднения от началото на кампанията и ще търси задължителен успех.В неделния ден, в два последователни двубоя – от 13.30 ч. и от 15.30, Mtel Sport 2 ще излъчи пряко и двубоите на другите два гранда от Ниската земя. В първия мач \"Аякс\" приема \"Рода\", а във втория – лидерът \"ПСВ Айндховен\" гостува на \"Екселсиор\".Поредният кръг на руската Премиер лига също предлага доста интересни сблъсъци. В неделя от 13.00 ч. по Mtel Sport 1 \"Рубин\" посреща ЦСКА (Москва) с Георги Миланов в състава. Голямото дерби обаче е в понеделник, когато от 18.30 шампионът \"Спартак\" Москва с Ивелин Попов посреща втория във временното класиране \"Зенит\".Феновете на свободните боеве ще могат да гледат в пряко излъчване поредната UFC галавечер от китайския град Шанхай. Ключовият сблъсък за този уикенд е между британската легенда Майкъл Биспинг и американеца Келвин Гастелъм. Денят е събота, началото – 14.00 ч. по Mtel Sport 2.Програмата в Националната хокейна лига на Северна Америка този уикенд е благосклонна към европейските зрители, като предлага цели четири двубоя с ранен начален час. В петък от 20.00 \"Бостън Брюинс\" приема шампиона \"Питсбърг Пенгуинс\", а от 24.00 Александър Овечкин и неговия \"Вашингтон Кепитълс\" гостуват на лидера в NHL – \"Тампа Бей Лайтнинг\". И двата двубоя са пряко в ефира на Mtel Sport 2.В неделната вечер от 20.00 ч. същият канал ще излъчи на живо сблъсъкът между \"Каролина Хърикейнс\" и \"Нешвил Предатърс\", а хокейната уикенд програма се закрива с мача между \"Ню Йорк Рейнджърс\" и \"Ванкувър Кaнъкс\" в 21.00 по Mtel Sport 1.\n\n\n                    ", "date": "2017.11.24", "title": "Футбол, UFC и хокей на лед в уикенд програмата на Мтел"}
{"url": "http://www.monitor.bg/a/view/73159-%D0%92%D1%81%D0%B8%D1%87%D0%BA%D0%B8-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8-%D0%B8-%D0%BA%D0%BB%D0%B0%D1%81%D0%B8%D1%80%D0%B0%D0%BD%D0%B5-%D0%BE%D1%82-%D0%B8%D0%B3%D1%80%D0%B0%D0%BD%D0%B8%D1%82%D0%B5-%D1%81%D0%BD%D0%BE%D1%89%D0%B8-%D0%BC%D0%B0%D1%87%D0%BE%D0%B2%D0%B5-%D0%B2-%D0%9B%D0%B8%D0%B3%D0%B0-%D0%95%D0%B2%D1%80%D0%BE%D0%BF%D0%B0/", "text": "\n                    Астана – Виляреал 2:3, Макаби (ТА) - Славия (Пр) 0:2Класиране:1. Виляреал 10:5 11\n2. Славия 6:5 8\n3. Астана 9:7 7\n4. Макаби 0:8 1Следващи срещи: Славия (Пр) – Астана, Виляреал – Макаби (ТА) Партизан - Йънг Бойс 2:1, Шкендербеу - Динамо (К) 3:2Класиране:1. Динамо 11:8 10\n2. Партизан 7:5 8\n3. Шкендербеу 5:8 5\n4. Йънг Бойс 5:73Следващи срещи: Йънг Бойс – Шкендербеу, Динамо (К) – Партизан.Брага – Хофенхайм 3:1, Лудогорец - Истанбул 1:2Класиране:1. Брага 8:6 10\n2. Лудогорец 6:4 8\n3. Истанбул 5:7 5\n4. Хофенхайм 7:9 4Следващи срещи: Истанбул – Брага, Хофенхайм - Лудогорец Милан - Аустрия (В) 5:1, АЕК - Риека 2:2Класиране:1. Милан 13:4 11\n2. AEK 6:5 7\n3. Аустрия 9:16 4\n4. Риека 9:12 4Следващи срещи: Риека – Милан, Аустрия (В) - АЕК Евертън - Аталанта 1:5, Лион - Аполон 4:0Класиране:1. Аталанта 13:4 11\n2. Лион 11:3 11\n3. Аполон 5:11 3\n4. Евертън 4:15 1Следващи срещи: Аполон – Евертън, Аталанта - Лион Локомотив (М) - Копенхаген 2:1, Шериф - Злин 1:0Класиране:1. Шериф 4:2 9\n2. Локо (М) 7:4 8\n--------------------\n3. Копенхаген 5:3 6\n4. Злин 1:8 2Следващи срещи: Копенхаген – Шериф, Злин – Локомотив (М). Лугано - Апоел (БШ) 1:0, Виктория - Стяуа 2:0Класиране:1. Стяуа 8:5 10\n2. Виктория 11:8 9\n-------------------------\n3. Лугано 7:10 6\n4. Апоел 5:8 4Следващи срещи: Стяуа – Лугано, Апоел (БШ) - Виктория БАТЕ Борисов - Цървена звезда 0:0, Кьолн - Арсенал 1:0Класиране:1. Арсенал 8:4 10\n2. Кьолн 7:7 6\n-------------------------\n3. Цървена звезда 2:2 6\n4. БАТЕ Борисов 6:10 5Следващи срещи: Арсенал – БАТЕ Борисов, Цървена звезда - Кьолн Коняспор - Марсилия 1:1, Залцбург - Витория (Г) 3:0Класиране:1. Залцбург 7:1 11\n2. Марсилия 4:4 7\n-------------------------\n3. Коняспор 3:5 5\n4. Витория 4:8 4Следващи срещи: Витория – Коняспор, Марсилия - Залцбург Йостерзунд - Заря 2:0, Атлетик (Б) - Херта 3:2Класиране:1. Йостерзунд 7:3 10\n2. Атлетик 6:5 8\n-------------------------\n3. Заря 3:7 6\n4. Херта 5:6 4Следващи срещи: Херта – Йостерзунд, Заря - Атлетик Ница - Зулте-Варегем 3:1, Лацио - Витес 1:1Класиране:1. Лацио 10:4 13\n2. Ница 12:6 9\n-------------------------\n3. Зулте-Варегем 5:11 4\n4. Витес 4:10 2Следващи срещи: Витес – Ница, Зулте-Варегем - Лацио Зенит - Вардар 2:1, Розенборг - Реал Сосиедад 0:1Класиране:1. Зенит 14:4 13\n2. Реал Сосиедад 15:3 12\n-------------------------3. Розенборг 5:10 4\n4. Вардар 2:19 0Следващи срещи: Реал Сосиедад – Зенит, Вардар - Розенборг \n\n\n                    ", "date": "2017.11.24", "title": "Всички резултати и класиране от играните снощи мачове в Лига Европа"}
{"url": "http://www.monitor.bg/a/view/17311-59-%D0%BC%D0%BB%D0%BD-%D0%BB%D0%B5%D0%B2%D0%B0-%D0%B2-%D0%B4%D0%B6%D0%B0%D0%BA%D0%BF%D0%BE%D1%82%D0%B8%D1%82%D0%B5-%D0%B7%D0%B0-%D1%82%D0%B8%D1%80%D0%B0%D0%B6-94/", "text": "\n                    Обща сума към 5,9 млн. лева се събира в джокпотите на игрите от тото 2 за тираж №94 на БСТ. В \"6 от 49\" натрупаните пари пораснаха с нови 58 191,87 лв. за последните 3 дни и достигнаха 2 332 804,48 лв. Очаква се към тях да се прибавят още към 70 000, като си има предвид, (е интересът към неделните тиражи и по-голям. В \"6 от 42\" има 367 313,78 лв. и вероятно ще се увеличат с още към 20 000. В \"5/50 - 1/12 Зодиак\" си чакат непроменящите се 3 млн. лева., а в \"Тото Джокер\", където в два поредни тиража няма уцелени тройки, се натрупаха 48 417,35 лева.Най-голямата печалба в тираж №93 пък е 13 156,20 лева. Тя е от петица за 13 156,20 лева във второ теглене на \"5 от 35\" и тройка за 2,30 лв. Улучени със с фиш с 3 комбинации плюс 4 за \"джокера\" за 2,80 лв. Петиците на тази стойност са 4 - по 2 в двете тегления. Една от тези в първо падна с 3+1 комбинации за 1,70 лв.В \"6от 49\" двама късметлии достигнаха на една цифра от джакпота, но трябваше да се задоволят с петици по 9698,70 лева. Едната от тях беше улучена заедно с четворка за 56,60 л. с 2 комбинации за 1,70 лв. \"6 от 49\": Числа - (7, 9, 11, 45, 48, 49); 6 - няма, 5 - 2 по 9698,70 лв., 4 - по 56,60 лв., 3 - по 3,40 лв.; ДЖАКПОТ: 2 332 804,48 лв.\"6 от 42\": Числа - (2, 7, 17, 23, 25, 38); 6 - няма, 5 - 13 по 692,30 лв., 4 - по 25,40 лв., 3 - по 2,30 лв.; ДЖАКПОТ: 367 313,78 лв.\"5 от 35\": I теглене - (6, 10, 18, 22, 23); 5 - 2 по 13 156,20 лв., 4 - по 73,30 лв., 3 - по по 3,40 лв.; II теглене - (2, 12, 13, 14, 28); 5 - 2 по 13 156,20 лв., 4 - по 112,90 лв., 3 - по 4,20 лв.\"5/50 - 1/12 Зодиак\": Числа - (6, 26, 27, 30, 33); Зодия 9 - Стрелец; 5+1 - няма, 5 - няма, 4+1 - няма, 4 - 4 по 500,00 лв., 3+1 - 21 по 100,00 лв,. 3 - 174 по 10,00 лв., 2+1 - по 5,00 лв., 1+1 - по 1,50 лв., 2 - по 1,00 лв., 0+1 - по 1,00 лв.; ДЖАКПОТ: 3 000 000,00 лв.\"Тото Джокер\": Позиции - (1, 2, 3); Цифри - (7, 1, 3); 3 - няма, 2 - 562 по 44,00 лв.; ДЖАКПОТ: 48 417,35 лв.\"Рожден ден\": Година 81, месец 01, дата 09, ден 2; I група - няма, II - няма, III - 2 по 196,20 лв., IV- 2 по 12,60 лв., V - 8 по 30,70 лв., VI - 4 по 49,00 лв., VII - 27 по 9,10 лв., VIII - 20 по 9,80 лв., IX - 34 по 8,70 лв., X . 83 по 4,10 лв., XI - по 2,00 лв., ХII - по 2,40 лв., XIII - по 1,90 лв., XIV - по 1,30 лв., XV - по 1,30 лв.; ДЖАКПОТ: 1324,08 лв.\n\n\n                    ", "date": "2017.11.24", "title": "5,9 млн. лева в джакпотите за тираж №94"}
{"url": "http://www.monitor.bg/a/view/45996-16-%D1%82%D0%B8%D0%BC%D0%B0-%D0%B2%D0%B5%D1%87%D0%B5-%D1%81%D0%B0-%D0%B2-%D1%81%D0%BB%D0%B5%D0%B4%D0%B2%D0%B0%D1%89%D0%B0%D1%82%D0%B0-%D1%84%D0%B0%D0%B7%D0%B0/", "text": "\n                    „Аталанта“, „Лион“ и „Милан“ постигнаха разгромни победи и се класираха за 1/16-финалите на Лига Европа кръг преди края на груповата фаза.„Евертън“ капитулира пред бързите атаки на „Аталанта“ на полупразния \"Гудисън Парк\" и падна с 1:5. Брайън Кристанте (12 и 64 мин.), Робин Госенс (86) и Андреас Корнелиус (88 и 90) се разписаха за италианците. Единственият гол за домакините бе дело на Сандро Рамирес в 71-ата минута, а в началото на второто полувреме техният вратар Роблес спаси дузпа, бита от Алехандро Гомес.„Аполон“ (Лимасол) имаше теоритичен шанс да остане в борбата за едно от първите две места, но се провали тотално при гостуването на „Лион“ - 0:4. „Милан“ разгроми с 5:1 „Аустрия“ (Виена) и също се класира за фазата на елиминациите.Молдовският „Шериф“ (Тираспол) е на път да постигне историческо класиране. Футболистите на Роберто Бодрин победиха като домакин с 1:0 „Злин“ с попадение на Жайро още в началото на мача и са начело на групата.„Партизан“ (Белград) победи „Йънг Бойс“ с 2:1 и така продължава в следващата фаза, което не му се бе случвало от 13 години насам.Общо 16 отбора се класираха за елиминациите преди последния кръг на 7 декември. Това са: „Арсенал“, „Аталанта“, „Брага“, „Динамо“ (Киев), „Стяуа“, „Лацио“, „Лион“, „Милан“, „Ница“, „Йостерзунд“, „Партизан“ (Белград), „Виктория“ (Пилзен), „Реал Сосиедад“, „Залцбург“, „Виляреал“ и „Зенит“ (Санкт Петербург).\n\n\n                    ", "date": "2017.11.24", "title": "16 тима вече са в следващата фаза"}
{"url": "http://www.monitor.bg/a/view/66775-%D0%A8%D0%B5%D1%84%D1%8A%D1%82-%D0%BD%D0%B0-%D0%A3%D0%95%D0%A4%D0%90-%D0%A0%D0%B0%D0%BD%D0%BE-%D0%B5-%D0%B7%D0%B0-%D0%B2%D0%B8%D0%B4%D0%B5%D0%BE-%D0%BF%D0%BE%D0%B2%D1%82%D0%BE%D1%80%D0%B5%D0%BD%D0%B8%D1%8F%D1%82%D0%B0/", "text": "\n                    Президентът на Европейската футболна централа (УЕФА) Александър Чеферин е категоричен, че още не е дошло времето за въвеждането на системата за видео повторенията в помощ на съдиите (VAR), в това число и на предстоящото световно първенство по футбол в Русия.„Още е твърде рано, каза той. – Наясно съм, че навлизането на видео помощта за съдиите във футбола е само въпрос на време. Но в това отношение аз си оставам консервативен. Съдията трябва да си остане съдия, а не робот, в това число и на световното първенство в Русия догодина.”В началото на март миналата година Международният съвет на футболните асоциации, отговарящ за измененията на правилата на играта, одобри тестването на системата за видео помощ на съдиите. Системата беше изпитана на световното клубно първенство през 2016 г. в Япония, както и на Купата на Конфедерациите това лято в Русия.В момента системата за видео помощ се използва в първенствата на Германия и Италия.\n\n\n                    ", "date": "2017.11.24", "title": "Шефът на УЕФА: Рано е за видео повторенията"}
{"url": "http://www.monitor.bg/a/view/81366-%D0%A5%D0%B5%D1%80%D0%BE-%D0%92%D1%81%D0%B8%D1%87%D0%BA%D0%BE-%D0%B5-%D0%B2-%D0%BD%D0%B0%D1%88%D0%B8%D1%82%D0%B5-%D1%80%D1%8A%D1%86%D0%B5/", "text": "Дяков разколебан дали да остане в „Лудогорец“\n                    Наставникът на „Лудогорец“ Димитър Димитров призна, че е много разочарован след поражението от „Истанбул“ с 1:2 в последното домакинство от група „С“ на Лига Европа. „Орлите“ изпуснаха втори пореден шанс у дома да си гарантират участие в следващата фаза и вече са на 2 точки зад лидера „Брага“, който елиминира „Хофенхайм“ от играта след успех с 3:1. Така те ще се нуждаят поне от точка при гостуването си в Германия на 7 декември.\"Яд ме е! Болно ми е! През второто полувреме играхме много добре, но това е футболът, приемаме нещата. Щастието ни беше обърнало гръб, при втория им гол имаше рикошет, трябваше малко повече шанс и късмет, но го има това във футбола. Не виня момчетата за нищо, те се раздадоха. В Германия трябва да играем така, че да е равен поне. Всичко е в нашите ръце“, сподели Херо след мача.Играчите на шампиона също бяха разочаровани не само от резултата, но и от тактиката в мача. Според тях „орлите“ никога не са започвали защитно, а когато са атакували от първата минута, винаги са имали успех.„Загубихме мача през първото полувреме. Играхме много зле, чакахме другия отбор. Това не е нашият стил. Дори и срещу ПСЖ не играхме така. Ние винаги играем напред, с мисъл за победа. Когато играем атакуващо, мачът е друг - съперникът има страх и респект. Мисля, че ако бяхме започнали така, резултатът щеше да е друг”, обяви голмайсторът за „орлите“ Марселиньо. Мнението му бе подкрепено и от Козмин Моци: „Трябваше да играем цял мач като последните 45 минути“.Победата на турския тим в Разград го остави в играта за класиране за 1/16-финалите. „Истанбул“ е на 3 т. зад „Лудогорец“ и при успех над „Брага“ у дома ще се надяват на загуба на „орлите“ в Германия, за да продължат.„Доволни сме. „Лудогорец“ беше лидер в класирането, а ние му нанесохме първа домакинска загуба в турнира. Този мач беше страхотен опит за нашия отбор, от който отсъстваха няколко ключови футболисти. Хубавото е, че запазихме шансове да продължим напред в турнира\", заяви треньорът на „Истанбул“ Абдулах Авджъ.Най-недоволен от ситуацията след мача в Разград бе капитанът на домакините Светослав Дяков, който отново остана на резервната скамейка. \"Един мач играя, един - почивам. Tова не ми харесва, заяви Дяков. - Надявам се „Лудогорец“ да продължи да разчита на мен, макар и понякога да играя за втория отбор. И все пак се чувствам разколебан и не съм решил какво ще е бъдещето ми\", допълни 33-годишният футболист, чийто договор с шампионите изтича следващото лято. \n\n\n                    ", "date": "2017.11.24", "title": "Херо: Всичко е в нашите ръце"}
{"url": "http://www.monitor.bg/a/view/10795-%D0%9F%D0%B8%D0%BB%D0%BE%D1%82%D0%B8%D1%82%D0%B5-%D0%BD%D0%B5%D0%B4%D0%BE%D0%B2%D0%BE%D0%BB%D0%BD%D0%B8-%D0%BE%D1%82-%D0%BD%D0%BE%D0%B2%D0%B8%D1%82%D0%B5-%D0%B1%D0%BE%D0%BB%D0%B8%D0%B4%D0%B8-%D0%B7%D0%B0-2018%D0%B0/", "text": "През следващия сезон отборите ще избират между 7 вида гуми\n                    Неделната Гран при на Абу Даби ще е последното състезание във Формула 1 с болиди, каквито сме свикнали да виждаме. Защото от догодина се въвежда задължителната допълнителна защита на кокпита Halo. Става въпрос за конструкция с формата на ютия, която трябва да предпазва по-добре пилотите в случай на инцидент.\n\n„Това ще е последното състезание, в което колите ни ще са красиви, заяви спечелилият вече титлата с \"Мерцедес\" Люис Хамилтън. – Догодина ще приличаме на шофьори на автобуси. Феновете едва ли ще се зарадват много, но трябва да приемем решението в името на сигурността. А и колите ще станат с най-малко 6 кг по-тежки.”\n\nСедналият до него на пресконференцията ас на \"Ферари\" Себастиан Фетел не беше чак толкова краен. „Догодина колите ни със сигурност ще изглеждат различно, каза той. – Сега със сигурност са по-красиви, но ще трябва да свикнем с това.”\n\nСега всички очакват първите тестове през февруари и март 2018-а, когато всички болиди трябва да са оборудвани с Halo. Тя вече се произвежда от 2 фирми за отборите във Формула 2 и сериите GP3, където е задължителна. Цената на парче варира от 15 000 до 30 000 швейцарски франка.\n\nТочно по 2 млн. франка ще трябва да платят догодина всички отбори на „Пирели” за доставката на гуми. „Солистът” от Милано представи вчера в пустинята два нови модела. От догодина тимовете ще могат да избират между 7 вида. Двата нови са „хиперсофт” и „ултрахард”.\n\nИ един любопитен експеримент на новите собственици на Формула 1 – „Либърти Медия” в опит да решат проблема със звука на автомобилите. За да постигнат по-реалистичен рев на двигателите, поне по телевизията, те монтираха микрофон в ауспуха на болида „Форс Индия” на Серхио Перес. Уредът се разтопи от жегата, но отговорните за нововъведението обещаха по-нататъшни експерименти догодина.\n\nНа тренировките в Абу Даби шампионът Хамилтън даде най-добро време - 1:37,877 мин. във втората сесия. Той беше по-бърз с 0,149 сек. от Себастиан Фетел. Трети стана Кими Райконен с \"Ферари\". В сутрешната сесия първи с 1:39,006 мин. беше Фетел, следван от Хамилтън на 0,120 сек.\n                    ", "date": "2017.11.24", "title": "Пилотите недоволни от новите болиди за 2018-а"}
{"url": "http://www.monitor.bg/a/view/83265-%D0%A0%D0%BE%D0%B1%D0%B8%D0%BD%D1%8C%D0%BE-%D0%BF%D0%BE%D0%BB%D1%83%D1%87%D0%B8-%D0%B4%D0%B5%D0%B2%D0%B5%D1%82-%D0%B3%D0%BE%D0%B4%D0%B8%D0%BD%D0%B8-%D0%B7%D0%B0-%D0%B8%D0%B7%D0%BD%D0%B0%D1%81%D0%B8%D0%BB%D0%B2%D0%B0%D0%BD%D0%B5/", "text": "Бразилецът никога няма да влезе зад решетките\n                    Бившият нападател на националния отбор на Бразилия и италианския „Милан” Робиньо е бил осъден на девет години затвор за участие в групово изнасилване, съобщава в. Gazzetta dello Sport. Присъдата срещу 33-годишния футболист е произнесена след задочен процес в Милано.\n\nИнцидентът с участието на Робиньо се е случил на 22 януари 2013 г. в дискотека в Милано, където, по данни на следствието, той и петима други мъже са поругали 22-годишна девойка от Албания. Те първо напили момичето до безпаметност, след което се възползвали сексуално от него в един от гардеробите на заведението. Отделно от ефективната присъда Робиньо и съучастниците му ще трябва да платят на дамата и по 60 000 евро обезщетение.\n\nПрез 2009 година футболистът, който тогава играеше за английския „Манчестър Сити”, също беше заподозрян в изнасилване, но тогава беше оправдан заради липса на доказателства.\n\nВ момента 33-годишният Робиньо живее в Бразилия, където защитава цветовете на местния „Атлетико Минейро”. Адвокатът на футболиста вече заяви, че отхвърля всички обвинения и има твърдото намерение да обжалва присъдата.\n\n„Коментирайки информацията за инцидента, за който се твърди, че е станала преди няколко години, ние вече заявихме, че Робиньо отхвърля всички обвинения, четем в изявление на адвокатката на футболиста Алиса Аля на страницата на кантората й в социалната мрежа Инстаграм. – Той изобщо не е участвал в подобно безобразие. Вече сме предприели всички юридически мерки по обжалването на съдебното решение на първа инстанция.”\n\nСпоред преобладаващото мнение, Робиньо обаче никога няма да влезе в италиански затвор. Първо, защото Бразилия няма практиката да предава свои граждани на чуждестранно правосъдие. Освен това италианците биха могли да поискат подобно нещо едва след като делото срещу футболиста мине през всички възможни инстанции. Робиньо е двукратен шампион на Бразилия с тима на „Сантос” и н Испания в състава на „Реал”. Освен това той е носител и на титлата в Италия с „Милан”. В актива си той има 99 мача и 28 гола с националния отбор на Бразилия, с който два пъти е печелил Купата н Конфедерациите.\n                    ", "date": "2017.11.24", "title": "Робиньо получи девет години за изнасилване"}
{"url": "http://www.monitor.bg/a/view/42677-%D0%98%D1%80%D0%B0%D0%BA%D1%87%D0%B0%D0%BD%D0%BA%D0%B8-%D1%89%D0%B5-%D0%B2%D0%B4%D0%B8%D0%B3%D0%B0%D1%82-%D1%89%D0%B0%D0%BD%D0%B3%D0%B8-%D1%81-%D1%85%D0%B8%D0%B4%D0%B6%D0%B0%D0%B1/", "text": "\n                    На състезателките по вдигане на тежести от Иран ще бъде позволено да участват в международни състезания. Президентът на федерацията по тежка атлетика на страната Али Моради обяви, че вече има създаден женски комитет по този спорт.\n\n„Създадохме женски комитет във Федерацията по тежка атлетика на Иран, каза началникът. Имаме талантливи спортистки, които са с голяма работоспособност, както и мъжете ни. Надявам се, че в най-близко бъдеще те ще могат да участват в международни шампионати в специални екипи за мюсюлмански спортистки.”\n\nИранците се решиха на тази стъпка цели шест години след като международната федерация повдигане на тежести IWF позволи на спортистите да се състезават с традиционен ислямски хиджаб.\n\n„Това е много важна новина за Иран, където тежката атлетика е на най-високо равнище при мъжете и на нулево при жените”, коментира шефът на IWF Атила Адамфи.\n                    ", "date": "2017.11.24", "title": "Иранки ще вдигат щанги с хиджаб"}
{"url": "http://www.monitor.bg/a/view/64402-%D0%A8%D0%B5%D1%84-%D0%BD%D0%B0-%D0%A4%D0%98%D0%91%D0%90-%D0%BD%D0%B0-%D0%BC%D0%B0%D1%87%D0%B0-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%A4%D0%B8%D0%BD%D0%BB%D0%B0%D0%BD%D0%B4%D0%B8%D1%8F/", "text": "\n                    Генералният секретар на ФИБА Свят Патрик Бауман пое ангажимент да присъства на мача от световните квалификации между България и Финландия в зала \"Арена Ботевград\" днес от 19.00 ч. В четвъртък Бауман проведе среща с министър-председателя на България Бойко Борисов, на която беше обсъден проблемът между ФИБА и Евролигата. Несъгласуваността в спортните им календари не позволява на националните състезатели, участващи в мачовете от турнира, да се включат в квалификациите на националните си отбори.\n\nПроблемът засегна пряко и България. Звездата на тима ни Александър Везенков до последно беше под въпрос за квалификациите, докато американецът с български паспорт Дий Бост не получи разрешение от клубния си тим \"Жалгирис\".\n\nОбщо 32 отбора от Европа се борят за 12 места на баскетболния мондиал през 2019 г. в Китай. Те са в 8 групи по 4, като първите 3 продължават в следващата фаза, където 24-те ще бъдат в 4 нови групи. Мачовете в тях ще се играят през септември и ноември 2018 г. и февруари 2019-а.\n\nМеждувременно тимът на \"Барселона\", без Везенков в състава си, разгроми с 89:67 т. в 9-ия кръг на Евролигата \"Макаби\" (Тел Авив). Влезлият като резерва от скамейката финландец Петери Копонен вкара 20 т. за каталунците, а Раким Сандърс добави 18. Преди срещата в \"Палау Блауграна\" легендата на \"Барса\" Хуан Карлос Наваро получи огромни почести при честването на 20-години с екипа на каталунския тим. В залата имаше специална хореография, а много звезди и от футболния тим и бивши играчи и ръководители уважиха юбилея му.\n                    ", "date": "2017.11.24", "title": "Шеф на ФИБА - на мача България - Финландия"}
{"url": "http://www.monitor.bg/a/view/69288-%D0%A3%D0%B2%D0%B5%D0%BB%D0%B8%D1%87%D0%B8%D1%85%D0%B0-%D0%B4%D0%B2%D0%BE%D0%B9%D0%BD%D0%BE-%D0%BF%D1%80%D0%B8%D1%81%D1%8A%D0%B4%D0%B0%D1%82%D0%B0-%D0%BD%D0%B0-%D0%9F%D0%B8%D1%81%D1%82%D0%BE%D1%80%D0%B8%D1%83%D1%81/", "text": "\n                    Параолимпийският шампион по лека атлетика Оскар Писториус ще трябва да престои в затвора цели 13 години и половина. Това стана ясно, след като наложеното му вече наказание беше увеличено с повече от два пъти. Върховният апелативен съд на ЮАР вдигна чувствително присъдата на 31-годишния бивш бегач, който е осъден за убийството на бившата си приятелка Рева Стеенкамп - на 14 февруари 2013 г.\n\nПрисъдата на южноафриканеца всъщност е 15 години, но от тях се приспада времето, което той вече прекара в затвора. До разглеждането на делото от Върховния апелативен съд се стигна, след като прокуратурата обжалва първоначалната шестгодишна присъда на Оскар Писториус.\n\nНосителят на шест златни, един сребърен и един бронзов медали от параолимпийски игри застреля тогавашната си приятелка Стеенкамп през вратата на банята. През цялото време той твърдеше, че я е помислил за крадец.\n\nПисториус вече излежа 10 месеца, след което мярката бе заменена с домашен арест. После се стигна до обжалването от страна на прокуратурата, която прецени, че първоначалната присъда е твърда лека. Самият той не беше в съдебната зала при произнасяне на новата присъда. Семейството на Стеенкамп пък обяви, че е доволно от нея.\n                    ", "date": "2017.11.24", "title": "Увеличиха двойно присъдата на Писториус"}
{"url": "http://www.monitor.bg/a/view/81482-%D0%9F%D0%BE%D0%B4%D1%80%D0%B5%D0%B6%D0%B4%D0%B0%D1%82-%D0%BC%D0%B5%D0%B1%D0%B5%D0%BB%D0%B8-%D0%BE%D1%82-%D0%A5%D0%86%D0%A5-%D0%B2-%D0%B8-200-%D0%BA%D0%BE%D1%81%D1%82%D1%8E%D0%BC%D0%B0-%D0%B7%D0%B0-%D0%BE%D0%BF%D0%B5%D1%80%D0%BD%D0%B0-%D0%BF%D1%80%D0%B5%D0%BC%D0%B8%D0%B5%D1%80%D0%B0/", "text": "\n                    Специално издирени и закупени мебели от ХІХ в и над 200 впечатляващи с красотата си костюма ще видят меломаните на премиерата на мюзикъла „Сиси – душата на императрицата“ , с който ще бъде открито 48-то издание на фестивала за оперно изкуство и балет в Стара Загора.Режисьор на българо-австрийската продукция, която представя произведението за първи път в пълната му версия, е директорът на старозагорския оперен театър Огнян Драганов. Той призна, че подготовката му е започнала преди две години. „Тази премиера е дългоочаквана, с една голяма предварителна инвестиция на усилия от страна на целия състав на операта, ръководена от директора Огнян Драганов. Със 100 000 лв е подпомогнала поредното издание на феста общинската хазна.“, коментира зам. кметът Иванка Сотирова.ФОБИ се осъществява с подкрепата на Министерството на културата, под патронажа на австрийския посланик у нас  Роланд Хаузер и със съдействието на музикално-продуцентска къща „ Холендер-Калкис“- Виена, уточни артистичният директор на трупата Веселина Кацарова. Тя  припомни, че през изминалите вече 5 десетилетия във фестивала са участвали Николай Гяуров, Райна Кабаиванска, Анна Томова-Синтова, Гена Димитрова, Николай Гюзелев,  Стефка Минева, Христина Ангелакова и мн. др. звезди.Веднъж на пет години (1974, 1979, 1984 и 1989) в рамките на фестивала се е  провеждал и национален преглед на оперните театри, на който са били отличавани  най-добрите автори, трупи, постановъчни екипи и изпълнители.В програмата на 47-то издание са включени малко познатата опера на Хендел „Алчина“/ съвместна продукция на НМА „Проф. Панчо Владигеров“ и музикален и художествен частен университет – Виена/; „Норма” на варненската опера, „Лебедово езеро“ в изпълнение на старозагорските балетисти и с участието на солисти от Мариинския театър .На финала , който е на 9 декември, предстоящото  председателство на България на Съвета на ЕС ще бъде отбелязано с бетховеновата „ Девета симфония“ в изпълнение на Софийска филхармония, филхармоничен хор „Светослав Обретенов” и хора на старозагорската опера под диригентството на Найден Тодоров. Солисти ще бъдат Беса Лугичи – сопран, Мирослава Йорданова – мецосопран, Ивайло Михайлов – тенор и Ивайло Джуров – бас.\n\n\n                    ", "date": "2017.11.24", "title": "Мебели от ХІХ в и 200 костюма за оперна премиера   "}
{"url": "http://www.monitor.bg/a/view/49405-%D0%91%D1%80%D0%BE%D0%B8%D0%BC-%D0%B4%D0%BE-80-%D0%BB%D0%B2-%D0%B7%D0%B0-%D0%B7%D0%B2%D0%B5%D0%B7%D0%B4%D0%B0-%D0%BD%D0%B0-%D0%9C%D0%B5%D1%82%D1%80%D0%BE%D0%BF%D0%BE%D0%BB%D0%B8%D1%82%D1%8A%D0%BD-%D0%B2-%D0%A1%D0%BE%D1%84%D0%B8%D1%8F/", "text": "Томас Хемпсън ще излезе на сцената заедно със Софийска филхармония и диригента Павел Балев\n                    Най-популярните арии от опери, оперети и мюзикъли на Моцарт, Гуно, Верди и др. ще присъстват в програмата на концерта на най-популярния баритон в САЩ у нас. Томас Хемпсън ще даде тон за песен за първи път на българска територия на 14 декември, а на сцената в зала „България“ гърба му ще пазят музикантите от Софийска филхармония. Начело с диригентската палка ще застане Павел Балев, за когото\n\n\n \n\n\n\n\n\n\n \n\nБългаринът дирижира концертната програма на Хемпсън и на световните оперни сцени.\n\nНад 170 албума, и повече от 80 роли – така можем накратко да опишем кариерата на прочутия баритон в цифри. На сцената той е партнирал, както на оперната прима Анна Нетребко, така и на българската гордост зад граница Соня Йончева. За да чуем виртуозните изпълнения на американеца от първа ръка пък ще трябва да заплатим от 50 до 80 лв., като пропуските за концерта се котират в мрежата на Eventim.\n\n62-годишният баритон е носител на множество отличия, сред които „Грами“, „Жива легенда“, връчено му от Конгреса на САЩ. Бил е номиниран общо шест пъти за най-известните музикални отличия зад океана, а\n\n\n \n\n\n\n\n \n\nНосител е на Ордена на изкуствата и книгата във Франция, Австрийския медал на изкуствата и науките и титлата “Камерзенгер” на Виенската опера. На рафта си с отличия Хемпсън намира място още за четири статуетки от най-значимите награди за класическа музика “Ехо Класик”, почетен член е и на Кралската музикалната академия в Лондон.\n                    ", "date": "2017.11.24", "title": "Броим до 80 лв. за звезда на „Метрополитън“ в София"}
{"url": "http://www.monitor.bg/a/view/32276-%D0%A2%D0%BE%D0%BD%D0%B8-%D0%A1%D1%82%D0%BE%D1%80%D0%B0%D1%80%D0%BE-%D0%B3%D0%BE%D1%81%D1%82%D0%B8-150-%D1%81-%D0%B1%D0%B0%D0%BA%D0%BB%D0%B0%D0%B2%D0%B0-%D0%B8-%D0%BA%D0%B0%D1%84%D0%B5/", "text": "\n                    Над 150 меломани се стекоха на фенсрещата, която Тони Стораро организира в новооткрития си наргиле бар. Изпълнителят на „Ако една звезда си“ нагости посетителите с чай, турско кафе, хапки и баклава, като не пропусна да си щракне селфи с всеки един ентусиаст. Сред подаръците, които Човека глас бе подготвил за феновете си, бе новият му диск на гръцки език - I zoi mou, придружен от автограф на звездата.\n\nХора от цялата страна пропътуваха разстоянието до София, за да се срещнат със своя любимец. Така, например, момиче с физически недъг пристигна с родителите си от Плевен, като в края на вечерта получи и целувка от певеца. „Аз я познавам, тя е идвала и на морето, във Варна заради мен. Тези, истинските почитатели ме радват най-много. Да видя блясъка в очите им, когато ме прегърнат, носят ми подаръци... Чувствам се повече зареден, отколкото уморен, макар че отделих над три часа и се постарах да обърна внимание на всеки, за да не си тръгне никой разочарован“, категоричен е Стораро.\n                    ", "date": "2017.11.24", "title": "Тони Стораро гости 150 с баклава и кафе"}
{"url": "http://www.monitor.bg/a/view/57834-%D0%A1%D1%82%D0%BE%D1%8F%D0%BD%D0%BA%D0%B0-%D0%9C%D1%83%D1%82%D0%B0%D1%84%D0%BE%D0%B2%D0%B0-%D0%BA%D1%80%D0%BE%D0%B8-%D0%91%D0%B8%D0%B7%D0%BD%D0%B5%D1%81-%D0%BD%D0%B0-%D0%B2%D0%B8%D1%81%D0%BE%D0%BA%D0%B8-%D1%82%D0%BE%D0%BA%D1%87%D0%B5%D1%82%D0%B0/", "text": "\n                    Голямата българска актриса Стоянка Мутафова ще забавлява феновете си с лични истории от сцената и личния си живот по време на среща на дамския клуб „Бизнес на високи токчета“ в София. Госпожа Стихийно бедствие ще бъде специален гост на събитието, което ще се проведе на 5 декември в столичен клуб. Заедно с нея пред гостите ще излезе и дъщеря й – Мария Грубешлиева-Муки, с която комедийната прима ще представи последната й книга „Добър вечер столетие мое“ (изд. Catch a Story). В нея почти 96-годишната актриса говори със свои думи, записвани с диктофон от Муки, за събития от детството си до днес, на фона на почти век от историята на България. Тя разказва за любовите си, за партньорството си с други титани - Парцалев, Калоянчев, Невена Коканова, и откровено разкрива случки от живота си, които никога досега не са ставали достояние на публиката, сподели най-близкият й човек – авторката Мария Грубешлиева.Още днес двете ще представят биографичната книга в Пловдив, като входът за събитието е свободен с цел всеки, който пожелае, да се докосне до примата на родния театър, да се снима с нея и да получи автограф. Утре Мутафова и Муки ще се срещнат с феновете и в Стара Загора.\n\n\n                    ", "date": "2017.11.24", "title": "Стоянка Мутафова крои „Бизнес на високи токчета“"}
{"url": "http://www.monitor.bg/a/view/86119-%D0%9A%D0%B5%D0%BB%D1%8A%D0%BD-%D0%9B%D1%8A%D1%86-%D1%81%D0%B5-%D0%BE%D0%B6%D0%B5%D0%BD%D0%B8/", "text": "\n                    Холивудският актьор Келън Лъц каза заветното „да“ на приятелката си Британи Гонзалес. Жокер за добрата новина дадоха младоженците, като споделиха в Инстаграм кадър, на който държат паспортите си с надпис „Г-н и Г-жа“. \"Денят на благодарността е любимият ми празник. Опитвам се да съм благодарен и да се радвам на всекиго и всичко в ежедневието. Тази година беше най-добрата и съм много благодарен да поема към всички предизвикателства в живота с най-добрия си приятел и съпруга-мечта\", написа под снимката актьорът, който нашумя покрай ролята си на Емет от вампирската сага „Здрач“.\n\nПодробности около сватбата влюбените все още пазят в тайна. Известно е единствено, че Британи е взела фамилията на съпруга си – Лъц.\n\n\"Винаги сме искали да сключим брак на интересно място. Пътуваме много, а и такава ми е работата. . . Обичаме залезите, така че очевидно мястото трябва да гледа на запад. . . Проучваме постепенно. Не е лесно да се намери плаж, гледащ на запад, който да е подходящ\", загатна преди време звездата.\n\nБългарските киномани помнят актьора и от посещението му у нас през 2013 г., когато той работи по филмите \"Непобедимите 3” и \"Херкулес: Легендата продължава”. „Гледката от София беше страхотна! Градът приличаше на малък Лас Вегас и Маями в едно! А след като прекарах три дни тук, съм още по-убеден в думите си”, обясни тогава Лъц. По време на престоя си в България, актьорът трогна любителите на животните , като дари пари за спасяването на 500 бездомни кучета от приюта край Богров.\n                    ", "date": "2017.11.24", "title": "Келън Лъц се ожени"}
{"url": "http://www.monitor.bg/a/view/20800-%D0%90%D0%BD%D0%B4%D1%80%D0%B5-%D0%A2%D0%BE%D0%BA%D0%B5%D0%B2-%D0%BE%D0%BF%D0%B8%D1%82%D0%B2%D0%B0-%D1%80%D0%BE%D0%B4%D0%BE%D0%BF%D1%81%D0%BA%D0%BE-%D1%87%D0%B5%D0%B2%D0%B5%D1%80%D0%BC%D0%B5-%D0%BD%D0%B0-%D0%9C%D0%BE%D0%BC%D1%87%D0%B8%D0%BB%D0%BE%D0%B2%D0%B0%D1%82%D0%B0-%D0%BA%D1%80%D0%B5%D0%BF%D0%BE%D1%81%D1%82/", "text": "\n                    Шеф Андре Токев ще опита автентично родопско чеверме в село Река по време на премиерния епизод на „Ловци на храна“, който ще бъде излъчен в неделя от 12.30. Любезният домакин Замфир ще посрещне водещите – Токев и Събин Ранков, в планинска вила и ще им приготви апетитното ястие. Той ще сподели с кулинарите, че тайната на вкусното месо е то да престои поне ден преди печене, след това да се осоли и зашие с мека тел. Приятелят му – Захари ще допълни, че особено важно е да се поддържа определена скорост на въртене, за да не загори и периодично да се намазва с лойта на животното, за да не изсъхне.\n\nМеждувременно шеф Токев ще се разходи и до Момчиловата крепост, разположена на 1215 метра височина. Според преданията Момчил войвода е бил защитник на Родопите, а с исполинския си ръст от над 2 метра е респектирал османците и си е спечелил прозвището „минарето“. Стопанисвал е мандра в полите на планината, а според легендите е изградил и млекопровод с каменни тръби.\n                    ", "date": "2017.11.24", "title": "Андре Токев опитва родопско чеверме на Момчиловата крепост"}
{"url": "http://www.monitor.bg/a/view/21069-%D0%9F%D0%BB%D0%B0%D0%BC%D0%B5%D0%BD-%D0%91%D0%BE%D0%BD%D0%B5%D0%B2-%D1%81%D0%BD%D0%B8%D0%BC%D0%B0-%D0%BA%D0%BB%D0%B8%D0%BF-%D0%BD%D0%B0-%D1%81%D0%BA%D0%B0%D0%BB%D0%B0%D1%82%D0%B0-%D0%BD%D0%B0-%D1%81%D0%B0%D0%BC%D0%BE%D1%83%D0%B1%D0%B8%D0%B9%D1%86%D0%B8%D1%82%D0%B5/", "text": "\n                    Falling From Grace е заглавието на новата авторска композиция на Пламен Бонев, по-познат с псевдонима си Plamen De La Bona. Видеото на песента, описваща сблъсъка на тъмните сили с доброто, е също негово дело, а кадрите са заснети в лондонско студио и известната като скалата на самоубийците Beachy Head, висока 162 метра над океана.\n\nКлипът е наситен с многообразие на персонажи и образи, които олицетворяват човешките грехове – похот, алчност и гняв на които се противопоставят човешките добродетели - целомъдрие, щедрост и търпение.\n\nБонев работи в България до 2000 година, когато заминава за Лондон. В британската столица той продължава музикалните си кариера и образование. Тази година той завоюва нов успех - стигна до четвъртфинала в The Voice Of Finland („Гласът на Финландия“), а с изпълнението си на Bamboleo (Gipsy Kings), българинът изправи на крака публика и жури.\n                    ", "date": "2017.11.24", "title": "Пламен Бонев снима клип на скалата на самоубийците"}
{"url": "http://www.monitor.bg/a/view/19890-%D0%9C%D0%B0%D0%BA%D1%81%D0%B8%D0%BC-%D0%95%D1%88%D0%BA%D0%B5%D0%BD%D0%B0%D0%B7%D0%B8-%D0%B4%D0%B8%D1%80%D0%B8%D0%B6%D0%B8%D1%80%D0%B0-%D0%B4%D0%B2%D0%B0-%D0%BA%D0%BE%D0%BD%D1%86%D0%B5%D1%80%D1%82%D0%B0-%D1%81-%D1%84%D0%B8%D0%BB%D0%BC%D0%BE%D0%B2%D0%B0-%D0%BC%D1%83%D0%B7%D0%B8%D0%BA%D0%B0-%D0%BD%D0%B0-%D0%94%D0%B6%D0%BE%D0%BD-%D0%A3%D0%B8%D0%BB%D1%8F%D0%BC%D1%81/", "text": "\n                    Маестро Максим Ешкенази пристигна в България, за да се включи в репетициите за два големи концерта от зимния цикъл на Фортисимо Фамилия - “Музиката на Джон Уилямс”. След великолепно начало с “Лешникотрошачката” на Чайковски пред пълната зала “България” и над 100 правостоящи деца и родители, семейният фестивал за класическа музика Фортисимо Фамилия и Софийска филхармония вече се готвят за космическо-приключенска сага с музиката на големия съвременен композитор Джон Уилямс, който е сред най-известните, награждавани и успешни творци на нашето време с над 40 номинации и 5 награди “Оскар”.\n\nЕдва ли има дете или пораснал любител на виртуозната филмова музика, които да не искат да чуят на живо - при това в изпълнение на цял симфоничен оркестър! - култовите теми от филмите, с които расте поколение след поколение: “Междузвездни войни”, “Индиана Джоунс”, “Хари Потър”, “Джурасик парк”, “Сам вкъщи”, “Супермен” и “Извънземното”. Диригент на двата концерта в зала “България” на 7 и 8 декември ще бъде Максим Ешкенази.\n\nМаестро Ешкенази работи с Фортисимо Фамилия пета поредна година: мини-епоха, в която над 200 концерта на Фортисимо Фамилия успяха да срещнат над 70 000 деца и родители с магията на класическата музика. Инициативата се провежда благодарение на Софийска филхармония и Фондация “Америка за България”.\n\n\n \n\n \n                    ", "date": "2017.11.24", "title": "Максим Ешкенази дирижира два концерта с филмова музика на Джон Уилямс"}
{"url": "http://www.monitor.bg/a/view/30412-%D0%91%D0%B8%D0%B2%D1%88-%D0%B2%D0%B8%D1%86%D0%B5%D0%BF%D1%80%D0%B5%D0%BC%D0%B8%D0%B5%D1%80-%D1%81-%D0%BD%D0%BE%D0%B2-%D1%81%D0%B1%D0%BE%D1%80%D0%BD%D0%B8%D0%BA-%D1%80%D0%B0%D0%B7%D0%BA%D0%B0%D0%B7%D0%B8/", "text": "\n                    Сборник „Осмият ден от седмицата“ издаде бившият вицепремиер и министър на образованието Даниел Вълчев. Представянето на цикъла нови разкази събра на едно място интелектуални, политици и студенти на проф. Вълчев, като буквално спука по шевовете зала 42 на НДК. „Осмият ден от седмицата не е проблем на календара, а въпрос на усещане. Той е символ на нуждата, а и на способността на човек да се откъсне от ритъма и от рамката на календара и да остане сам със своите си мисли и преживявания. Всеки от тези осем нови разказа е заченат и износен през осмите дни от моите седмици. Това лято разказите само се родиха“, подчерта той. Актьорът Христо Гъбров изчете два от разказите, а своите впечатления от творчеството на Даниел Вълчев представи през видеообръщение и шефът на КС Борис Велчев.\n                    ", "date": "2017.11.24", "title": "Бивш вицепремиер с нов сборник разкази"}
{"url": "http://www.monitor.bg/a/view/33512-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-25-%D0%BD%D0%BE%D0%B5%D0%BC%D0%B2%D1%80%D0%B8-%D1%81%D1%8A%D0%B1%D0%BE%D1%82%D0%B0/", "text": "\n                    Не започвайте от сутринта с приказките и разправиите кой какво е направил или не за другите и за семейството. Може да се изпокарате и да си развалите отношенията с важните хора в живота ви. Следобед обстановката се успокоява, идват извиненията и жестовете на помирение, но горчивината ще остане и ще се скрие в сянката на изчакването на момента, когато ще има повод пак да се обвинявате един друг. Пътувайте, идете на релаксиращи и лечебни места. Днес може да си намерите и приготвите лекарство за тежка болест.Внимавайте какво си пожелавате днес, за да не се чудите после как да се отървете от пожеланото. Действа вербалната магия. Подбирайте думите си, не казвайте и не обещавайте това, което не можете да изпълните. Може да изпаднете в неприятни положения и до вечерта да търсите начин за извинение. Започвайте само такива дела, които бързо ще приключите. Ако се разберете, планирате или започнете дълготраен проект, нещата ще се развалят във времето и полза няма да имате. Обличайте се добре и спазвайте диета.Пожелайте си нещо. Денят сбъдва благите ни пожелания, а злите се връщат като бумеранг. Денят е благоприятен за пътувания, за огледи на терени и имоти, за срещи и разговори, които ще ви дадат нови идеи и възможност да прецените ситуацията от друга гледна точка. Не пропускайте благоприятната възможност да се сдобрите с тези, с които времето или грешният ви избор са ви разделили. Кажете си, че всичко неприятно искате да остане в миналото. Сънищата от тази вечер ще покажат какво е истинското ви предназначение.В този ден се включват фините енергии. Започваме да чувстваме и да мислим много по-вдъхновено, с разбиране и съчувствие към околните и близките. Имате възможност да стопите ледовете, да привлечете сърцата, които прибързано сте дистанцирали. Започнатото сутринта трябва да се довърши вечерта. Ще се отворят нови пътища, ще се променят плановете ви за утре, но отношенията ви ще навлязат в много по-благоприятна, лечебна и приятелска фаза. Не пропускайте добрата възможност да си простите взаимно греховете.Ще се наложи да влезете в несвойствена среда. До обед може да имате доста главоболия в общуването и личните връзки. Очаквайте сблъсъци на интереси и мнения. Никой няма да отстъпва. Може да се кажат тежки думи. Който не може да работи вербално, по-добре да замълчи и да преглътне това, което го е подразнило. Скандалите от този ден може да се разширят и да донесат и здравословни проблеми. Вечерта не се събирайте в непозната компания. Приберете се навреме. Не нарушавайте закона, обещания и предписания.Внимавайте какво си пожелавате. В момент на афект може да кажете и да направите неща, за които да съжалявате. Дистанциите ще се увеличат, може да излезете прибързано от важна връзка, приятелство или благоприятна за вас среда. Точно днес не взимайте отговорни решения. Съдбата ще ви даде знак тази вечер. Вероятно е да сънувате сън, в който да видите истинското си предназначение и посоката, която трябва да следвате. Денят е добър за пътувания и командировки. Не оставяйте друг да се грижи за делата и любовта ви.Днес може да разберете скривани от вас неща. Някой ще си изпусне нервите и ще ви съобщи нещо важно. Може да изживеете някакво приключение, да влезете в нова среда и да срещнете нови хора, които за дълго ще останат в живота ви. Съдбата ви дава знаци, които ще ви насочат към истински важните за вас хора. Може да намерите лечебно място или нужното лечение и лекарство за проблемите, които имате. Обмислете живота и отношенията си. Мислено изгорете в пламъка на свещ всичко вредно и разболяващо. Ден за прошка.Ще ви е трудно, ще правите и ще ви правят забележки. Може да се скарате още на закуска и до вечерта да увеличите дистанциите. Преглътнете обидите, не бъдете толкова язвителни към околните. Пощадете и себе си, проведете лечения, откажете се от вреден навик. Нищо важно да не се започва и казва, особено под властта на негативни емоции. Вървите към кармични срещи и изневери. Не продавайте за жълти стотинки приятелството и любовта. Изчакайте, в следващите два дни ще намерите правилната посока и избор.До обед властва денят на петела. Пощадете го, не включвайте в закуската си яйца. Внимавайте в изказванията. Не е нужно да правите излишни коментари. Счупен домашен съд е лош знак. Не поемайте излишни рискове, не участвайте в опасни състезания и конкурси. Повишава се рискът от престъпления, а в утрешния ден навлизате в кризисен период поради направения избор. Добре е да си останете у дома. Проведете диети и лечебни процедури, обърнете внимание на близките си. Изпълнете дадените обещания.Ден на кармични срещи и разговори, променящи връзки и отношения. Не бъдете многословни. Затваряйте си устата и не стойте на проветриво място. Може да настинете, да кажете и да направите нещо, което е могло да си спестите. До обед провокациите ще са на всяка крачка. Не се поддавайте, не споделяйте свои и чужди тайни. Организирайте пътувания и срещи на място. Не ползвайте посредници при преговори. Не се знае кой как представя нещата. Опитайте да научите всичко от първоизточника. Стопете дистанциите.Който днес владее магията на словото, ще има късмет придобивки и печалби, ще привлече приятелства и връзки, които ще му служат и ще го подкрепят в бъдеще. Бъдете дипломатични и немногословни. Всичко, което кажете и си пожелаете, ще се сбъдне и ще стане истина. Не лъжете, независимо какво ще ви коства това. Тенденцията е лъжата също да става истина. Съберете се с приятели, радвайте се на живота и се постарайте да облекчите положението на близките си. Простете прегрешенията. Не отхвърляйте протегнатата ръка.Може да убедите някого да ви съдейства и в следващите дни ще извлечете максимални ползи. Не вредете с действия и изказвания. Ден за размисъл, за лечение, за сдобряване и съвместни усилия за преодоляване на конфликтите. На никаква цена не лъжете. Всичко, което се каже и се пожелае днес, ще се сбъдне. Не проклинайте, за да не ви застигне бумерангът на болестите. Вечерта ще предложи варианти за сдобряване или за изневери, които ще увеличат дистанциите и ще ви разделят от досегашните ви партньори.Личната ви година е единица. Всичко, което сте предприели и ще започнете до Коледа, ще ви донесе късмет, нова работа, придобивки и екстри в личния живот. На сключените в момента договори ще се опрете в следващата година. Навлизате в отлив, намалете темпото и изискванията към себе си и другите.Родените днес имат отредена роля на умиротворител, но не е изключено заради тях да пламват и свещени войни. Могат да разделят и да сдобряват. Животът им ще бъде тясно свързан с масовата карма. Ще бъдат известни личности и ще оказват влияние в живота на много хора.Заченатите днес ще пътуват много, ще са тясно свързани с природата, ще живеят дълги години при чужди хора и ще променят начина на живот на други общности. Не бива да лъжат.\n\n\n                    ", "date": "2017.11.24", "title": "Хороскоп за 25 ноември, събота"}
{"url": "http://www.monitor.bg/a/view/26596-40-%D0%BD%D0%B0-%D1%81%D1%82%D0%BE-%D0%BE%D1%82-%D1%80%D1%83%D1%81%D0%BD%D0%B0%D1%86%D0%B8%D1%82%D0%B5-%D0%BD%D1%8F%D0%BC%D0%B0%D1%82-%D0%BF%D0%B0%D1%80%D0%B8-%D0%B7%D0%B0-%D1%85%D1%80%D0%B0%D0%BD%D0%B0-%D0%B8-%D0%B4%D1%80%D0%B5%D1%85%D0%B8/", "text": "\n                    Близо 40% от руските семейства нямат достатъчно пари за храна и дрехи, сочат данните от социологическо проучване на Висшата школа по икономика в Москва.\n\nПрез септември делът на населението, което определя своето материално положение като лошо или много лошо е бил 23%, което е с 3 на сто повече отколкото през месец май. Процентът на домакинствата, които смятат своя доход за добър е намалял от 17 на 15%. Една трета от руснаците посочват в анкетата, че парите им стигат само за храна.\n                    ", "date": "2017.11.24", "title": "40 на сто от руснаците нямат пари за храна и дрехи"}
{"url": "http://www.monitor.bg/a/view/38860-%D0%9E%D0%B1%D0%B2%D0%B8%D0%BD%D0%B5%D0%BD%D0%B8%D1%82%D0%B5-%D1%81%D0%B0%D1%83%D0%B4%D0%B8%D1%82%D1%81%D0%BA%D0%B8-%D0%BF%D1%80%D0%B8%D0%BD%D1%86%D0%BE%D0%B2%D0%B5-%D1%81%D0%B8-%D0%BA%D1%83%D0%BF%D0%B8%D0%BB%D0%B8-%D1%81%D0%B2%D0%BE%D0%B1%D0%BE%D0%B4%D0%B0%D1%82%D0%B0-%D0%B7%D0%B0-100-%D0%BC%D0%B8%D0%BB%D0%B8%D0%B0%D1%80%D0%B4%D0%B0-%D0%B4%D0%BE%D0%BB%D0%B0%D1%80%D0%B0/", "text": "\n                    Повечето саудитски принцове и милиардери, обвинени в корупция, са се съгласили да предадат част от парите си, за да излязат на свобода, пише в. „Ню Йорк Таймс”.Изданието цитира наследника на престола принц Мохамед бин Салман ал Сауд, който заявява, че проблемът с корупцията в страната е сериозен. През 2015 г. било решено да се съберат данни за корупцията във върхушката и в крайна сметка списъкът от обвинени в подобни прегрешения бил от около 200 имена.„Показахме им всички документи, с които разполагаме и след като се запознаха с тях, 95% от заподозрените решиха да минат без съд и да си платят. Те са готови да предадат част от средствата си или част от активите си в компаниите, които притежават, за да бъдат освободени”, казва престолонаследникът. 1% от обвинените са признати за невинни, а 4% ще доказват невинността си в съда.Според Мухамед бен Салман ал Сауд след антикорупционните действия в хазната на Саудитска Арабия са влезли около 100 милиарда долара.Престолонаследникът на Саудитска Арабия също така нарече върховния лидер на Иран аятолах Али Хаменей \"новия Хитлер в Близкия изток\". Влиятелният саудитски принц, който е и министър на отбраната, казва, че трябва да се противодейства на иранската експанзия под ръководството на аятолаха. \"Поучили сме се от Европа, че помирението не действа. Не искаме новият Хитлер в Иран да повтори в Близкия изток случилото се в Европа\", цитира вестникът думите му. Агенцията припомни, че в началото на май Салман каза, че саудитското сунитско кралство трябва да направи така, че евентуална бъдеща война с шиитски Иран да се води на иранска територия. Али Хаменей заяви от своя страна, че саудитският кралски двор е \"прокълнато дърво\", а ирански представители обвиниха Рияд, че разпространява тероризъм.\n\n\n                    ", "date": "2017.11.24", "title": "Обвинените саудитски принцове си купили свободата за 100 милиарда долара"}
{"url": "http://www.monitor.bg/a/view/3533-%D0%96%D0%B5%D0%BD%D0%B8-%D1%81%D0%B5-%D1%80%D0%B0%D0%B7%D0%BA%D1%80%D0%B0%D1%87%D0%B2%D0%B0%D1%82-%D0%BA%D1%8A%D0%B4%D0%B5%D1%82%D0%BE-%D0%B7%D0%B0%D0%B2%D0%B0%D1%80%D1%8F%D1%82/", "text": "\n                    В социалната мрежа Инстаграм се завъртя поредния шеговит флашмоб, който този път е посветен на широко разкрачените крака. Представителки на т. нар. „нежен пол” се снимат на всевъзможни места с неприлично разкрачени крака, за да изразят протеста си срещу тази типична за мъжете поза. Според привърженичките на акцията мъжете имат ужасния навик да застават така в градския транспорт, по улиците и парковете и изобщо където заварят. Именно по тази причина дамите се подиграват на господата, че заемат по две места, които са предназначени за един единствен човек и по този начин пречат на вътрешния им свят да постигне равенство между половете. В Инстаграм вече могат да се намерят стотици момичета, заели мъжка поза, като цялата акция се нарича „уомънспрединг”.В Ню Йорк от известно време е официално забранено на мъжете да седят с разкрачени крака и това се смята за нарушение на обществения ред, като за целта е предвидена и глоба. Самата дума „менспрединг” бе включена дори в Окфордския речник на английския език.Не е много ясно обаче дали дамите с разкрачени крака на обществени места имат вид на протестиращи или просто изглеждат простовато и някак първосигнално разюздани.\n\n\n                    ", "date": "2017.11.24", "title": "Жени се разкрачват където заварят (СНИМКИ)"}
{"url": "http://www.monitor.bg/a/view/85795-%D0%A5%D0%B0%D0%BB%D1%8E%D1%86%D0%B8%D0%BD%D0%B8%D1%80%D0%B0%D1%89-%D1%84%D1%80%D0%B0%D0%BD%D1%86%D1%83%D0%B7%D0%B8%D0%BD-%D0%BF%D1%80%D0%B5%D0%BA%D0%BE%D1%81%D0%B8-%D0%90%D1%82%D0%BB%D0%B0%D0%BD%D1%82%D0%B8%D0%BA%D0%B0-%D1%81-%D0%B2%D0%BE%D0%B4%D0%BD%D0%BE-%D0%BA%D0%BE%D0%BB%D0%B5%D0%BB%D0%BE/", "text": "Основното лакомство било мед от преди половин век\n                    Френски активист прекосил Атлантическия океан, като се хранил съзнателно само с продукти с изтекъл срок на годност, и получил халюцинации, съобщи Лента.Пътешествието от Париж до Ню Йорк отнело на 29-годишния Батист Дюбанше 10 месеца. През януари той напуснал френската столица и прекосил с велосипед Франция и Испания. В Мароко активистът се преместил в лодка, задвижвана с педали. На нея той прекосил Атлантическия океан и стигнал до Маями, САЩ. От там той поел към Ню Йорк с велосипед.По пътя Дюбанше се хранел с леща, чийто срок на годност бил изтекъл преди девет години, ориз, развален от 2011 г., и мед, закупен преди около 50 години. Целта била да покаже колко храна е ненужно изхвърляна.По време на плаването се счупил радарният детектор на пътешественика, който го предупреждавал за приближаващи кораби. Затова на мъжа се наложило да се буди на всеки 20 минути и да проверява дали не го грози опасност от сблъсък с други плавателни съдове.В океана започнали и халюцинациите му. Обикновено виждал хора във водата и чувал гласове. Французинът си обяснява това с недоспиването и продължителното време, прекарано сам.Активистът призна, че си е мечтал за нормална храна. \"Пицата, която изядох, когато стигнах сушата, ми достави голямо удоволствие\", каза той. Мъжът отдавна се бори с ненужното унищожаване на продукти. Той мисли, че храната трябва да се лиофилизира - да се замрази, а след това изсуши и вакуумира. Според него зърнените и насипните продукти изобщо не трябва да имат срок на годност. На сайта Change.org Дюбанше е поместил петиция, която призовава да се откажем от указването на срока на годност на продуктите. Събрал е над 9 хиляди подписа.\n\n\n                    ", "date": "2017.11.24", "title": "Халюциниращ французин прекоси Атлантика с водно колело"}
{"url": "http://www.monitor.bg/a/view/36308-%D0%9D%D0%B0%D0%B9%D0%B1%D0%BE%D0%B3%D0%B0%D1%82%D0%B8%D1%8F%D1%82-%D1%80%D1%83%D1%81%D0%BA%D0%B8-%D0%B4%D0%B5%D0%BF%D1%83%D1%82%D0%B0%D1%82-%D1%81%D0%B5-%D0%BE%D0%BF%D0%BB%D0%B0%D0%BA%D0%B0-%D0%BD%D0%B0-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0-%D0%BE%D1%82-%D0%BF%D1%80%D0%BE%D0%BA%D1%83%D1%80%D0%B0%D1%82%D1%83%D1%80%D0%B0%D1%82%D0%B0/", "text": "\n                    Най-богатият депутат от Думата Андрей Палкин се обърна към генералния прокурор Юрий Чайка да провери запитването на Генералната прокуратура за неговите доходи. За това съобщи самият парламентарист пред Интерфакс, посочвайки, че в запитването има грешки и това може да е основание то да бъде оттеглено от долната камара на парламента. По-рано надзорното ведомство се обърна към Думата с искане да провери съблюдава ли Палкин антикорупционното законодателство. Агенциите уточняват, че депутатът е заподозрян в използване на служебното си положение за лични цели.\n\nМеждувременно премиерът на Русия Дмитрий Медведев подписа разпореждане да съкращаване на квотата за издаване на разрешения за временно пребиваване на чужденци и лица без гражданство. Планира се идната година да бъдат издадени 90 000 такива тапии, което е с 20 000 по-малко от сегашната, предаде Лента.ру. Както се отбелязва в документа, решението е прието, „съобразно миграционната ситуация и икономическото състояние на всеки един регион на страната“.\n\nПаралелно с решението на Министерския съвет, Висшата школа по икономика в Москва публикува резултатите от социологическо проучване, които сочат, че близо 40% от руските семейства нямат достатъчно пари за храна и дрехи. През септември делът на населението, което определя своето материално положение като лошо или много лошо, е бил 23%, което е с 3 на сто повече отколкото през месец май, съобщава РБК. Процентът на домакинствата, които смятат своя доход за добър, е намалял от 17 на 15%. Една трета от руснаците посочват в анкетата, че парите им стигат само за храна. На фона на неутешителната статистика, Министерството на здравеопазването излезе със законодателна инициатива, която ще позволява на магазините и ресторантите да отказват продажбата на алкохол на пияни клиенти. Освен това ведомството предлага в търговските обекти спиртните  напитки да бъдат премахнати от рафтовете с пряко обозрение и да бъдат отделени в специални места, посочват агенциите.\n                    ", "date": "2017.11.24", "title": "Най-богатият руски депутат се оплака на прокуратурата от прокуратурата "}
{"url": "http://www.monitor.bg/a/view/27040-%D0%98%D0%BC%D0%B0-24-%D0%BC%D0%B8%D0%BB%D0%B8%D0%BE%D0%BD%D0%B0-%D0%BD%D0%B0%D1%87%D0%B8%D0%BD%D0%B0-%D0%B7%D0%B0-%D0%BF%D1%80%D0%B0%D0%B2%D0%B5%D0%BD%D0%B5-%D0%BD%D0%B0-%D1%87%D0%B0%D0%B9/", "text": "\n                    Експерти установиха, че съществуват 24 милиона различни начина за приготвянето на чай, съобщи в. \"Дейли мирър\".\n\nИзследователите от университета Нотингам Трент стигнаха до заключението, след като потърсиха причините защо голяма част от хората се затрудняват да приготвят чай за друг, освен за себе си, вкъщи или в офиса. Стана ясно и как предпочитат чая мнозинството от привържениците на напитката.\n\nНай-популярният метод за приготвяне включва 60 секунди варене, добавка от студено полуобезмаслено прясно мляко, три потапяния на торбичката с чай, без захар. Обикновено той се прави от човека, който ще пие чая. Онова, което е решаващо за вкуса на чашата чай, е смесването - дали ще добавите мляко, или не, дали го предпочитате по-слаб, или силен. Според експерта в това се състоят изкуството и науката на приготвянето.\n\nИзследването, поръчано от компания \"Тетли\" по случай 180-годишнината от създаването на бранда, включи формула на математици за всички възможни разновидности при правенето на чаша чай. В уравнението бяха отчетени години на практикуване, тежестта на торбичката за чай, размерът, плътността на листенцата, бистротата и други компоненти.\n\nСтана ясно, че 48 % от хората правят чая си поне минута, като почти една трета от хората във Великобритания смятат, че времето е най-важният фактор. 75 % избират да го пият без захар, а 17 % - с мед или подсладител.\n\nНай-лошите варианти се получават при предозиране на млякото, разкъсване на торбичката с чая или претопляне на напитката в микровълновата.\n                    ", "date": "2017.11.24", "title": "Има 24 милиона начина за правене на чай"}
{"url": "http://www.monitor.bg/a/view/62273-%D0%92%D0%B5%D0%B3%D0%B5%D1%82%D0%B0%D1%80%D0%B8%D0%B0%D0%BD%D1%81%D0%BA%D0%B8-%D0%B1%D1%83%D1%80%D0%B3%D0%B5%D1%80-%D0%BB%D0%B5%D0%BA%D1%83%D0%B2%D0%B0-%D0%BC%D0%B0%D1%85%D0%BC%D1%83%D1%80%D0%BB%D1%83%D0%BA/", "text": "\n                    Австралийско заведение в Сидни предлага вегетариански бургери срещу махмурлук, които почистват целия организъм с помощта на включения в тях активен въглен, пише в. \"Дейли мирър\". Кафенето е собственост на Урсула Заячковски, която го е кръстила \"Риъл граундид\". Бургерите не включват месо в състава си и съдържат прочистващия отровите в организма въглен. Урсула преди време изпитала на остра алергична реакция към животински продукти и станала вегетарианка. Поради тази причина предлагала само постни сандвичи в заведението. Но хитро прибавяла към тях и активния въглен, който освен че неутрализирал токсините, действал като мощно средство за възстановяване след препиване.\n\nВ същото време учени от университета в Мисури, които очевидно не са открили друго поприще за научните си търсения, разделиха пияните хора на четири типажа.\n\nЕкипът направил изследвания с 374 студенти в нетрезво състояние. Тези, които попаднали в категорията \"Хемингуей\", били способни да консумират голямо количество алкохол, без той да ги хване и да предизвика големи промени в личностното им поведение. Те не представляват заплаха за тях и за околните, дори когато прекалят с пиенето.\n\nНо същото не може да се каже за хората, които попадат в категорията \"Доктор Хайд\". Тя е кръстена на романа \"Странният случай с д-р Джекил и мистър Хайд\". В него главният герой е нормален човек, който се превръща в чудовище. Пияните от този вид могат да наранят себе си в пияно състояние и се превръщат в истински кошмар за околните.\n\nВ коренен контраст са представителите на черпещото се братство, категоризирани в раздела \"Мери Попинс\". Те стават весели и любвеобилни, мислят позитивно и не са способни да наранят никого в нетрезво състояние.\n\nВ четвъртата категория \"Смахнатият професор\" по едноименния филм с Еди Мърфи са включени подпийналите, които се впускат във флиртове. Те показват огромни разлики между трезвото си състояние и това след консумация на алкохол. При все това те не са склонни към наранявания.\n                    ", "date": "2017.11.24", "title": "Вегетариански бургер лекува махмурлук"}
{"url": "http://www.monitor.bg/a/view/51343-%D0%A1%D1%8A%D0%BE%D0%B1%D1%89%D0%B5%D0%BD%D0%B8%D0%B5-%D0%B7%D0%B0-%D0%B2%D0%B7%D1%80%D0%B8%D0%B2-%D0%BF%D0%BE%D1%82%D0%BE%D0%BF%D0%B8-%D0%BD%D0%B0%D0%B4%D0%B5%D0%B6%D0%B4%D0%B8%D1%82%D0%B5-%D0%B7%D0%B0-%D0%B8%D0%B7%D1%87%D0%B5%D0%B7%D0%BD%D0%B0%D0%BB%D0%B0%D1%82%D0%B0-%D0%BF%D0%BE%D0%B4%D0%B2%D0%BE%D0%B4%D0%BD%D0%B8%D1%86%D0%B0-%D0%A1%D0%B0%D0%BD-%D0%A5%D1%83%D0%B0%D0%BD/", "text": "\n                    Военноморските сили на Аржентина неофициално са уведомили бащата на моряка Алехандро Таглиапиетро от подводницата „Сан Хуан”, че екипажът е загинал. Това разказа бащата Луис Таглиапиетро пред местната радиостанция „Ред”. С него се свързал началникът на сина му и казал, че на борда на изчезналата на 15 ноември подводница е имало взрив и че „няма оцелели”. Военният потвърдил, че всички на борда са загинали, защото взривът е станал на дълбочина между 200 и 1000 метра, а в такива условия никой няма шанс за спасение. ВМС на Аржентина официално не са обявили, че екипажът на „Сан Хуан” е загинал.Анализите на \"хидроакустичната аномалия\", засечена в района, където се е намирала аржентинската подводница \"Сан Хуан\" в деня на изчезването си, е с характеристиките на експлозия, съобщи в четвъртък аржентинският военноморски флот, цитиран от АФП.Съобщиха ни за \"анормално, кратко, мощно явление с неядрен произход, съответстващо на експлозия\", заяви пред журналисти говорителят на флота Енрике Балби. Няма признаци експлозията да е свързана с нападение, отбеляза говорителят, цитиран от Асошиейтед прес.Балби каза, че информацията, подсказваща експлозия, е подадена от два източника - американските военни и базираната във Виена Международна агенция за атомна енергия (МААЕ), която следи сеизмичната активност по света за признаци на ядрени опити, отбелязва в. \"Ню Йорк таймс\".Аржентинската подводница не е въоръжена с ядрени оръжия и експлозията не може да е свързана с ядрено оръжие, подчерта Балби.Връзката с дизелово-електрическата подводница \"Сан Хуан\" и нейния 44-членен екипаж прекъсна на 15 ноември, припомня ТАСС.По-рано лейтенантът от американските ВМС Лили Хинз каза че необичайният шум, засечен под водата, не може да се свърже с морски обитатели или други звуци с естествен произход в океана. Не е било кит и не е обичаен звук, каза Хинз.Причината за предполагаемата експлозия е неизвестна. Въпреки това търсенето продължава.Новината беше посрещната със сълзи и гняв. Все повече близки и роднини обвиняват властите, че прикриват истината.\n\n\n                    ", "date": "2017.11.24", "title": "Съобщение за взрив потопи надеждите за изчезналата подводница „Сан Хуан”"}
{"url": "http://www.monitor.bg/a/view/42021-%D0%9A%D1%8A%D1%80%D0%B2%D0%B0%D0%B2-%D0%B0%D1%82%D0%B5%D0%BD%D1%82%D0%B0%D1%82-%D1%81-50-%D1%83%D0%B1%D0%B8%D1%82%D0%B8-%D0%B2-%D0%95%D0%B3%D0%B8%D0%BF%D0%B5%D1%82/", "text": "\n                    \n\n\n                    ", "date": "2017.11.24", "title": "Терор по време на петъчната молитва - Кървав атентат с над 235 жерви в Египет (СНИМКИ)"}
{"url": "http://www.monitor.bg/a/view/66228-%D0%A8%D1%83%D0%BB%D1%86-%D0%BF%D0%BE%D0%B8%D1%81%D0%BA%D0%B0-%D0%B2%D1%8A%D1%82%D1%80%D0%B5%D1%88%D0%BD%D0%BE%D0%BF%D0%B0%D1%80%D1%82%D0%B8%D0%B5%D0%BD-%D0%B2%D0%BE%D1%82-%D0%B7%D0%B0-%D0%B1%D1%80%D0%B0%D0%BA-%D1%81-%D0%9C%D0%B5%D1%80%D0%BA%D0%B5%D0%BB/", "text": "Другата седмица ще говорят за коалиция под надзора на президента Щайнмайер\n                    Противно на предизборните си нагласи и категоричната позиция след изборите, че няма да правят коалиция с консерваторите на Ангела Меркел, немските социалдемократи проявиха послушание и разбиране – партията на Мартин Шулц ще преговаря за съставяне на правителство в Германия.\n\nСлед близо 8-часова беседа с президента Франк-Валтер Щайнмайер, Шулц се съгласи да говори с Меркел. \"Голямата коалиция\" (тя и досега управляваше в Берлин) между социалдемократи и християндемократи вече е възможна.\n\nСоциалдемократите наистина изглеждаха твърди, заявяваха, че няма да участват в следващото управление, твърдяха, че ще останат в опозиция, а лидерът Шулц бе по-скоро за „втори дубъл“, на изборите, отколкото да загърби всичко казано по адрес на Ангела Меркел и да седна на масата на преговорите. Безпрецедентната политическа криза, каквато в Берлин не познават от доста десетилетия, обаче принуди да разхлабят съпротивата си. Не малка роля тук изигра и президентът Щайнмайер, който след провала на единствената възможна досега коалиция (ХДС/ХСС, \"Зелени“, Свободни демократи) направо заяви, че не може просто така да върне мандата на избирателите и партиите трябва да се опомнят и да проявят готовност да говорят помежду си. Това бе почти директен призив към партийния му другар Шулц (защото други такива, които да се „опомнят“ вече нямаше). След това същият този Шулц бе извикан на разговор при Щайнмайер. След дискусии, продължили цяла нощ Мартин Шулц заяви, че социалдемократите носят отговорност и повтаряне изборите ще бъде последната опция. Голяма коалиция може да се случи, само след като членовете ГСДП гласуват за това с мнозинство, заяви Шулц.\n\nДругата седмица при президента Щайнмайер (в двореца Белвю) ще се проведат „гроко-разговори“ (“гроко“ - от нем. Große Koalition) – ще се срещнат лидерите на партиите – Ангела Меркел, Хорст Зехофер и Мартин Шулц. Като възможно ще бъде съставена нова голяма коалиция или правителство на малцинството на Ангела Меркел с подкрепа на социалдемокатите (което отново ще бъде „гроко“). Ако и от този опит не излезе нищо, най-лошият край на цялата история ще бъдат нови избори (цената им ще е около 92 милиона евро). В коментара си относно случващото се в Германия сп. „Шпигел“ написа, че потенциалната нова Голяма коалиция ще направи само едно – още повече ще засили симпатиите към обекта на „неодобрение“ на традиционните партии - „Алтернатива за Германия“, както и още повече ще задълбочи отлива на избиратели от социалдемократите (техният резултат на изборите съвсем не бе блестящ).\n                    ", "date": "2017.11.24", "title": "Шулц поиска вътрешнопартиен вот за брак с Меркел"}
{"url": "http://www.monitor.bg/a/view/63108-%D0%95%D0%A1-%D0%BF%D0%BE%D0%B8%D1%81%D0%BA%D0%B0-%D1%80%D0%B5%D1%84%D0%BE%D1%80%D0%BC%D0%B8-%D0%BE%D1%82-%D0%A3%D0%BA%D1%80%D0%B0%D0%B9%D0%BD%D0%B0/", "text": "\n                    Лидерите на Европейския съюз притиснаха Украйна да ускори реформите, които ЕС и САЩ се надяват, че ще приближат Киев към Запада и ще позволят повече външна помощ да се влее в разклатената от кризи страна, предаде Ройтерс. Петъчната среща в Брюксел по програмата \"Източно партньорство\", събрала лидерите на ЕС, Украйна и още пет бивши съветски републики, трябва също така да изпрати сигнал, че икономическото сътрудничество между тях не е насочено срещу Москва. ЕС се въздържа да обещае твърде много на Киев, който пък се надява на членство в съюза. Тази позиция бе илюстрирана добре от президентката на Литва Далия Грибаускайте, която заяви в Брюксел, че Украйна трябва да демонстрира повече упоритост в провеждането на реформи, а не в настояване за ясна перспектива за членство в ЕС. Тя изрази надежда, че срещата на върха в Брюксел ще подтикне страните от Източното партньорство към осъществяването на реформи.\n\nПремиерът на Люксембург Ксавие Бетел също се изказа в подобен тон, като направо посочи, че\"моментът не е подходящ\" да се обсъжда бъдещо членство на Украйна в ЕС, и че обещанието за \"европейска перспектива\" засега е достатъчно.\n\nСпоред европейски дипломатически източник в кулоарите на форума в съгласувания текст на документа не се съдържа предложение за членство в ЕС на страните от Източното партньорство. В него \"се признават европейските стремежи на три от държавите в програмата, но не се говори за европейски перспективи\", твърди източникът.\n                    ", "date": "2017.11.24", "title": "ЕС поиска реформи от Украйна"}
{"url": "http://www.monitor.bg/a/view/36822-%D0%90%D1%80%D0%B5%D1%81%D1%82-%D0%B7%D0%B0-%D1%82%D1%80%D0%B8-%D0%B4%D0%B5%D1%82%D1%81%D0%BA%D0%B8-%D1%83%D1%87%D0%B8%D1%82%D0%B5%D0%BB%D0%BA%D0%B8-%D0%B2-%D0%98%D1%82%D0%B0%D0%BB%D0%B8%D1%8F-%D0%B1%D0%B8%D0%B5%D0%BB%D0%B8-%D0%BD%D0%B0%D1%80%D0%B5%D0%B4/", "text": "\n                    „Ще ти откъсна главата!“, „Зъбите ще ти избия!“, „Да останеш без ръка, дано!“ – тези и още куп други ужасни закани и клетви към малките си питомци крещели постоянно трите детски учителки от забавачката „Корцак“ в намиращия се югозападно от Милано град Верчели. А когато обезумявали от гняв заради най-невинно непослушание на някое от поверените им момиченца и момченца на възраст от 3 до 5 години, трите възпитателки пускали шамарената фабрика, ритали на поразия и скубели коси. Понякога дори принуждавали децата от групата им да бият набеденото от тях за нещо си другарче със страховитата заповед: „Забий му два шамара или ще ги изядеш ти!“ Не стига това, ами даскалиците - побойнички често се хвалели една на друга за „подвизите“ си в забавачката, започвайки обикновено въпроса: „Ха познай сега на кого преди малко счупих бутилка в главата!?\"Трите детски учителки от Верчели бяха арестувани от служители на силите на реда в града и пратени под домашен арест. Местната прокуратура е отправила срещу тях тежките обвинения особено жестоко физическо и психическо малтретиране на малолетни, както и всяване на терор в учебно-възпитателно заведение. Предстои те да бъдат предадени на съд.\n\n\n                    ", "date": "2017.11.24", "title": "Арест за три детски учителки в Италия, биели наред"}
{"url": "http://www.monitor.bg/a/view/2328-%D0%9F%D0%B0%D0%BD%D0%B8%D0%BA%D0%B0-%D0%B8-%D0%B5%D0%B2%D0%B0%D0%BA%D1%83%D0%B0%D1%86%D0%B8%D1%8F-%D1%81%D0%BB%D0%B5%D0%B4-%D1%81%D1%8A%D0%BE%D0%B1%D1%89%D0%B5%D0%BD%D0%B8%D1%8F-%D0%B7%D0%B0-%D1%81%D1%82%D1%80%D0%B5%D0%BB%D0%B1%D0%B0-%D0%BD%D0%B0%D1%81%D1%80%D0%B5%D0%B4-%D0%9B%D0%BE%D0%BD%D0%B4%D0%BE%D0%BD/", "text": "\n                    Властите в Лондон евакуираха Оксфорд Съркъс и близката метростанция след няколко сигнала за стрелба, съобщи Ройтерс. Затворена бе и метростанцията на ул. „Бонд”\n\nПо първоначални данни не са открити жертви или пострадали. Властите са реагирали светкавично, съобщиха от полицията в града. На място са изпратени въоръжени полицаи.\n\nБеше разпространиено и съобщение до гражданите да не напускат сградите, ако се намират в близост от отцепения район. Изпратени са също линейки и пожарни автомобили.\n\nТази част от града е изключително натоварена, тъй като именно там се намират повечето големи търговски обекти в Лондон. Дори и в момента магазините са пълни с хора, които искат да се възползват от големите намаления за Черния петък.\n                    ", "date": "2017.11.24", "title": "Паника и евакуация след съобщения за стрелба насред Лондон"}
{"url": "http://www.monitor.bg/a/view/32883-%D0%94%D0%B2%D0%B0%D0%BC%D0%B0-%D1%80%D0%B0%D0%BD%D0%B5%D0%BD%D0%B8-%D0%BF%D1%80%D0%B8-%D0%B2%D0%B5%D1%80%D0%B8%D0%B6%D0%BD%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0-%D0%BD%D0%B0-%D0%90%D0%9C-%D0%A2%D1%80%D0%B0%D0%BA%D0%B8%D1%8F/", "text": "\n                    Двама души бяха ранени при тежка катастрофа при 55 -ти километър на автомагистрала „Тракия” в посока Пловдив тази сутрин, съобщиха от МВР. Инцидентът е станал около 8:15 часа тази сутрин малко след тунела“ Траянови врата“. По първоначални данни са се ударили два товарни и три леки автомобила. Ранените са били откарани в болница за медицински преглед. На място има екипи на полицията, като движението е само в аварийната лента.\n                    ", "date": "2017.11.24", "title": "Двама ранени при верижна катастрофа на АМ „Тракия“"}
{"url": "http://www.monitor.bg/a/view/75538-%D0%A1%D1%80%D0%B5%D0%B4%D0%BD%D0%BE%D1%89%D0%BD%D0%B8-%D0%B3%D1%80%D0%B0%D0%B1%D0%B8%D1%82%D0%B5%D0%BB%D0%B8-%D1%81%D1%8A%D0%B1%D0%BB%D1%8F%D0%BA%D0%BE%D1%85%D0%B0-%D0%B3%D0%BE%D0%BB-%D0%B6%D0%B5%D1%80%D1%82%D0%B2%D0%B0-%D0%BD%D0%B0%D1%81%D1%80%D0%B5%D0%B4-%D0%A1%D1%82%D0%B0%D1%80%D0%B0-%D0%97%D0%B0%D0%B3%D0%BE%D1%80%D0%B0/", "text": "\n                    40-годишен жител на Стара Загора е потърсил помощ от полицията след нанесен му жесток побой и събличане по бельо недалеко от центъра на града.Мъжът е бил нападнат на път към жп гарата на кръстовището на булевард „Славянски“ и улица „Хаджи Димитър Асенов“ малко преди полунощ в четвъртък. Той е бил изненадан в гръб, нападателите го удари с твърд предмет по главата и след падането му на тротоара съблекли якето, пуловера и панталона. Със себе си те отнесли портфейл , в който имало 260 лв, мобилен телефон и връзка с ключове. Жертвата се свестила и обляна в кръв успяла да се добере до Второ РУ „Полиция“, където подала жалба. Няколко часа по-късно униформените успели да влязат в стъпките на извършителите и да ги задържат. Оказало се че нападателите са двама местни жители на по 30 и 24 години и техен авер на 21 години от град Николаево, които междувременно се изпокарали за плячката и се сбили. За единият от уличните бандити има данни , че е наркозависим.Иззети са откраднатите вещи, образувано е досъдебно производство за  престъпление по чл. 198, ал.1 от НК.\n\n\n                    ", "date": "2017.11.24", "title": "Среднощни грабители съблякоха жертва"}
{"url": "http://www.monitor.bg/a/view/48040-%D0%91%D1%80%D0%B0%D0%BA%D0%BE%D0%BD%D0%B8%D0%B5%D1%80%D0%B8-%D0%B3%D1%80%D1%8A%D0%BC%D0%BD%D0%B0%D1%85%D0%B0-3%D0%B3%D0%BE%D0%B4%D0%B8%D1%88%D0%BD%D0%B8%D1%8F-%D0%BC%D0%B5%D1%87%D0%BE%D0%BA-%D0%9F%D0%BB%D0%B0%D0%BC%D0%B5%D0%BD-%D0%BD%D0%B0%D0%B4-%D0%95%D0%BD%D0%B8%D0%BD%D0%B0/", "text": "   Животното е било следено с джипиес от екозащитниците        \n                    Труп на тежащ около 80 кг 3-годишен мечок откриха природозащитници и служители на казанлъшкото горско стопанство в старопланинската местност Картала над село Енина.На огромното туловище те се натъкнали към 20,00 часа в четвъртък след като изчезнала връзката с нарочния джипиес-предавател, който давал постоянно данни за местоположението на защитеното животно. Смъртта е настъпила следствие огнестрелна рана, най-вероятна куршумът е бил изстрелян от ловен автомат, коментира началникът на РУ „Полиция“ в Казанлък Стойчо Крачолов.  Мечокът е бил тежко ранен и е починал няколко часа по-късно като междувременно се е  отдалечил от мястото на похищението. Според служителите на горското животното е дошло откъм град Априлци в северната част на Балкана, като се е придвижвало в търсене на храна.Тепърва предстои да бъде извършена аутопсия на туловището , тя ще бъде направена от специалистите на старозагорския Тракийски университет, едва след нея могат да бъдат дадени по-конкретни сведения за времето и начина, по който е бил извършен бракониерският акт, коментира полицейският началник.Той обаче е категоричен, че не е имало разрешение за отстрел на защитеното животно-Преди няколко месеца е имало сигнали за ракъсани домашни животни в района около село Енина, но не са намерени следи от стръвница.Образувано е  досъдебно производство за престъпление по чл.237, ал.1 от НК.Само ден преди убийството на мечока екип на сдружението за дива природа Балкани и служители на Националния парк „Централен Балкан“ поставиха джипиес чип на 4-годишна мечка с тегло около 90 кг. Мечката е била уловена  в землището на с. Рибарица, парков участък „Тетевен“. Чипирането е по  договор между Предприятието за управление на дейностите по опазване на околната среда при МОСВ и екозащитниците. Проследяването позволява да бъде направено цялостно проучване на миграциите, индивидуалните територии и използването на местообитанията на кафявата мечка при случаи на проблемни мечки.Според представителя на Балкани Владимир Тодоров убития екземпляр е бил наречен Пламен след хващането му миналата година, когато му е бил поставен чипа. В момента на територията на Централен Балкан има общо 6 животни, чийто предвижване се следи, но от известно време на две от тях /мечка и мечок/ предавателите са заглъхнали, което било почти сигурен знак, че са застреляни.\n\n\n                    ", "date": "2017.11.24", "title": "Бракониери гръмнаха 3-годишния мечок Пламен  над Енина  "}
{"url": "http://www.monitor.bg/a/view/9456-9%D0%B3%D0%BE%D0%B4%D0%B8%D1%88%D0%BD%D0%BE-%D0%BC%D0%BE%D0%BC%D0%B8%D1%87%D0%B5-%D0%B5-%D0%B2-%D1%80%D0%B5%D0%B0%D0%BD%D0%B8%D0%BC%D0%B0%D1%86%D0%B8%D1%8F%D1%82%D0%B0-%D1%81%D0%BB%D0%B5%D0%B4-%D1%82%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%BE%D1%84%D0%B0/", "text": "\n                    9-годишно момиче е настанено с опасност за живота в реанимацията на сливенската МБАЛ „Д-р Иван Селимински“ след тежка катастрофа, станала около 17,50 часа в четвъртък по пътя за село Тополчане.Минути по-късно е получено съобщение на телефон 112 за преобърнат автомобил „Фиат Браво“, управляван от 31 – годишна жителка на Сливен.В колата освен водачката са били и двете й деца: момиченцето и 3-годишното й братче, което е със счупена подбедрица.Сестричката е счупвания на черепа, едно от ребрата и мозъчен кръвоизлив, извършена е  спешна черепно-мозъчна операция, лекарите се надяват тя да оцелее въпреки голямата кръвозагуба. Майката е настанена в ортопедията с травма на раменната става. Няма данни за употреба на алкохол или дрога, тепърва ще се изясняват причините довели до изхвърчаването на автомобила извън пътното платно.В същата болница са настанени още две пострадали при пътно-транспортно произшествие жени: майка на 70 години и 50-годишната й дъщеря.Едната е с мозъчно сътресение, а другата е със счупен крак. Жените са били буквално прегазени докато пресичали пешеходна пътека на булевард „Панайот Хитов“ към 18,00 часа на 23 ноември. Върху тях е връхлетял лек автомобил „Ауди“, каран от 38-годишен сливналия.По двата инцидента са образувани досъдебни производства.   \n\n\n                    ", "date": "2017.11.24", "title": "9-годишно момиче е в реанимацията след тежка катастрофа      "}
{"url": "http://www.monitor.bg/a/view/8844-%D0%A0%D0%BE%D0%BC%D0%B8-%D0%BF%D1%80%D0%B5%D0%B1%D0%B8%D1%85%D0%B0-%D0%B7%D0%B2%D0%B5%D1%80%D1%81%D0%BA%D0%B8-%D0%B4%D0%B2%D0%B0%D0%BC%D0%B0-%D0%BE%D0%B1%D1%89%D0%B8%D0%BD%D1%81%D0%BA%D0%B8-%D1%81%D0%BB%D1%83%D0%B6%D0%B8%D1%82%D0%B5%D0%BB%D0%B8-%D0%B2-%D0%9D%D0%B5%D1%81%D0%B5%D0%B1%D1%8A%D1%80/", "text": "Нападнали ги, заради упоено куче\n                    \n\n\n\n\n                    ", "date": "2017.11.24", "title": "Роми пребиха зверски двама общински служители в Несебър"}
{"url": "http://www.monitor.bg/a/view/51065-%D0%9E%D0%BF%D0%B8%D1%82%D0%B0%D1%85%D0%B0-%D0%B4%D0%B0-%D1%80%D0%B0%D0%B7%D0%B1%D0%B8%D1%8F%D1%82-%D0%B0%D0%B2%D1%82%D0%BE%D0%BC%D0%B0%D1%82-%D0%B7%D0%B0-%D0%B1%D0%B8%D0%BB%D0%B5%D1%82%D0%B8-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "\n                    По-малко от 24 часа след пилотното пускане на автоматизираната билетна система по линия №10 на градския транспорт във Варна, е направен опит за разбиване на една от машините за продажба на билети на сп. „Тракия“, съобщиха от общината.\n\nСигналът за вандалския акт е бил регистриран в 5,15 часа в контролния център. Веднага са сигнализирани всички, свързани с охраната и стопанисването на техниката. Извършена е проверка на място от екип на полицията, застрахователите, мобилни групи на ДЗЗД „Обединение модерен транспорт“ и представители на Община Варна. Установено е, че няма липсващи парични средства. Отстранени са нанесените щети и машината за продажба на билети вече е в изправност и работи, заяви Биляна Якова, ръководител на проекта „Интегриран градски транспорт“. Всички автомати за продажба на билети по спирките във Варна разполагат със сигнални и звукови устройства, чрез които са в постоянна връзка с контролния център, където информацията се следи 24 часа в денонощието, уточни Якова.\n                    ", "date": "2017.11.24", "title": "Опитаха да разбият автомат за билети във Варна "}
{"url": "http://www.monitor.bg/a/view/25875-%D0%9A%D0%B0%D0%BD%D0%B8%D0%BC-%D0%BF%D1%80%D0%BE%D0%B8%D0%B7%D0%B2%D0%BE%D0%B4%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D0%BB%D0%B5%D0%BA%D1%82%D1%80%D0%BE%D0%BC%D0%BE%D0%B1%D0%B8%D0%BB%D0%B8-%D1%83-%D0%BD%D0%B0%D1%81/", "text": "\n                    Правителството ще покани производители на електромобили у нас. С министърът на транспорта ще се срещнем с производители на електромобилни, за да разберем какви очаквания имат към България, за да произвеждат автомобили тук, обясни министърът на икономиката Емил Караниколов на конференция за подобряване на атмосферния въздух.\nОсвен това правителството ще обмисли какво стимули да предостави на българите , за да заменят бензиновите и дизеловите коли с ековозила.\nОт екоминистерството пък са категорични, че КАТ трябва да отказва регистрация на колите, които не отговарят на екологичните изисквания. \"С промени в Закона за управление на отпадъците пък трябва да се забрани на пунктовете за скрап да се изкупуват катализатори\", категоричен е екоминистърът Нено Димов.\nМерки се предвиждат и относно основния източник на фини прахови частици - отоплението с твърдо гориво. Идеята е социално слабите българи, които получават помощи за отопление, да се задължат да купуват само екологични горива\n                    ", "date": "2017.11.24", "title": "Каним производители на електромобили у нас"}
{"url": "http://www.monitor.bg/a/view/81539-%D0%9F%D0%BE-%D0%BE%D0%BF%D0%B8%D1%82%D0%B0-%D0%BD%D0%B0-%D0%9D%D0%90%D0%9F-%D0%B2-%D1%86%D0%B5%D0%BB%D0%B8%D1%8F-%D0%95%D0%A1-%D0%B7%D0%B0%D0%BF%D0%BE%D1%87%D0%BD%D0%B0-%D0%BF%D1%80%D0%BE%D0%B3%D1%80%D0%B0%D0%BC%D0%B0-%D0%B7%D0%B0-%D0%B4%D0%B0%D0%BD%D1%8A%D1%87%D0%BD%D0%BE-%D0%BE%D0%B1%D1%83%D1%87%D0%B5%D0%BD%D0%B8%D0%B5/", "text": "\n                    Началото на проект на Европейския съюз за дигитално данъчно образование за млади европейци (TAXEDU) започна, представи днес Националната агенция по приходите. Инициативата е на Европейския парламент, Европейската комисия и се реализира с участието на 16 данъчни администрации от ЕС, включително България. Целта на образователната програма е повишаване на фискалната грамотност на младите, чрез използване на модерни комуникационни канали и съответно намаляването на данъчните измами и избягването на данъци в цяла Европа в дългосрочен план.\n\nЗа целите на проекта е създаден порталът TAXEDU, достъпен на http://europa.eu/taxedu. На интернет страницата потребители от цяла Европа могат да видят интерактивни учебни материали, микромодули, свързани с данъчни теми и интерактивна игра, представяща данъчни въпроси по един забавен и привлекателен начин. Материалите са насочени към три възрастови групи – деца на възраст между 9 и 12 години, тийнеджъри на възраст между 13 и 17 години и по-големи младежи. Порталът предлага и допълнителни ресурси в помощ на учителя, предназначени за тези, които искат да въведат темата в учебните си часове. Съдържанието на материала се предлага на всички официални езици на ЕС, включително и на български.\n\nКато част от възприетата политика в цяла Европа за необходимостта от данъчно образование за младите, НАП реализира образователната си програма „Влез в час с данъците“ от 2013 година. В рамките на проекта данъчни лектори водят учебни часове в средните училища в цялата страна, като се срещат с над 25 000 ученици годишно. От 2016 г. приходната агенция добави напълно нов компонент към проекта си. Това са онлайн курсовете по данъчни и осигурителни въпроси, които са достъпни безплатно за всички онлайн потребители на .\n                    ", "date": "2017.11.24", "title": "По опита на НАП, в целия ЕС започна програма за данъчно обучение"}
{"url": "http://www.monitor.bg/a/view/87839-%D0%93%D1%8A%D1%80%D1%86%D0%B8%D1%8F-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B8%D1%80%D0%B0-%D0%B4%D0%BE-%D1%8E%D0%BD%D0%B8-%D0%B4%D0%BE%D0%B3%D0%BE%D0%B4%D0%B8%D0%BD%D0%B0-%D0%B3%D0%BE%D0%BB%D0%B5%D0%BC%D0%B8%D1%82%D0%B5-%D1%81%D0%B8-%D1%82%D0%B5%D1%86%D0%BE%D0%B2%D0%B5/", "text": "\n                    Гърция е постигнала споразумение в Брюксел за продажба на тецовете работещи на лигнитни въглища, които са собственост на Националната електрическа компания (ДЕИ) на страната, съобщава Нюз.ин. Кредиторите на Гърция искат от Атина приватизация на тези мощности, след като и Европейският съд постанови през 2016 г., че ДЕИ злоупотребява с доминиращо положение на пазара за въглища.\n\nДокументът предвижда да бъдат продадени общо четири централи - две в района на Лерин, Северна Гърция, и две - в областта Аркадия, на полуостров Пелопонес в южната част на страната.\n\nПродажбите са в рамките на приватизацията, изисквана от международните кредитори на Гърция с цел либерализация на пазара за електричество, но ще остават без препитание голяма част от работещите в тях, посочва изданието.\n\nВ момента делът на ДЕИ в гръцката енергетика е 90%.\n\nСъгласно предварителния график цялата процедура по продажбите на тези централи трябва да приключи до юни 2018 г.\n\n \n                    ", "date": "2017.11.24", "title": "Гърция приватизира до юни догодина големите си тецове"}
{"url": "http://www.monitor.bg/a/view/86597-%D0%9C%D0%BE%D0%BD%D0%B5%D1%82%D0%B0-%D0%BE%D1%82%D0%B1%D0%B5%D0%BB%D1%8F%D0%B7%D0%B2%D0%B0-150-%D0%B3-%D0%BE%D1%82-%D0%BF%D0%BE%D1%81%D1%82%D0%BE%D1%8F%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%BC%D0%BE%D1%81%D1%82%D0%B0-%D0%BD%D0%B0-%D0%9A%D0%BE%D0%BB%D1%8E-%D0%A4%D0%B8%D1%87%D0%B5%D1%82%D0%BE-%D0%BA%D1%80%D0%B0%D0%B9-%D0%91%D1%8F%D0%BB%D0%B0/", "text": "\n                    Българската народна банка пуска в обращение сребърна възпоменателна монета на тема „150 години от построяването на моста на Колю Фичето край Бяла“. Тя ще се продава на касите на БНБ за 66 лв., а номиналът ѝ е 10 лв.\nНа лицевата страна на монетата голе има детайл от украсата на моста, а долу околовръст надпис „БЪЛГАРСКА НАРОДНА БАНКА“, вляво емблемата на Българската народна банка с годината „1879“ върху лентата, вдясно на два реда „10 ЛЕВА“, най-долу – годината на емисията „2017“.На обратната страна на монетата има изображение на моста, горе околовръст надпис на два реда „150 ГОДИНИ ОТ ПОСТРОЯВАНЕТО НА МОСТА КРАЙ БЯЛА“. Автор на художествения проекта е Ваня Димитрова-Хаджигаева\n\n\n                    ", "date": "2017.11.24", "title": "Монета отбелязва 150 г. от постояването на моста на Колю Фичето край Бяла "}
{"url": "http://www.monitor.bg/a/view/39355-%D0%A1%D0%B5%D0%B5%D0%BC-%D0%BE%D1%80%D0%B8%D0%B7-%D0%BE%D1%82-%D0%9A%D0%B8%D1%82%D0%B0%D0%B9-%D1%81-4-%D0%BF%D1%8A%D1%82%D0%B8-%D0%BF%D0%BE%D0%B2%D0%B8%D1%81%D0%BE%D0%BA%D0%B8-%D0%B4%D0%BE%D0%B1%D0%B8%D0%B2%D0%B8-%D0%BE%D1%82-%D1%80%D0%BE%D0%B4%D0%BD%D0%B8%D1%8F/", "text": "Очакваме до 30 милиона евро преки чуждестранни инвестиции, свързани с изграждане на складове за китайски компании у нас\n                    10 сорта хибриден високодобивен ориз от Китай ще бъдат засети експериментално край Пловдив по сключен на 7 ноември т.г. меморандум за сътрудничество между Аграрния университет (АУ) в Пловдив и Института по хибриден ориз в Китай. Това ще се случи през април догодина, като идеята е да се установи дали в български условия и технологии, добивите от чуждите хибридни сортове ще бъдат наистина 4 пъти по-високи от тези на родния ориз. Това съобщи при откриването на първия “16+1 Логистичен център и Павилион за електронна търговия със селскостопански и други продукти” край Пловдив Васил Гелев – директор на Центъра за насърчаване на сътрудничеството в областта на селското стопанство между Китай и страните от ЦЕИ. Той уточни, че високодобивният китайски ориз е разработен от професор от азиатската страна, който е претендент за Нобелова награда за мир, свързана с постиженията му в борбата срещу глада.„Китайският ориз е хибриден. По време на презентация в АУ учените от Института по хибриден ориз в Китай казаха, че от 2010г. до 2016г. са постигнали добив, чрез селекционно подобряване, без намеса на ГМО технологиите до 1,5 тона от декар. А при нас високодобивните сортове ориз достигат до 800 килограма от декар”, обясни доц.д-р Светлана Янчева от Аграрния университет в Пловдив. Най-вероятно първите площи, които ще бъдат засети с китайския ориз, ще са в землището на земеделската кооперация в село Костиево.Първият “16+1 Логистичен център и Павилион за електронна търговия със селскостопански и други продукти” край Пловдив е факт, благодарение на Министерство на земеделието, храните и горите, Центъра за насърчаване на сътрудничеството в областта на селското стопанство между Китай и страните от ЦИЕ и „Тракия икономическа зона” (ТИЗ).„Нашият център създаде преди повече от 1 година електронна база данни за производители от ЦИЕ и Китай. Към момента имаме повече от 390 компании, които са регистрирани там. От тях повече от 100 са български. Така че интересът на българските производители, повечето от които са от хранително-вкусовата промишленост, към търговия с Китай и дейността на центъра е голям”, заяви Гелев.По думите му наблюденията са, че през следващите години у нас ще започне изграждане на логистични центрове за китайски компании. Китай дава половин милион евро на компании, които искат да развиват електронна търговия в световен мащаб. 50 китайски компании имат интерес към логистика у нас и се очаква те да инвестират между 25 и 30 милиона евро в ТИЗ, уточни Гелев.„Показателно е, че през последните 3 години търговският оборот със селскостопански стоки на България със страните от ЦИЕ възлиза на над 2 милиарда долара годишно, а това е около 26-27% от общия селскостопански стокообмен на България, което е огромен успех на инициативата 16+1”, каза при откриването на „16+1 Логистичен център и Павилион за електронна търговия със селскостопански и други продукти” д-р Лозана Василева, зам.-министър на земеделието и храните.Логистичният хъб е първи по рода си в Централна и Източна Европа и ще промотира и насърчава търговския стокообмен между Китай и страните от Централна и Източна Европа. \n\n\n                    ", "date": "2017.11.24", "title": "Сеем ориз от Китай с 4 пъти по-високи добиви от родния"}
{"url": "http://www.monitor.bg/a/view/47907-%D0%9F%D0%98%D0%91-%D0%BE%D1%82%D0%BB%D0%B8%D1%87%D0%B8-%D0%BD%D0%B0%D0%B9%D0%B4%D0%BE%D0%B1%D1%80%D0%B8%D1%82%D0%B5-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8-%D1%84%D0%B8%D1%80%D0%BC%D0%B8-%D0%B7%D0%B0-2016-%D0%B3/", "text": "\n                    За поредна година в конкурса „Най-добра българска фирма на годината\" бяха отличени най-успешните компании в страната. Церемонията се проведе в четвъртък вечер Софийска градска художествена галерия.\n\nПроизводителят на акумулаторни батерии - \"Монбат\" АД - взе голямата награда в категория „Средна и голяма фирма\". \n\nЛовешката фирма \"Възраждане-Касис ООД\" - дистрибутор на ветеринарно-медицински продукти, храни и аксесоари за домашни любимци, стана победител в категорията „Микро и малка фирма\". \n\nВеригата ресторанти Happy Bar&Grill, превърнала се в любима марка на българите и спечелила доверието им със стил и качествена храна, безапелационно спечели „Наградата на публиката\".\n\nНововъведение в тазгодишното издание на конкурса бе призът „Най-успешна българка в бизнеса\". С него организаторите от Първа инвестиционна банка желаят да насочат общественото внимание върху постиженията на жените предприемачи и мениджъри у нас, вложили идеи, енергия и опит в изграждането и развитието на успешен бизнес. Наградата отиде при Надежда Генчева, съсобственик и управител на „Фешън Мания\" ООД, град Плевен.\n\nВ тазгодишното издание на инициативата, организирана от Първа инвестиционна банка, взеха участие над 270 компании от различни браншове. Всички участвали в конкурса компании имат български капитал, български мениджмънт и представляват български бранд. Мисията на конкурса е да отличи изградените устойчиви бизнес модели и да поощри добрите практики, за да могат те да се превърнат в еталон за подражание и стимул за постигане на високи резултати. \n                    ", "date": "2017.11.24", "title": "ПИБ отличи най-добрите български фирми за 2016 г."}
{"url": "http://www.monitor.bg/a/view/57046-%D0%95%D0%BB%D0%B5%D0%BA%D1%82%D1%80%D0%BE%D1%82%D1%80%D0%B0%D0%BD%D1%81%D0%BF%D0%BE%D1%80%D1%82%D1%8A%D1%82-%D0%B5-%D0%BD%D0%B0%D0%B9%D0%BF%D1%80%D0%B5%D0%B4%D0%BF%D0%BE%D1%87%D0%B8%D1%82%D0%B0%D0%BD%D0%B8-%D0%BF%D1%80%D0%B5%D0%B7-%D1%8E%D0%BB%D0%B8-%D1%81%D0%B5%D0%BF%D1%82%D0%B5%D0%BC%D0%B2%D1%80%D0%B8/", "text": "\n                    През периода юли - септември 2017 г. предприятията от градския електротранспорт (трамваен, тролейбусен и метро) са превозили общо 65 957.0 хил. пътници, или с 16 839 хил. пътници повече спрямо същия период на предходната година, показват предварителни данни на Националния статистически институт.\nУвеличение е регистрирано при всички видове електротранспорт, като то е най-голямо при тролейбусните и трамвайните превози. Извършената работа, измерена в пътниккилометри, също нараства (с 35.2 на сто) в резултат на по-голямото средно превозно разстояние, на което са били превозени пътниците от метрополитена.\nПрез третото тримесечие в сравнение с предходното се наблюдава намаление на превозените товари от товарния транспорт с 10 на сто. При извършената работа обаче е регистрирано увеличение с 3.1 та сто. Превозените пътници и извършената работа от пътническия транспорт (сухопътен, воден и градски електротранспорт) се увеличават съответно с 1.9 и 2.4 на сто спрямо второто тримесечие на 2017 годинаПрез третото тримесечие на 2017 г. в сравнение със съответното тримесечие на 2016 г. се наблюдава ръст както при превозените товари, така и при извършената работа от товарния сухопътен и воден транспорт. През третото тримесечие на 2017 г. превозените пътници от пътническия транспорт (сухопътен, воден и градски електротранспорт) се увеличават със 17.9 на сто спрямо същия период на предходната година, докато извършената работа намалява с 4.8 на сто.През третото тримесечие на 2017 г. превозените товари от сухопътния транспорт са 34 108.1 хил. т, или с 2.4 на сто повече спрямо съответното тримесечие на 2016 г., което основно се дължи на вътрешните превози на автомобилния и железопътния транспорт. Извършената работа също нараства и достига 10 718.6 млн. км в резултат на по- голямото средно превозно разстояние при международните превози.\nБроят на превозените пътници от сухопътния транспорт през третото тримесечие на 2017 г. е 110 543.5 хил., или с 9.9 на сто повече спрямо същия период на предходната година, което е в резултат на по-големия брой превозени пътници при вътрешните превози.При автобусния транспорт се наблюдава увеличение от 10.5 на сто, докато при железопътния - намаление с 0.2 на сто. Същевременно извършената работа бележи спад от 7.5 на сто и достига 3 342.8 млн. пътниккилометра.Намалението се дължи основно на автобусните превози, при които е регистриран спад от 8.5 на сто в сравнение с третото тримесечие на 2016 година.\nПревозените товари от речния и морския транспорт през третото тримесечие на 2017 г. намаляват с 14.2 на сто спрямо съответното тримесечие на 2016 г. в резултат на по-малкото количество превозени товари както от речния, така и от морския транспорт. Извършената работа също намалява с 2.9 на сто поради по-малкото разстояние, на което са били превозени товарите от морския транспорт.През третото тримесечие на 2017 г. при водния пътнически транспорт се наблюдава намаление както на превозените пътници, така и на извършената работа - съответно с 6.8 хил. пътници и с 336.3 хил. пътниккилометра. Намалението се дължи основно на по-малкия брой превозени пътници при международните превози на морския транспорт.\n\n\n                    ", "date": "2017.11.24", "title": "Електротранспортът е най-предпочитани през юли - септември "}
{"url": "http://www.monitor.bg/a/view/32719-%D0%92%D1%8A%D0%B2-%D0%A4%D0%B8%D0%BD%D0%BB%D0%B0%D0%BD%D0%B4%D0%B8%D1%8F-%D1%89%D0%B5-%D0%BF%D1%80%D0%BE%D0%B4%D0%B0%D0%B2%D0%B0%D1%82-%D1%85%D0%BB%D1%8F%D0%B1-%D0%BE%D1%82-%D1%89%D1%83%D1%80%D1%86%D0%B8/", "text": "\n                    От днес в супермаркетите във Финландия ще се появи хляб, направен с добавка от насекоми, пише финландският вестник \"Helsingin Sanomat\", цитиран от руската агенция РИА-Новости.\n\nПроизводството на продукта е на компанията Fazer, откъдето разказват, че са приготвянето на един хляб ще са необходими 70 изсушени щурци. Насекомите ще се смилат и добавят в брашното. Щурците ще са три процента от общото тегло на готовия хляб. \n\nСпоред местните медии засега не е възможно да се осигури продукта от всички финландски хлебопекарни, но по-нататък недостигът ще бъде отстранен. Цената на един хляб от насекоми ще достигне почти 4 евро.\n                    ", "date": "2017.11.24", "title": "Във Финландия ще продават хляб от щурци"}
{"url": "http://www.monitor.bg/a/view/10261-3600-%D0%BD%D0%B0-%D0%BE%D0%BF%D0%B0%D1%88%D0%BA%D0%B0-%D0%B7%D0%B0-%D1%81%D1%82%D0%B0%D1%80%D1%87%D0%B5%D1%81%D0%BA%D0%B8-%D0%B4%D0%BE%D0%BC/", "text": "Социални работници: Някой трябва да умре, за да се освободи място\n                    3600 възрастни у нас чакат за място в старчески дом, показват данни на Националната стратегия за дългосрочна грижа за 2018 – 2021 г. Най-голям наплив има за легло в специализирана институция за хора с психически разстройства, умствена изостаналост и деменция. „В тези институции някой трябва да умре, за да се освободи място“, коментираха пред „Монитор“ социални работници. В края на май 2200 възрастни са били в списъците влизане в някои от 54-те дома за хора с деменция, психически или ментални проблеми. В същия момент 240 от тези чакащи са били настанени в психиатрични болници.„Това са лица, настанени преди повече от година в психиатрия и които нямат нужда от активно лечение. Те не могат да бъдат изписани поради липсата на жилище, на близки или роднините им не желаят да се грижат за тях се казва в плана за изпълнение на стратегията. Една от промените, която се предвижда в бъдеще, е изграждане на междинни интегрирани здравно-социални услуги между болниците и старческите домове. При постъпването на самотен възрастен в лечебно заведение медиците ще сигнализират дирекциите „Социално подпомагане“ за човек в нужда. Така още докато възрастните са в болница, социалните служители ще търсят в каква услуга да ги настанят.Планът за изпълнение на стратегията за дългосрочна грижа предвижда още в следващите 3 години да бъдат закрити 10 от институциите за хора с увреждания, в които не се полагат добри грижи за възрастните. За настанените в тях около 750 възрастни ще бъде направена индивидуална оценка на потребностите. Социалните ще търсят възможности част от тях да бъдат върнати при близки и роднини. Тези, които не могат да бъдат реинтегрирани в семейството си или нямат такова, ще бъдат настанени в къщички, в които ще живеят с още 10 – 12 човека.Според плана в следващите 3 години ще бъдат изградени 6 нови дневни центъра за хора с деменция и още 68 за хора с различни психически разстройства. Изграждането им ще струва над 41 млн. лв., осигурени от оперативна програма „Региони в растеж“.В дневните центрове над 2000 нуждаещи се ще получават почасови услуги от рехабилитатори, социални работници, логопеди и психолози. Други 17 000 хора с увреждания пък ще получат помощ от същите специалисти в дома си.\n\n\n                    ", "date": "2017.11.24", "title": "3600 на опашка за старчески дом"}
{"url": "http://www.monitor.bg/a/view/81061-%D0%91%D0%BE%D1%80%D0%B8%D1%81%D0%BE%D0%B2-%D0%A7%D0%B5%D1%80%D0%BD%D0%BE-%D0%BC%D0%BE%D1%80%D0%B5-%D0%BF%D1%80%D0%B5%D0%B4%D0%BB%D0%B0%D0%B3%D0%B0-%D0%BE%D0%B3%D1%80%D0%BE%D0%BC%D0%BD%D0%B8-%D0%B2%D1%8A%D0%B7%D0%BC%D0%BE%D0%B6%D0%BD%D0%BE%D1%81%D1%82%D0%B8-%D0%B7%D0%B0-%D1%80%D0%B0%D0%B7%D0%B2%D0%B8%D1%82%D0%B8%D0%B5/", "text": "\n                    \"Черно море е едно прекрасно място, спомняте си, когато бях против флотилията, защото това може да стане място откъдето да минават газопроводи от няколко места, не само от едно\". Там може да има пристанища, там може да има бизнес и това е един регион, който и поради връзката с Дунав, може да има огромни възможности\". Това обяви премиерът Бойко Борисов в Брюксел, където участва в петата Среща на високо равнище по Източното партньорство на ЕС. На нея европейските лидери ще обсъдят с колегите си от Армения, Азербайджан, Беларус, Грузия, Молдова и Украйна как да се засили сътрудничеството с тези страни.\"Борисов очаквал „прекрасното приятелство” с шестте страни от Източното партньорство да се задълбочи в \"развитието не само на тази инфраструктура, за която сме свикнали да говорим, но също интернет, свързаност, възможност да се обучават студенти\". \"Във Военноморското ни училище обучаваме капитани моряци от почти всичките държави от Източното партньорство. Има възможност да се обучават студенти. За мен е най-важно образованието, даваме възможност максимум студенти да идват да се обучават в България\", каза Борисов. И констатира: \"Когато президентите на Армения и Азербайджан спокойно си пият кафе във фоайето и си говорят, е много по-добре, отколкото когато войските им са в Нагорни Карабах, коментира още Борисов. Колегите са свършили огромен труд, разбира се с доста компромиси, защото в тази част на региона има винаги проблеми.\".Премиерът подчерта също, че е по-добре когато проблемите се дискутират на една маса  и решенията се търсят в диалог. И тук важало правилото за тези, които са по-бързи, по-напреднали и работят по-активно и по реформите си и в администрацията, и в областта на правата на човека и свободата на словото, както и в инвестиционните си политики – те получават повече и вървят по-напред. Борисов посочи, че за България като външна граница, е от голяма важност когато повече държави спазват правилата. Болшинството от тези страни са в рамките на Черноморския регион, едните са в съседство с Румъния, другите през Черно море са и наши съседи, каза той. По отношение на Азербайджан, той потвърди, че България разчита на тази страна за диверсификация на енергийните доставки, за което в момента се изграждат интерконектори.Премиерът наблегна и на факта, че по време на нашето председателство Източното партньорство ще продължи да се развива, като изрази надежда този климат на диалог да бъде приложен в пълна сила и за Западните Балкани, отбелязвайки, че Съвет с участието на балканските лидери ще има и на 17 май в София.\nОтносно това дали е подготвена България за неочаквани събития, свързани с Брекзит той коментира: „Ако попитате, който и да е премиер тук или канцлер те ще ви кажат, че не са подготвени. Това не е решение само на България. Да, ще ни струпа много, защото темите са много – източното партньорство, Западните Балкани, Брекзит, бюджетните рамки, европейската сигурност и отбрана, киберсигурността“, поясни Борисов. Той уточни, че разчита и на колегите си в България – на президента, на председателя и на партиите в парламента. „Сега месец преди председателството да излизаш и казваш, че трябват предсрочни избори при положение, че само преди шест месеца им дадох да управляват. Дадохме оставка и казахме – ето, каквото каже народът. Не виждам това да е добър тон, но това си е тяхна работа“, посочи Борисов.Премиерът разказа също така, че се е видял в Брюксел с Ангела Меркел, пред която е декларирал своята подкрепа. „С Ангела сега се прегърнахме да й дам кураж, дано състави правителство, защото докато Германия е блокирана с тези преговори нищо не върви както трябва. Важно е в Германия, в Австрия да има правителства“, подчерта Борисов.\n\nВпоследстви той написа във във Фейсбук: „На 11 декември имаме среща с Тереза Мей и вярвам, че ще поддържаме едни добри отношения с Великобритания. Затова истински се надявам главният преговарящ Мишел Барние да успее да си свърши работата“.По-късно през деня Борисов разговаря в Брюксел и с белгийския премиер Шарл Мишел, който го поздравил за \"блестящата игра и борбеността\" на Григор Димитров на турнира на шампионите в Лондон миналата седмица. \"И двамата сме на мнение, че спортисти като Григор Димитров и Давид Гофен са отличен пример за младите да се занимават със спорт и да вярват, че и най-големите цели, които си поставят, са постижими\", каза Борисов.\n                    ", "date": "2017.11.24", "title": "Борисов: Черно море предлага огромни възможности за развитие (ОБНОВЕНА)"}
{"url": "http://www.monitor.bg/a/view/17363-%D0%97%D0%B0%D0%B1%D1%80%D0%B0%D0%BD%D1%8F%D0%B2%D0%B0%D1%82-%D0%BD%D0%B0-%D0%BF%D1%83%D0%BD%D0%BA%D1%82%D0%BE%D0%B2%D0%B5%D1%82%D0%B5-%D0%B7%D0%B0-%D1%81%D0%BA%D1%80%D0%B0%D0%BF-%D0%B4%D0%B0-%D0%B8%D0%B7%D0%BA%D1%83%D0%BF%D1%83%D0%B2%D0%B0%D1%82-%D0%BA%D0%B0%D1%82%D0%B0%D0%BB%D0%B8%D0%B7%D0%B0%D1%82%D0%BE%D1%80%D0%B8/", "text": "В 25 града у нас дишат прах над нормата\n                    Забрана за изкупуване на катализатори в пунктовете за скрап предлага министърът на околната среда Нено Димов като мярка срещу кражбата на тези части от автомобилите и замърсяването на въздуха впоследствие. „Трябва да се наложи контрол на пунктовете, за да не могат да се предават катализатори заради ценните метали, които съдържат“, заяви Димов на конференция за подобряване на атмосферния въздух. Автомобилният транспорт е сред основните замърсители и затова от Министерството на околната среда и водите (МОСВ) предлагат КАТ да отказва регистрация на коли, които не отговарят на екологичните изисквания. В борбата с колите замърсители се включва и Министерството на транспорта чрез засилен контрол върху пунктовете за технически прегледи. „Работи се по софтуер за предаване на данни от прегледите за отработили газове в автомобилната администрация, за да не могат да се допускат манипулации и да се спират замърсяващите автомобили“, заяви ресорният министър Ивайло Московски.Най-голям замърсител обаче остават фините прахови частици, източник на които са печките на твърде гориво. „В 25 града нивата на фини прахови частици във въздуха са над допустимите. Замърсяване има впо-бедни градове като Видин, Монтана, Горна Оряховица“, заяви министър Димов. Затова от ековедомството предлагат социално слабите, които получават помощи за отопление, да имат право да купуват само екологични въглища. „По предварителни данни около205 000 души ще бъдат подкрепени този отоплителен сезон. 80% от тях се отопляват с твърдо гориво“, обясни социалният министър Бисер Петков.Както „Монитор“ писа, фините прахови частици са причина за преждевременната смърт на 14 100 българи. Това показват последните данни на Европейската агенция за околна среда. Общо 430 000 европейци са починали вследствие на заболявания, причинени от праха във въздуха през 2012 г. Оказва се, че България е на осмо място по брой жертви на мръсния въздух на Стария континент. Най-много смъртни случаи има в Германия и Италия – близо 60 000 души от всяка една от страните. В Полша, Франция и на Острова жертвите на фините прахови частици са между 44 600 и 37 800 годишно.\n\n\n                    ", "date": "2017.11.24", "title": "Забраняват на пунктовете за скрап да изкупуват катализатори"}
{"url": "http://www.monitor.bg/a/view/21334-%D0%A1%D0%BE%D1%84%D0%B8%D1%8F%D0%BD%D1%86%D0%B8-%D0%BB%D1%83%D0%B4%D0%BD%D0%B0%D1%85%D0%B0-%D0%BF%D0%BE-%D0%A7%D0%B5%D1%80%D0%BD%D0%B8%D1%8F-%D0%BF%D0%B5%D1%82%D1%8A%D0%BA/", "text": "Търговци пак опитват да заобикалят закона\n                    Софиянци тотално луднаха по Черния петък, установи проверка на \"Монитор\". Столичните молове буквално се пръскат по шевовете в последния работен ден от седмицата, като малки и големи се блъскат по щандовете за евтини стоки.Търговците бяха смъкнали днес цените до минус 80%, а потребителите можеха да се сдобият с всичко необходимо - от дрехи и обувки до евтино ядене.Освен в търговските центрове обаче лудница настана и по всички големи булеварди в София. А за да не се образуват опашки пред моловете, полицейски патрулки трябваше да регулират движението на влизане и на излизане от паркингите.Затова не бe учудващо, че само днес българите вероятно сме изхарчили цели 75 млн. лв. за пазаруване в деня на големите намаления, за което \"Монитор\" първи съобщи.Наш репортер се натъкна и на няколко нелоялни търговски практики. В един от големите магазини бе обявено намаление от 20% на всички дрехи. На етикетите обаче бе посочена само старата цена без да става ясно колко ще трябва да плати потребителят след упоменатия процент отстъпка. Така например цената на етикета на женско зимно палто е 89,99 лева без да се разбира дали това е старата, или новата цена. Чак, когато идва време за плащане, се оказва, че сумата е намалена със 17,98 лева и трябва да извадим от джоба си 71,92 лева (виж снимката), което противоречи на закона. Според Комисията за защита на потребителите (КЗП) глобата за подобно нарушение е в размер от 500 до 3000 лева, но в такива дни като Black Friday обаче не е толкова фатално да няма нови етикети на всеки артикул, тъй като кампанията е много кратка.Друга подобна нелоялна практика, на която станахме свидетели, е че на етикет бе сложена новата цена, но не се виждаше старата.Въпреки тези проблеми в магазините се намираха изключително изгодни покупки. Женски панталони бяха намалени от 20 на 15 лева. Новата цена на зимните пуловери пък бе 20 лева. Намираха се дори рокли по 12 лева в различни цветове.Дамските палта се търгуваха по 90 лева вместо за 140 лева и по този начин представителите на слабия пол можеха да се сдобият с нова връхна дреха, като спестят 50 лева. С 10% бяха намалени и мъжки кожени обувки - от 110 лева на 100 лева. На друг модел пък цената бе смъкната на 87 лева.Голям интерес имаше към спортните стоки. Един от известните брандове в сегмента предлагаше 20% по-ниска цена на всичките си стоки. Така вместо 200 лева за маратонки за тичане софиянци можеха да си ги вземат за 160 лева.Магазин за бижута предлагаше на клиентите си срещу покупка над 299 лева подарък сребърна гривна от ограничена серия на стойност 135 лв.Търговец на дрехи пък ни подканваше да си вземем 4 неща, като най-евтиният артикул го получаваме безплатно.Обектите за хранене също не пропуснаха да намалят цените. Сладоледите и пастичките бяха с 10 на сто по-евтини, а билетите за 2D кино струваха по 6 лева, а за 3D - по 9 лева.\n\n\n                    ", "date": "2017.11.24", "title": "Софиянци луднаха по Черния петък"}
{"url": "http://www.monitor.bg/a/view/14722-%D0%90%D0%B4%D0%B2%D0%BE%D0%BA%D0%B0%D1%82%D0%B8-%D0%BD%D0%B0-%D0%BE%D0%BB%D0%B8%D0%B3%D0%B0%D1%80%D1%85%D0%B8%D1%8F%D1%82%D0%B0-%D1%81%D0%BA%D0%BE%D1%87%D0%B8%D1%85%D0%B0-%D1%81%D1%80%D0%B5%D1%89%D1%83-%D1%80%D0%B5%D0%B2%D0%B8%D0%B7%D0%B8%D1%8F%D1%82%D0%B0-%D0%BD%D0%B0-%D0%BF%D1%80%D0%B8%D0%B2%D0%B0%D1%82%D0%B8%D0%B7%D0%B0%D1%86%D0%B8%D1%8F%D1%82%D0%B0/", "text": "Кантората, обслужваща Огнян Донев и „Дай, България“, против промените в конституцията\n                    Адвокатите на олигархичната шайка, създадена от Иван Костов чрез престъпното раздаване на държавни активи, маскирано като приватизация, очаквано скочиха да бранят своите клиенти срещу планираната ревизия на тези престъпления и предложенията за отпадането на давността за разследването им.Подплашени от готвените конституционни промени за отпадане на давността на престъпленията, свързани с приватизацията, олигарсите Иво Прокопиев, Огнян Донев, Сашо Дончев, барабар с побратима им Цветан Василев, впрегнаха всички сили да дискредитират тази инициатива на политиците от мнозинството, а и от опозицията. Причината е, че тази шайка получи път в живота именно чрез скандални сделки по модела РМД, белязали управлението на Костов, като например приватизациите на „Каолин“ и „Дамяница“. Първият залп на олигархията срещу ревизията на приватизацията беше даден от техните медии, сформирали фабриката за фалшиви новини, оглавявана от кръга „Капитал“ и присъдружните му сайтове. След като не успяха да намерят уважавани юристи, които да използват за разпространяване на опорните си точки, олигарсите прибегнаха до услугите на адвокатите си.Такъв е случаят с Георги Атанасов, който в пространно интервю пред „Медиапул“ на бившата говорителка на Командира Стояна Георгиева обясни как конституционните поправки хем са тъпи и няма да проработят, хем противоречат на принципите на правовата държава, хем обаче щели да се използват за репресии срещу неудобни бизнесмени. Учудващо е как четирите тези могат едновременно да са верни, но не е учудващо, че ги казва именно адвокат Атанасов, който е съдружник в кантората на защитничката на олигархията Даниела Доковска. Именно Доковска брани фармацевтичния олигарх Огнян Донев в съда по делото за укриване на данъци за 62,8 млн. лева. Тя самата е деен участник в мрежата от грантаджийски НПО-та изградени с пари на Сорос и обслужващи задкулисието у нас. Такова НПО беше БИПИ, от което се пръкна сламеният политически лидер на олигархията Христо Иванов. В него Доковска наследи Иванов, след като той стана министър. За да е пълно правното обслужване от тази кантора пък, самият адвокат Атанасов се писа учредител на партия „Дай, България“ на Христо Иванов. Сега същият адвокат защитава интересите на същата групичка олигарси, критикувайки законовите поправки, които могат да ги вкарат в затвора, обяснявайки, че противоречат на принципите на правовата държава. Тези принципи обаче се създават от представително мнозинство от населението, което чрез демократични принципи изпраща свои представители в парламента. Там също се очертава конституционно мнозинство, което иска ревизия на приватизацията. А при тази ревизия виновниците може да бъдат разкрити и наказани за далаверите си точно както мнозинството от българския народ отдавна иска.\n\n\n                    ", "date": "2017.11.24", "title": "Адвокати на олигархията скочиха срещу ревизията на приватизацията"}
{"url": "http://www.monitor.bg/a/view/85800-%D0%A1%D0%B0%D1%88%D0%BE-%D0%94%D0%BE%D0%BD%D1%87%D0%B5%D0%B2-%D0%92%D0%BB%D0%B0%D1%81%D1%82%D0%B5%D0%BB%D0%B8%D0%BD%D1%8A%D1%82-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D0%BE%D1%81%D1%8A%D0%B2%D0%B5%D1%82%D1%81%D0%BA%D0%B0%D1%82%D0%B0-%D0%B4%D1%80%D1%83%D0%B6%D0%B1%D0%B0-iii-%D0%B3%D0%BB%D0%B0%D0%B2%D0%B0-%D0%BE%D1%82-%D0%BA%D0%BD%D0%B8%D0%B3%D0%B0%D1%82%D0%B0-%D0%93%D0%B0%D0%B7%D0%BE%D0%B2%D0%B8%D1%8F-%D0%B1%D0%B0%D1%80%D0%BE%D0%BD/", "text": "\n                    \n\n \n\nПрез 50-те години на 20-и век в един от най-аристократичните квартали на София, на метри от идеалния център, издига снага 5-етажна сграда, издържана в стила на соцмодернизма. Зданието е дело на архитекта Димитър Цолов, автор на проекта за сградата на БНБ, а също и на църквата „Света Неделя“, а средствата за построяването му идват от Съюза на съветските граждани. Парцелът, върху който се издига, е даден от видната комунистическа активистка и член на Политбюро на ЦК на БКП Цола Драгойчева на Общонародния комитет на българо-съветската дружба, който пък го преотстъпва за ползване на съюза. Масивната сграда на бул. „Евлоги Георгиев“ 169 е с 2100 кв.м разгърната площ, има театрален салон, работни кабинети, библиотека, читалня и дори физкултурен салон и ресторант и де факто е умален вариант на Партийния дом, издигащ се на около километър от мястото. Но докато по времето на соца е ясно кой точно държи сградата, то с идването на демокрацията собствеността върху нея се размива. За права над нея претендират както Федерацията за приятелство с народите на Руси и ОНД, представлявана от Захари Захариев и твърдяща, че е правоприемник на съюза, така и Дружеството на руските граждани в Република България. В крайна сметка в последните дни на януари 2002 г. втората организация продава имота на дружество „Дефенс индъстри груп“, което пък буквално три дни по-късно – на 31 януари 2002 г., го препродава на „Ренесанс“ АД срещу 1 810 536 лева. Собственик на „Ренесанс“ е „Овергаз холдинг“, а управител – по-големият син на Сашо Дончев – Даниел Михал. Следват съдебни битки между Захариев и Дончев, които обаче са обречени за първата страна и са спечелени от Газовия барон. Макар и чак десетилетие по-късно. През януари 2012 г. съдия-изпълнител, проводен от „Овергаз холдинг“, разчиства сградата и гони общо 25-те организации, обитаващи един от етажите й. В това число и федерацията на Захари Захариев.\n\nТази история е само малка илюстрация за размаха и методите, с които новоизпеченият властелин на българо-съветската дружба превърта през годините стотиците милиони левове печалба от надутите сметки на гражданите на страната, вкарвайки ги в недвижими имоти.\n\n„Живеем в Бистрица под наем заради едно куче“, казва в едно от поредицата кризисни интервюта пред български медии през 2009-а - годината, в която започва изтикването на посредниците от паразитната им роля по тръбата. Все пак Дончев допълва, че животът под наем „не е, защото няма пари“, а време. „Бистрица е хубаво място, купил съм си добър терен с хубави гледки. Живот и здраве, до година-две ще имам своя къща. Сега имаме две жилища в София, в които живеят синовете“, продължава скромно Газовия барон, който иначе продължава да се води по документи живеещ на столичната улица „Джеймс Баучер“ 114.\n\nТрябва да му се признае на Дончев, че знае как да казва истината само отчасти, без да предизвика подозрение. При това премълчавайки почти 90% от нея. „ Две жилища“ е евфемизъм за имотния портфейл на фамилията, за чието стопанисване впрочем се грижи „Ренесанс“. Именно това дружество държи и китните парцели в Бистрица в размер на над 15 дка, купувани през годините от Дончев и семейството му. През него, и по-конкретно през дъщерното му „Резиденшъл парк Елин Пелин“ фамилията притежава и над 300 дка в елинпелинското село Караполци, струващи близо 2 млн. лева. Както можем да се досетим от името на дружеството, а и от описаното в имотния регистър на България, целта на покупките е била да се издигне там вилно селище и индустриална зона, но проектът засега буксува.\n\nНо да се върнем на скромните две жилища. Те всъщност са с големината на мини голф игрища и се намират в тузарска новопостроена кооперация на бул. „България“ 111. Апартаментите са по 184 кв.м всеки и са на един и същ етаж, както се полага за собствености на двама братя. Оценени са за близо милион, за да сме по-конкретни - за 857 000 лева общо. За да не се затрудняват отрочетата къде да паркират в иначе доста пренаселения вече квартал „Манастирски ливади“, имат и специални гаражни клетки. Към днешна дата обаче това далеч не са единствените жилища за лично ползване на фамилията. През 20145 г. например „Ренесанс“ придобива чрез цесия апартамент на компания длъжник, възлизащ отново на внушителните 180 квадрата. Цената на жилището е в размер на скромните 272 210 лева, а то самото се намира в кв. „Стрелбище“, ул. „Бадемова гора“ №7 – буквално на метри от входа на Южния парк. Ако си мислите, че с това се изчерпва кошницата от жилища, сте в жестока заблуда, като освен парцел със сграда на бул. „Черни връх“ 65 в столицата, водещ се по партидата отново на „Ренесанс“, през 2014 г. Даниел Михал придобива през риълистейт компанията и двуетажна жилищна сграда на ул. „Стефан Стамболов“ в Банско. През друга фирма, собственост на „Овергаз холдинг“ - „Овердрайв“, в чието ръководство са двамата братя, те притежават и два апартамента, съответно 71 и 110 квадрата, на ул. „Хеван“ в Несебър. На този фон дори не си струва да се занимаваме с апартамента на улица „Тодор Ночев“ 28 в кв. „Лозенец“, който се води на името на майка им Ева Дончева и е придобит през юни 1998 г. за 265 600 208 неденоминирани лева, или 265 600 настоящи.\n\nНай-новата безспорна перла в имотния портфейл на семейството обаче датира от 2016 г. и е на стойност, достойна за жилище на Френската Ривиера - 782 334 лева. Намира се в новопостроен апарткомплекс на ул. „Беловодски път“ 62А в полите на Витоша и е с впечатляващи характеристики. Срещу шокиращо високата сума, за която по документи тегли и кредит, Даниел Михал се сдобива с 206 кв.м апартамент, два гаража, два склада и право върху 270 квадрата басейн. Любопитното е, че Дончев-младши не е първият собственик на апартамента. Той го откупува от 19-годишния тогава бизнесмен с украински корени Павел Андреевич Кристов през май 2016 г. Проста справка в регистрите за фирмено разузнаване показва, че въпреки крехката си възраст Павел Андреевич има сериозна бизнес биография. До 2008 г. той е съдружник на енергийните акули - бившия зам.-шеф на НСС и старша разведка от Второ главно управление на ДС Владимир Манолов и Николай Вузев в дружеството „Аркадия сървис“ ООД. През въпросната година дружеството за търговия с ток се заличава от регистрите, за да възкръсне като АД със същите първоначални акционери. Впоследствие Кристов се оттегля като съдружник, а на негово място като съакционер влиза синът на Вузев – Александър.\n\n„Аркадия сървис“ впрочем е една от тънките червени нишки в задругата на олигарсите, образувана от Сашо Дончев, Цветан Василев, Иво Прокопиев, Гриша Ганчев и Огнян Донев и имаща за цел да подрива легитимните институции в държавата. Акционерното дружество е сред маститите кредитополучатели от КТБ. Според регистъра на длъжниците, качен в търсачката на сайта „Бивол“, към 2013 г. фирмата е с дълг 2 119 587 лева към КТБ, без да има данни за залози и други обезпечения по него. Впоследствие обаче заемът е бил платен и към датата на поставянето на КТБ под спецнадзора на БНБ „Аркадия сървис“ вече не е дължала нищо на трезора.\n                    ", "date": "2017.11.24", "title": "Сашо Дончев: Властелинът на българо-съветската дружба (III глава от книгата \"Газовия барон\")"}
