{"url": "http://www.monitor.bg/a/view/82700-%D0%90%D0%9F%D0%98-%D1%81-%D0%BF%D1%80%D0%B8%D0%B7%D0%B8%D0%B2-%D0%BA%D1%8A%D0%BC-%D1%88%D0%BE%D1%84%D1%8C%D0%BE%D1%80%D0%B8%D1%82%D0%B5-%D0%B7%D0%B0%D1%80%D0%B0%D0%B4%D0%B8-%D0%B2%D0%BB%D0%BE%D1%88%D0%B0%D0%B2%D0%B0%D0%BD%D0%B5%D1%82%D0%BE-%D0%BD%D0%B0-%D0%B2%D1%80%D0%B5%D0%BC%D0%B5%D1%82%D0%BE/", "text": "\n                    През почивните дни се очаква влошаване на времето и силни ветрове в Западна и Североизточна България. Това съобщиха от пресцентъра на Агенция \"Пътна инфраструктура\".\n\nПрогнозата на метеоролозите е, че в нощта на събота срещу неделя в тези части от страната и във високопланинските райони дъждът ще преминава в сняг. Възможни са виелици и снегонавявания от бурен североизточен вятър.\n\nШофьорите, на които им предстои пътуване, е необходимо да тръгват на път с автомобили, подготвени за зимни условия, да карат със съобразена скорост и повишено внимание, спазвайки указанията на \"Пътна полиция\".\n\nБлокирането на движението от автомобили, които не са с подходящи гуми, затруднява работата на снегопочистващата техника и възпрепятства пътуването на всички останали шофьори, напомнят от АПИ.\n\nОт МВР също направиха препоръки във връзка с влошаването на времето. Оттам съветват да не тръгваме на път при обилен снеговалеж и навявания. Ако все пак няма как да го отложим, да подготвим автомобила си, да имаме достатъчно гориво, въже, фенерче и топли дрехи. Друга препоръка е да се кара по първокласни пътища, защото те се почистват с предимство.\n\nОт АПИ отбелязват, че Областните пътни управления и снегопочистващите фирми работят на 24-часов режим. В готовност за поддържане на републиканските пътища са около 3000 машини.\n                    ", "date": "2018.02.10", "title": "АПИ с призив към шофьорите заради влошаването на времето"}
{"url": "http://www.monitor.bg/a/view/59787-%D0%94%D0%BD%D0%B5%D1%81-%D0%B5-%D0%93%D0%BE%D0%BB%D1%8F%D0%BC%D0%B0-%D0%97%D0%B0%D0%B4%D1%83%D1%88%D0%BD%D0%B8%D1%86%D0%B0-%D0%BF%D0%BE%D1%87%D0%B8%D1%82%D0%B0%D0%BC%D0%B5-%D0%BC%D1%8A%D1%80%D1%82%D0%B2%D0%B8%D1%82%D0%B5/", "text": "\n                    Днес, в деня преди Месни заговезни, отбелязваме първата Голяма Задушница през годината, известна още като Месопустна.На Задушница християните извършват помен за душите на починалите. Според православието днес е един от трите дни в годината за почит към мъртвите.На Месопустна Задушница се приготвят варено, подсладено жито, хляб и вино. Поменът се прави на гроба, в църква или у дома. Житото е символ на възкресението, защото по думите на св. Павел житното зърно не може да оживее, ако първо не умре. Виното е символ на кръвта на Исус Христос.Запалването на свещи символизира горещата вяра, а пламъчетата напомнят за безсмъртието на душите на покойниците. Тамянът означава чистата молитва, а цветята - добродетелите на починалия. Голяма задушница винаги е в деня преди Месни Заговезни.В понеделника след Голяма Задушница започва Великият пост. \n\n\n                    ", "date": "2018.02.10", "title": "Голяма Задушница е, почитаме мъртвите"}
{"url": "http://www.monitor.bg/a/view/50174-%D0%9F%D0%B0%D1%86%D0%B8%D0%B5%D0%BD%D1%82-%D0%BF%D1%83%D1%88%D0%B0%D1%87-%D0%BF%D0%BE%D0%B4%D0%BF%D0%B0%D0%BB%D0%B8-%D0%B1%D0%BE%D0%BB%D0%BD%D0%B8%D1%87%D0%BD%D0%B0-%D1%81%D1%82%D0%B0%D1%8F/", "text": "Получил 25 % изгаряния, нуждае се от кръвопреливане\n                    Пациент пушач подпали тази сутрин болнична стая в Университетската многопрофилна болница „Канев“ в Русе. 57-годишният Иван В. от град Бяла запалил цигара и така предизвикал пожара на шестия етаж в отделението по ортопедия и травматология.Човекът бил приет на 7 февруари с фрактура на крака. Тъй като му предстояла операция и по преценка на лекарите бил обездвижен, не можел да излиза навън да пуши, обясни пред Агенция „Монитор“ говорителят на здравното заведение Стела Кръстева. По всяка вероятност призори Иван е пренебрегнал инструкциите за безопасност и е запалил в леглото си цигара. Бил е сам в стаята, която се намирала в дъното на болничния коридор. Към 5,00 часа пациенти от съседно помещение усетили някаква миризма и станали да видят какво се случва. Веднага повикали дежурните сестри, които същата вечер били много ангажирани с възрастни болни. Пациентът веднага бил изведен, а с наличните пожарогасители в отделението медиците се справили сами с пожара.Сигналът е подаден в 5,03 часа. На мястото са изпратени два екипа огнеборци, но когато се качили на шестия етаж, установили, че не се налага тяхна намеса.При инцидента няма пострадали хора освен пациентът пушач. Той е транспортиран до русенската УМБАЛ „Медика“, където има отделение по изгаряния. Там под пълна упойка раните му са обработени.„Пациентът пристигна при нас в термичен шок, бе трудно контактен и не можа да обясни какво се е случило. Има 25 процента изгаряния от втора и трета степен по крака с фрактурата, десния крайник и ръцете“, казаха д-р Наско Тютюнджиев и анестезиологът д-р Симеон Михов. Лекарите коментираха, че състоянието на мъжа е тежко и най-рано след три дни ще могат да дадат прогноза. Пациентът, който от четири години не е внасял здравни осигуровки, се нуждаел от кръвопреливане. Нямал близки, към които медиците да се обърнат. Имал единствено сестра, която живеела в Южна България. Знае се, че е злоупотребявал с алкохола.След инцидента болничната стая е напълно неизползваема. В хода на досъдебното производство ще се изяснят подробностите около възникването на пожара. Тепърва ще се прави оценка и на щетите.\n\n\n                    ", "date": "2018.02.10", "title": "Пациент пушач подпали болнична стая (ОБНОВЕНА)"}
{"url": "http://www.monitor.bg/a/view/38872-%D0%A2%D0%B0%D1%80%D0%B7%D0%B0%D0%BD-%D0%BF%D0%BE-%D0%BB%D0%B5%D0%BE%D0%BF%D0%B0%D1%80%D0%B4%D0%BE%D0%B2%D0%B8-%D0%B3%D0%B0%D1%89%D0%B8/", "text": "Водещи дизайнери зададоха тенденциите при мъжете за 2018-а в Ню Йорк\n                    Седмицата на модата в Ню Йорк трансформира израза „Тарзан по бели гащи“ с леопардови щампи с нотка екстравагантност. Истински фурор на подиума по време на едно от най-значимите събития във фешън индустрията с колекциите си направиха дизайнерите Том Форд и Раф Симънс, като любителят на фокстериерите изневери на изчистените линии в първата си линия мъжко бельо. Според Форд от кръста надолу мъжът трябва да бъде истински звяр и това рефлектира в стайлинг, белязан от животински принтове и металически цветове.Като най-ефектни се отличиха слиповете му с щампи на зебра и тези със змийска кожа. Вдъхновение за линията си той черпи от творбите на бащата поп-арта Анди Уорхол. За качеството на крайния продукт загатва и фактът, че разходените от моделите боксерки са от чиста коприна и памук, произведени в Италия. „Не исках просто да изсипя на пазара купища бельо с моето име върху него. Исках да направя нещо готино, което не съществува, и се зачудих защо да не може мъжете да носят сребристо бельо?“, обясни дързостта на колекцията си той след края на ревюто.Това е едно от малкото неща, които бившиятне беше кроил в ателието си. Форд сподели, че е отказвал да работи върху подобни продукти с години наред, защото не е искал да губи контрола върху качеството на лейбъла си, но нещата са се променили след раждането на сина му. Преди това той никога не слагал бельо през деня, но бавачката му е част от семейството вече 5 години и няма избор. „Бельото е още един допълнителен слой дрехи и аз искам да бъде меко. Малките деца се будят посред нощ и трябва да изтичаш до стаята им. Помага, ако си облечен\", разказа с усмивка той.Том Форд представи и боксерки в седем телесни цвята с идеята, че всеки мъж би искал да се съблече и да изглежда гол, без наистина да е. Изборът на металическите цветове и животинските щампи пък е провокиран от новата му колекция връхни дрехи в ярки цветове. Тоалетите от дефилето на дизайнера включват вечерни мъжки якета с брокат в унисон с бельото, както и тесни панталони и пухкави палта. Черешката на тортата в ревюто му бе яркорозово поло, подаващо се под кафява връхна дреха.Сред кацналите в Голямата ябълка специално за колекцията на Форд знаменитости бяха актьорът Себастиан Стан („Аз, Тоня“) и певицата Холзи. Линията ще излезе на пазара през юни.Другата изненада в рамките на Седмицата на модата, посветена на тенденциите при мъжете за 2018-а, бе ревюто на Раф Симънс. Колекцията на белгийския дизайнер е посветена на „младостта в движение“ и еРаф, който е работил като творчески директор за „Диор“ и „Калвин Клайн“, черпи вдъхновение за линията си от автобиографичната книга „Кристиане Ф.: Ние, децата от гара „Берлин - зоологическа градина“, която проследява историята на момиче, пристрастило се към хероина в невръстна възраст, а образът й краси част от дрехите му. „Младостта в движение“ не си поставя за цел да възхвали, нито да осъди наркоманите в нашето общество, независимо дали става въпрос за твърди или меки наркотици“, побърза да отбележи дизайнерът. Симънс отправи дръзки предложения с обемни палта и сака, носени в комбинация с тесни панталони. В някои от тоалетите преобладава карето. Панталоните са с пачове, коитоНепосредствено след мъжките ревюта в Ню Йорк стартира Седмицата на висшата мода, която ще продължи до 15 февруари. Световноизвестните брандове ще отправят своите предложения за тенденциите на дамската мода за предстоящия есенно-зимен сезон - 2018-2019 година. Бляскавото събитие откри японският дизайнер Тадаши Шоджи, който плени аудиторията с вечерните си рокли. \n\n\n                    ", "date": "2018.02.10", "title": "Тарзан по леопардови гащи"}
{"url": "http://www.monitor.bg/a/view/88887-%D0%A4%D0%B8%D0%BB%D0%BC%D0%BE%D1%82%D0%B5%D0%BA%D0%B0-%D0%B7%D0%B0-%D0%B2%D0%BB%D1%8E%D0%B1%D0%B5%D0%BD%D0%B8/", "text": " Да посрещнем Свети Валентин с пуканки в ръка и романтични ленти\n                    Преди да преминете към шампанско с ягоди на Свети Валентин, може да удължите вечерта с приятен филм. Независимо дали ще заложите на класиките в жанра, или ще гледате нова гореща лента, тази практика в навечерието на празника може да стане традиция. За улеснение направихме списък с подходящи продукции - от комедия до драма, които отприщват емоциите на любовта: „От излизането си на голям екран през 2015 г. поредицата „50 нюанса сиво“ стартира тенденцията влюбени двойки да окупират киносалоните на Свети Валентин. Базираща се на секссцени между бизнесмена със садо-мазо наклонности Крисчън Грей (Джейми Дорнан) и любимата му Анастейша (Дакота Джонсън), лентата не предлага нищо интригуващо извън еротичните изпълнения в култовата Червена стая за игри. Няма нищо лошо обаче да заведете любимата си на киносреща навръх празника, за да разгорещите страстите предварително или да си направите филмов маратон вкъщи, който да продължите в спалнята. Трейлърът на третата част от поредицата - „50 нюанса освободени“, чиято българска премиера вече е факт, дава заявка за горещи любовни сцени, трилър елементи с напрегнати моменти и завръщането на призраци от миналото. Феновете на екранизацията на чиклита на Е. Л. Джеймс, спечелила дотук над 900 милиона долара от продажба на билети, са ентусиазирани и от идеята за сватба на главните персонажи. Тийзърът показва Ана в дълга бяла рокля, а прочутата фраза от продукцията „Г-н Грей ще ви приеме“, е сменена с „Г-жа Грей ще ви приеме“. Непланирана бременност, заплахи от бивши шефове и ревност ще разтърсят медения месец на двамата влюбени, а до каква степен това ще наруши еротичния им маратон, оставяме да разберете сами. Приятни изненади в третия филм очакваме обаче около саундтрака. Джейми Дорнан ще разгорещи страстите с изпълнение, което е кавър на хита на Пол Маккартни от 1970 г. Maybe I'm Amazed, а киноманиаците могат да правят предварителни поръчки за албума с парчетата, включени в лентата. Освен 35-годишния актьор, с изпълнение в „50 нюанса освободени“ с дует ще се включат още британската певица Рита Ора и бившият кадър на One Direction Лиам Пейн. „Една „Тетрадка“ и много за гледане с половинката на Свети Валентин. Лентата се налага в популярната култура като най-романтичната на всички времена. Ако сте от малкото хора, които не са гледали екранната интерпретацията на романа на Никалъс Спаркс от 2004 г., в която с участие се разписват Рейчъл МакАдамс и Райън Гослинг - запасете се задължително с кърпички, защото доста ще поплачете, докато следите историята на Али и Ноа. Сюжетът се разгръща в два времеви фронта – днес в старчески дом и в миналото - в периода на Втората световна война. Веднага не става ясно обаче, че главните герои в двете истории са всъщност едни и същи хора – Али и Ноа, които се срещат и влюбват на карнавал в малко градче. Не липсва типичната за жанра нотка на напрежение, породена от класово различие – тя е богато момиче, чиито родители не одобряват връзката й с бедното селско момче. Години по-късно амбициозната Али е сгодена за богат бизнесмен, но след случайна среща с Ноа разбира, че той й е пращал по едно писмо всеки ден след раздялата им в продължение на година, но нейната майка предвидливо ги е скрила. След тежки думи и бурни страсти двамата, очаквано за редовия зрител, се събират.Събитията, които се развиват в сегашно време, проследяват как възрастната Али страда от алцхаймер и Ноа й разказва всеки ден тяхната история с надеждата тя да си спомни коя е – нещо, което с течение на годините все по-рядко се случва. Кулминацията на романтичната лента достига връх, когато една вечер паметта на Али временно се възвръща и тя отива да заспи в обятията на любимия си - така те умират заедно в съня си. Ако това ви успокоява, в книгата „Тетрадката“ главните герои не напускат този свят, а се отдават на сладки страсти, въпреки преклонната си възраст. „Романтичната драма „Аз преди теб“ е свежото ни предложение за Свети Валентин, в случай че искате да избягате от класиките в жанра. Американско-британската лента от 2016 г. е базирана по едноименния бестселър на Джоджо Мойс, а сюжетът ще ви разтърси от бурен смях и крокодилски сълзи. Като бонус към преживяването актьорската игра е поверена на Емилия Кларк, която редовият зрител познава като Денерис Таргериан от кървавата сага „Игра на тронове“ и Сам Клафин, който спечели любовта на публиката след участието си в „Игрите на глада“. Сюжетът се върти около непоправимата оптимистка Луиза „Лу“ Кларк (Емилия Кларк), която живее в провинциално английско градче и мечтите й опират до намирането на чорапогащник с щампи на пчелички. Без ясна цел в живота, 26-годишната Луиза сменя постоянно работата си, за да подпомага финансово семейството си, докато един ден намира призвание в местния замък като компаньон и болногледач на черногледия Уил Трейнър (Сам Клафлин) - богат млад банкер, прикован към инвалидната количка след злощастен инцидент. Изоставил приключенския дух, циничният вече мъж се е отказал от живота. След като двамата се забъркват в куп забавни приключения, искрата между тях пламва. Въпреки че е открил любовта, Уил все пак не може да преживее недъга си и се самоубива, а Луиза наследява богатството му. Мойс пише още две книги за историята на Уил и Лу и се очаква скоро да бъде заснета втора част - „След теб“, въпреки че феновете не виждат смисъл след смъртта на главния герой. „В случай че не искате сълзлив Свети Валентин, романтичната комедия „Просто секс“ е идеалното решение за вас. Още с оглед на каста, който включва Аштън Кътчър и Натали Портман, става ясно, че лентата не е за изпускане. Сюжетът се върти около вечната дилема възможно ли е приятелство между мъж и жена, гарнирано с еротични преживявания и нищо повече. Отговорът можете да се досетите и сами, но главните герои Ема (Портман) и Адам (Кътчър) минават през забавни предизвикателства, за да стигнат до него. Отричаща истинската любов лекарка и асистент-продуцентът в музикално тийншоу се срещат случайно, а познанството им датира от детските им години. След бурна нощ и обилно количество алкохол Адам се събужда в апартамента на Ема и двамата се споразумяват да запазят приятелския тон в отношенията си, но с привилегията да правят секс, когато решат. Искрата между тях обаче наистина пламва и след като Ема дълго време крие чувствата си, напълно предвидимо двамата се събират. Филмът обаче си заслужава да бъде гледан повече от веднъж заради комедийните нотки във всяка сцена. След „приятелски“ изненади като тази Адам да занесе диск с песни от типа на Bleeding Love на Алиша Кийс, за да превъзмогне Ема менструалните си болки по-бързо и да й подари връзка моркови вместо букет цветя, гарантирано ще се посмеете. „„Титаник“ е класика в жанра. Това е от филмите, които с досада срещаме постоянно по телевизията и почти знаем наизуст репликите, но е трудно да отделим поглед от вълнуващата история на Джак и Роуз. Добрата актьорска игра и сюжет, разгърнат около идеята за силата на любовта, нареждат лентата в списъка с подходящи за Свети Валентин занимания. Безспорно най-популярната интерпретация на трагедията от 1912 г. е тази с участието на младия Леонардо ди Каприо и чаровната Кейт Уинслет, под режисурата на Джеймс Камерън. Любовта между сгодената красавица, отседнала в първа класа на лайнера, и бедният нехранимайко от трета, се развихря от пръв поглед. Без да се замисля, като на филм, Роуз избира Джак пред надменния си годеник Кал, който в яростта си обвинява съперника си в кражба. Така Ди Каприо се озовава закопчан за тръба в най-неподходящия момент – когато корабът се удря в айсберга. След куп премеждия Роуз успява да освободи новата си изгора, но най-лошото предстои. На спасителните лодки при потъването на „Титаник“ място за главната героиня има, но тя не желае да остави любимия си. Финалът разплаква всеки зрител от баба до бебе – моментът в който Роуз се качва на една отломка, за да спаси живота си, но Джак остава в ледената вода, за да не потъне тя. Така той умира в името на любовта. Парадоксалното е, че много хора срещат смъртта си през 1912 г. на кораба, но сълзите в очите на зрителя са породени от жертвата на Джак.\n\n\n                    ", "date": "2018.02.10", "title": " Филмотека за влюбени"}
{"url": "http://www.monitor.bg/a/view/50319-%D0%9C%D0%B0%D1%80%D1%82%D0%B0-%D0%9F%D0%B5%D1%82%D0%BA%D0%BE%D0%B2%D0%B0-%D0%BD%D0%B0-%D0%BF%D0%B0%D0%BB%D1%86%D0%B8-%D0%BA%D1%8A%D0%BC-%D0%B2%D1%8A%D1%80%D1%85%D0%B0/", "text": "Балетната прима ще грейне в музикален клип навръх Свети Валентин\n                    \n\n\n                    ", "date": "2018.02.10", "title": "Марта Петкова – на палци към върха"}
{"url": "http://www.monitor.bg/a/view/28226-%D0%91%D1%83%D0%BC-%D0%BD%D0%B0-%D0%B1%D0%B5%D0%B1%D0%B5%D1%82%D0%B0-%D0%B2-%D0%BA%D0%BB%D0%B0%D0%BD%D0%B0-%D0%9A%D0%B0%D1%80%D0%B4%D0%B0%D1%88%D0%B8%D1%8F%D0%BD/", "text": "Ким и Кание посрещнаха в дома си Чикаго, Кайли гушна Сторми\n                    Фамилията Кардашиян - всеки знае, че са известни, никой не знае с какво. Те не пропускат да дадат повод за новина с всяко свое селфи, а колкото по-безсмислено е то, толкова по-голяма еуфория предизвиква в душата на фена. За радост на милионите си последователи, те посрещнаха 2018 година в обновен състав – риалити сензацията Ким Кардашиян и рапърът Кание Уест гушнаха бебе от сурогатна майка, а най-младото попълнение в клана Кайли Дженър роди първото си дете. През март на бял свят ще се появи и момченце – наследник на Клои Кардашиян.Кайли, която е полусестра на Ким, трупаше популярност със скоростта на светлината със снимките си в социалните мрежи. Когато стана ясно обаче, че е бременна, 20-годишната красавицаот радара на папараците. Преди дни моделът дебютира като новоизлюпен родител по най-нормалния начин за прочутата фамилия – с помпозно видео в Инстаграм. Риалити сензацията съобщи за раждането на първото си дете с 11-минутен клип, който проследява деветте месеца от бременността й, като на някои от кадрите се вижда малкото краче на дъщеричката й. Документалното филмче стартира със снимка на красавицата, която държи позитивен тест за бременност. „Каквото и да бъде името ти, така разбрах за теб. Твоята майка, аз, си живеех живота, после срещнах баща ти и всичко се нареди. Химия.“, гласят думите й. На заден фон се чува и Ким, която споделя, че няма търпение децата им да станат най-добри приятели. Главен герой във видеото е и гордият татко – рапърът Травис Скот, за когото феновете издават, че виждат в съвсем нова светлина и бащинството му отива. Той е изненадал любимата си с букет от 443 рози след като разбрал, че го е дарила с дъщеричка. След като държаха последователите си на тръни цяла седмица, двамата обявиха, че момиченцето ще се казва Сторми. В превод от английски името означава Буреносен, като по този начин двойката запазваОт видеото става ясно, че бебето вече е оборудвано с тоалети за всеки повод. Кайли Дженър е осигурила на наследницата си бебешки дрешки, чиято обща сума гравитира около 70 000 долара. Според запознати, тя търси дрехи само от оборотните дизайнерски бутици. „Това ще бъде най-добре облеченото дете, което сте виждали“, споделя източник пред TMZ.Месец преди в семейството да се появи Сторми, най-известната от фамилията Ким Кардашиян и съпругът й Кание Уест посрещнаха в дома си третото си дете. Малкото момиченце носи името Чикаго. Феновете на красавицата, прочула се с пищните си форми и голи селфита, прогнозират, че бебето се казва така, защото Ким е прекарала детството си във Ветровития град. Не толкова известен е фактът, че звездният татко е роден в Чикаго и именно той е идейният двигател за избора на име.Двамата гушнаха рожбата срещу сумата от 45 хиляди долара като възнаграждение за жената, която я износи. Родителите ще наричат на галено момиченцето Шай, или на български Срамежлива. Другите деца на чаровната брюнетка и изпълнителя на Gold Digger са 4-годишната Норт и малкият Сейнт, който се появи на бял свят в края на 2015 година. Проблемът в семейството обаче е, че Ким и Кание не могат да накарат наследниците си да стоят мирно в една стая без да се скарат. Всъщност дъщеря им Норт е тази, която отказва да приеме компанията на малкото си братче. „Не знам дали е така, защото е по-голяма. В началото мислих, че е просто фаза, но Норт не харесва брат си. Тя ревнува дори когато го кърмя и прочие. И това не спира, а той се разстройва“, изповяда се в предаването Live With Kelly and Ryan наскоро Кардашиян. Сейнт пък дразни кака си като постоянно я имитира, което нажежава обстановката още повече. Отношенията на малчуганите пораждат съмнение в звездната двойка как ще бъде приета третата им рожба. Запознати издават, че враждата между децата може да е породена от проблемите в брака им, които уж вече са разрешени. Рапърът излезе успешно от„която нежната му половинка му наложи миналия август. Той разполагаше с времето от 6 месеца, за да докаже на Ким, че е добър съпруг, но получи потупване по рамото в аванс. „Той е по-добър от всякога, много е стабилен. Няма никакви изблици. Той и Ким никога не са били по-силни заедно“, издаде пред сп. Us Weekly близък до двойката източник. За подобрението в отношенията им допринасят чести посещения на семеен терапевт и ежеседмични романтични срещи.Сестрата на Ким и Кайли Клои също потвърди, че скоро ще гушне първи наследник - момченце. За бременността на звездата се говори от края лятото, но тя отричаше новината, за да могат „да се радват в тесен кръг възможно най-дълго“. Щастливото събитие тя оповести със снимка на наедрялото си коремче в Инстаграм. „Най-голямата ми мечта се сбъдна! Ще имаме бебе. Чаках и се молих, но Господ е имал план от самото начало. Знае си работата. Просто трябваше да почакам и да съм търпелива“, написа към кадъра Клои. 33-годишната красавица се обърна и към бъдещия татко – баскетболистът Тристан Томпсън. „Тристан, благодаря ти, че ме обичаш толкова. Благодаря, че се отнасяш с мен като с кралица. И най-вече ти благодаря, че ме направи майка!“, изповяда се тя в социалната мрежа.\n\n\n                    ", "date": "2018.02.10", "title": "Бум на бебета в клана Кардашиян"}
{"url": "http://www.monitor.bg/a/view/78220-%D0%A1%D0%BA%D0%B0%D0%BD%D0%B4%D0%B0%D0%A3%D0%B5%D0%BD-%D0%B1%D1%8A%D0%B3-%D0%B2-%D1%81%D0%B8%D1%81%D1%82%D0%B5%D0%BC%D0%B0%D1%82%D0%B0/", "text": "Без излишно надути амбиции, Тото и Лъчо си проправиха път към върха бавно, но славно\n                    Двамата се срещат на футболното игрище, където влизат в ролята на съперници. След като контузии преустановяват спортната им кариера, се преориентират към музиката, но поотделно. Днес те са познати на феновете си като чичо Лъчо и чичо Тото от хип-хоп дуото „СкандаУ“. Пътят им преди да се закичат с титли като Група на годината и Любима звезда на България обаче е доста дълъг. Започват през 2010 г. като H Scandal, но въпросите относно значението на първата буква от името им бързо ги преориентира към настоящото им название. Две години след старта на съвместната си музикална кариера Йонислав Йотов (Тото) и Лъчезар Евтимов достигат до полуфиналите на „България търси талант“. Трамплинът въпреки всичко се оказва недостатъчен и както самите те се изразяват, е трябвало да комерсиализират звука си, за да изградят основите на успеха си. „Ние сме свикнали да не ни разбират. Публиката не иска метафори и алегории.и направихме Replay. Знаехме, че с тази песен ще вкараме гол в последната минута и нищо не можеше да ни спре“, обяснява Йотов.Иначе Тото и Лъчо се определят като бъг в системата. Още в зародиша на развитието им като рапъри признават, че пеенето не е тяхното нещо, заради което са се фокусирали върху хип-хопа. „Той не се различава много от футбола. Като не успяхме с едното, се пробвахме в другото“, шегува се Лъчо. „Не сбъднах мечтата си, но сбъднах мечтата на много други хора – да бъдат известни, да имат фенове. Аз не съм искал това, не съм се стремял към него. При мен просто се случи“, разказва на свой ред Тото. Встрани от шегите, момчетата обясняват резкия си завой към музиката с факта, че в момента на тяхното раждане като група никой на пазара не е предлагал рап, какъвто те биха искали да слушат.През изминалата година „СкандаУ“ триумфираха с отличие Група на годината от БГ радио, Тото пък успешно защити честта на дуото в любовния сезон на „Вип Брадър“, откъдето си тръгна си със званието „любима звезда на България“. След известно мълчание, като затишие пред буря, момчетата пуснаха най-новите си попълнения в дискографията в два поредни дни - „Без да пие“ и „Кокаина“ (двамата работят и по текста и музиката на парчетата – б.а.). Сега рапърите триумфираха на наградите на 359 Hip Hop Awards, предстои им участие в Лондон, а отскоро парчетата им са обсъждани и от английски и американски влогъри в YouTube. “Всичко започна на майтап. То и сега е майтап, но е по-мащабен“, обясняват рапърите и днес. Именно мантрата им да не се взимат прекалено насериозно е и разковничето, обясняващо голямата им фенбаза към настоящия момент. От споделянето на „високоинтелектуални“ мнения от сорта на „футболистите са вече недвижимо имущество“, през забиване на глави в тортени изкушения по време на участия, та до катарзисните заключения, че пътуванята за концерти са ги превърнали в своеобразни тираджии, момчетата печелят сърцата на меломаните и със завидното си чувство за хумор. По същата логика, наред с хитове като „Ангели и демони“, Replay, “Се Тая“ и „Хляб и сол“, нищо чудно на тяхно шоу да чуете и „Шушана“. Горчивият послевкус от шлагера на Наско Ментата, можете да оправите и с наздравица – нещо, което Тото и Лъчо никога не отказват на верните си фенове на терен.Не питай Google... „Годеницата ми се оказа сестра“ и „Може ли приятелката ми да е бременна от свалка на пейката“ са само част от дилемите, които Тото и Лъчо обсъждат по време на традиционните си включвания във влог средите. Клиповете им минават под щампата „Не питай Google, питай СкандаУ“, в рамките на която рапърите избират на случаен принцип писмо, изпратено им от фенове, търсещи съвети, и го четат пред камерата. „Наистина никога не ги четем предварително, за да видят хората естествената ни първоначална реакция“, обясняват те. Случайно или не, всяко писмо, лирично наречено от Тото и Лъчо „молитва“ се подвизава в сферата на еротиката.„Не питай Google, питай СкандаУ“ всъщност служи като последен пиар трик на групата преди да преустановят музикалното си развитие. За щастие, както на тях, така и на почитателите им, влогът успява да пожъне успех, като дори сформира собствен сленг. Така, например, феновете са армия или мафия. Поздравът между членовете на „сектата“ от последователи се нарича „клик“ и наподобява знака на заклетите рокаджии. Все по-оборотно звучат и изразите, използвани от Тото и Лъчо в клиповете „Има ли платена любов у тая могила“ и „Ако мислите, че е лесно, не е лесно – трудно е. Много е трудно“. Всички тези фрази са си проправили път и към мърчандайз продуктите на бандата. Част от печалбите от тях пък момчетата искат да заделят за благотворителност, като поверяват избора на каузите, които подкрепят, в ръцете на своята „мафия“.\n\n\n                    ", "date": "2018.02.10", "title": "СкандаУен бъг в системата"}
{"url": "http://www.monitor.bg/a/view/9530-%D0%A1%D0%B5%D0%B4%D0%BC%D0%B8%D1%87%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-1016-%D1%84%D0%B5%D0%B2%D1%80%D1%83%D0%B0%D1%80%D0%B8/", "text": "\n                    В събота се ориентирайте към приключване на отдавна поети ангажименти. Ще стигнете поне в една посока до важна и отдавна преследвана цел. Някой ще каже „да” пред олтара, друг ще изпълни каквото е обещал и ще се почувства значително по-добре. Вечерта може да очаквате трудни разговори. Родители и деца не се разбират. Лъсват миналите  проблеми. До обед в неделя ще се раждат деца с тежко детство и комплекс към майката. За 11-и не планирайте публични изяви и не влизайте в спорове. Нищо няма да се реши, всеки ще говори без да изслушва другия и ще се опиянява от собствения си глас. 12-и е ден, който ще ви срещне с големите ви страхове. Ако имате възможност заобиколете неприятните срещи и не оставайте в положение без изход. Този ден е сързан с водата, а тя винаги намира пролука или си издълбава нов път. Очертават се тежки битки на работното място, които ще очертаят новите връзки и перспективи. На 13-и е добре да се огледа или закупи имот и да се подсигури базата, на която в бъдеще ще се развивате и работите. Св. Валентин този път попада в неблагоприятен ден. Залива ни тъмнината на предстоящото новолуние, което ще бъде придружено със слънчево затъмнение. Стойте мирни, не планирайте нищо важно, не се обвързвайте. Би било добре да отложите за 16-и любовните си срещи и изповедите. Този ден е благословен за любовните връзки.10-и е ден на пасивност. Изолирайте се от светския шум. Пазете се от случайтни контакти, проведете прочистваща диета. На 11-и прекъснете вредни връзки и посетете хора, от които може да получите квалифициран съвет. Желателна е среща с Учителите. Започнете нов курс в интересуващата ви посока. Най-силните ви дни за периода са 12-13-и. Понеделнишки ще постигнете максималното в ситуацията, в която се намирате. Може да намерите по-добра работа и да подпишите изгоден договор. Правите голяма крачка напред в посока на личните си и бизнес интереси. Ще намерите изход от ситуация, която до момента не ви и давала мира. 13-и е ден на прозрение за пътя напред, за изискванията на момента и за нуждите на близките. Правите големи покупки и инвестиции. Благоприятно за имотна сделка. Бъдете внимателни на 14-и. Вероятни са проблеми в любовта, невъзможност да се разберете и съберете и провокиращи обстоятелства, които ще ви отровят вечерта. 15-и е много особен ден. Доброто и злото сключват примирие и ни оставят на собствен ход преди затъмнението вечерта. Отворете новото си заведение или търговски обект. Направете своя ход в търговската инициатива. От 16-и започва годината на  жълтото Куче. Търсете доверени партньори и нови приятели. В петък сте на крачка от голямата любов. Чудесен момент за нови запознанства.Нищо ново не започвайте в съботния ден. Приключвайте, изпълнете това, за което отдавна ви молят. Не се преуморявайте, не се опитвайте да се доказвате. Намалете физическото натоварване. Противопоказно е да се бърза. В неделя търсете среща със съмишленици, с приятели и хора, на чиито съвети и идеи може да се разчита. Разговорите да се водят на четири очи. Където се съберат много хора ще настане голяма говорилня и може да се заформи скандал. 12-и е ден на пробив, на възможност да тръгнете в нова посока, да получите повишение и да намерите точните хора. Оставете да ви води шестото ви чувство. Планирайте пътувания. В този ден е добре да се  посеят семената на новата реколта. Желателно е да си върнете дълговете, да изпълните нещо, което сте обещали. 13-и е ден за среща с важни за бъдещето ви партньори. Може да продадете или да купите имот, да прехвърлите собственост и да ангажирате децата с ремонти и строежи. Ден на брокерските инициатниви. 14-и е ден на фалшивите връзки, на неравностойната любов, на лъжите в интимен и любвен план. Жалко, че е св. Валентин, но повечето хора ще останат излъгани в надеждите и очакванията си. Вероятни са изневери и опасно зарибяване. На 15-и не се съобразявайте с никого, направете своя ход. На 16-и са вероятни проблеми в любовта за родените до 1 юни.В събота бавно и полека достигате целта, постигате нещо важно с умело водене на преговори и дипломатична игра. Важното е да се приключва, а не да се започват нови инициативи. В неделя родените в първата декада ще имат неприятни разговори с родители и деца. В този ден ще се раждат деца, на които ще се създадат едипови комплекси в детството. Преговорите в момента не вървят, не събирайте родата и приятелите. По вероятно е да се изпокарате, отколкото да се веселите и да постигнете консенсус по спорните въпроси. На 12-и на всяка крачка ще срещате препятствия. Не се отчайвайте, бъдете сигурни, че ще намерите изход и от най-трудното положение. Близо до вода ще получите неочаквано озарение и  ще намерите изход от положението. Родените в третата декада ще изживеят болезнени моменти на 13-и когато може да бъдат ощетени при имотна сделка. Внимавайте с документи и пари. Важното отложете за края на работното време. Бъдете внимателни и на 14-и. Това е ден с негативно излъчване. Празнуващите Трифон Зарезан ще прекалят с пиенето, а празнуващите св. Валентин ще изневерят или излъжат и ще попаднат в компроматна ситуация. На 15-и преминаваме на нова навивка на развитие, откажете се от всичко вредно и ненужно. На 16-и ви чака много любов, подарък от съдбата и среща с важен човек.10-и е ден на пасивност и обмисляне на бъдещите планове. Не предприемйте важни ходове, свържете се с хората, с които ще работите и ще действате съвместно в следващите дни. Пазете се от случайни контакти и приключете с това, за което сте поели ангажимент. В неделя ще срещате хора с комплекси, които може да използвате като лост и опорна точка за личната си амбиция. Препоръчва се диета и прочистване на тялото и душата на това новолуние. Бъдете избирателни във връзките и прекъснете вреден контакт. Посъветвайте се с капацитет в интересуващата ви област. 12-и е ден за старт на нови дейности и проекти. Всичко ще тръгне като по вода, ще се намери начин да се избегнат заложените капани и ще се постигне целта при преговори и взаимни инициативи. Мислете за приятни неща и те ще ви се случват. Това е денят за залагане семената на новата реколта. Направете разсада в парника. 13-и е най-благоприятният ден за старт на нова работа и бизнес проект. Добре е за вложение в недвижим имот, който ще използвате не само за живеене, но и за работа. 14-и е един от най-опасните дни за месеца. Лесно се попада в лапите на порока и мошениците. Лош ден за запознанства, сълзите ще са повече от целувките и усмивките на празника. 15-и е ден за прошка. Върнете си дълговете, направете жеста, който се очаква от вас. Най-хубавият ден за влюбените ще е 16-и.За родените в третата декада съботният ден носи повече неприятни моменти и рискови случайности. Старайте се да приключвате и да работите на свой терен. Не е ден за нови запознанства. Проведете прочистваща диета, прочистете се от шлаката както на физическо, така и на духовно ниво. В неделя ще постигнете максималното когато двама се карат. Децата се изплъзват от контрола на родителите. Лесно може да влезете в преразход на енергия и средства. Запазете силите си за следващите два дни, в които ще постигнете максималното, ще намерите нова работа или ще ви повишат. На 12-и ще се окажете в благоприятна позиция, на точното място в точното време. 13-и е ден за вложения на капитали в имотни сделки. С един ход може да намерите не само жилище, но и терен за бъдещета си дейност или хоби. Този св. Валентин попада в деня на хидрата, която поглъща Луната преди новолунието. Ще страда женското начало, ревността и предателствата ще са повече от лобовните признания. Хора с тъмни страсти и тъмно минало ще се опитват да уловят невинните в мрежите си. Не се обвързвайте с нови партньори. На 15-и направете своя ход в област, в която имате амбиция и лични интереси. Ден на свободния избор. На 16-и Луна, Венера и Нептун ще ви гледат в опозиция. Вероятни са скъсвания в любовта и компроматна атака. Не предприемайте нищо важно.В събота не се намесвайте в избора и игрите на другите. Ден за пасивност, за самостоятелни занимания и прочистващи диети. Да не се започват нови проекти и да не се прави нов избор. Луната отива към изпразващо силите и възможностите ни новолуние. В неделя проблемите ще са повече за родените в първата декада. Ще си проличат комплексите и притесненията ви, а това ще даде възможност на някой да ви използва и манипулира. Не участвайте в публични изяви и по възможност стойте далече от хора, които са склонни да ви притискат и вкарват в своята схема. В понеделник се очертават остри сблъсъци на интереси на работното ви място. Очаквайте опити за елиминация. Може да смените подхода и да се откажете временно от една цел, за да постигнете друга. Бъдете гъвкави и ако ви подтискат на едно място, бягайте на друго. На 13-и внимавайте с документи и собствености. Може да ви принудят да продавате или прехвърляте имот. Денят е добър за брокерски инициативи. На 14-и може да откраднете чужда любов и да бъдете подложени на фатално привличане и влияние. На 15-и е добре да се стартира нова търговска инициатива. Направете това, което искате, а не това което някой ви убеждава, че е добро за вас. 16-и е силен за хората на изкуството. Ден на творческо и любовно вдъхновение и на едното поради другото.От 10-и Венара ще ви гледа в хармоничен аспект от знака на Рибите. Навлизате в силен емоционално период, който ще стимулира творческата ви активност и може да ви изпрати артистично вдъхновение. Освободете място за новото, което си проправя път към вас. В събота приключете стара връзка, обещана работа или ремонт. В неделя може да направите примамливи за някой собствените си амбиции и желания. Да не се се работи и движи в екип. Всеки ще дърпа чергата към себе си. В понеденик работата ви потръгва, получавате покани и повишение, уреждате документи и имате шанс за нова работа. Не се отказвайте от нищо. В този ден може да стигнете далече и да се внедрите в престижна среда. Сега е момента да заложите в парника и семената на новата реколта. 13-и дава възможност да уредите имотен и наследствен спор или да прехвърлите имот на децата. Може да придобиете право за ползване на терен или да закупите жилище. Следват два неблагоприятни дни. 14-и може да ви донесе най-големите проблеми. Ще се окажете в плен на наравностойна връзка, може да изневерите или да разберете за изневери. На 15-и бъдете себе си, не лъжете и не се преструвайте, за да не задълбочите нещата. Чака ви чудесен петъчен ден и вечер. Чакайте посещение на личната си муза. Ще ви хрумнат гениални идеи. Ден за изложби и артистични мероприятия.От 10-и изкусителката Венера ви гледа вече в нехармоничен аспект от знака на Рибите. Внимавайте във връзките, особено на 16-и, когато с голяма вероятност ще имате неприятности в чувствата и в любовта. В събота ограничете контактите, не позволявайте да ви провокират към някакъв избор, към активни мероприятия или участия в срещи с хора, които не понасяте. Нещо болезнено и провокативно се промъква в живота ви. За неделя не планирайте общи участия и големи сбирки. Потърсете съвет от капацитет по въпроса, с който не може да се справите. На 12-и всичко може да тръгне като по вода. Преградите по пътя ви са лесно преодолими. Може да спечелите конкурс, да намерите нова работа и да привлечете спонсор. На 13-и всяка инициатива ще ви се отплаща в бъдеще. Благоприятен ден за имотни дела и брокерски инициативи. Може да капарирате имот. И така стигаме до този ден на влюбените един в друг или в алкохола. Внимавайте да не прекалите в едната и в другата посока. 14-и е ден на фатално привличане. Тъмните сили се активизират, пеперудите се привличат от огъня и може да си опарят крилата. Лесно се спретват компромати. На 15-и имате шанса на свободната воля да оправите грешките и да постъпите така както сърцето и душата ви подсказват. Ако се колебаете, в петък проблемите ще ви надвият и поставят в рискова ситуация.10-и ви доближава до важна цел. Каквото уредите до края на деня ще стане база на бъдещите ви лични и творчески успехи. За неделя не планирайте тежки разговори с родители и деца. Вместо да се разберете ще се изпокарате и всеки ще тръгне в различна посока. В този ден лесно се стига да загуба на енергия, до изблици на гняв, за които ще съжалявате. Предстоят два силни дни за бъдещето ви. Постарайте се в неделя да намерите време за всичко, което не търпи отлагатне и в понеделник ще трябва да се представи на обсъждене. Родените във втората декада ще имат чудесен понеделник, в който може да получат изгодни предложения, да подпишат нов договор, да получат увеличение на заплатата и да се внедрят в нова среда. Не се колебайте, преградите пред вас са лесно преодолими и целта се вижда ясно. 13-и ви заземява на ново място. Това е най-благоприятният ден за месеца, в който може да се сдобиете с жилище и ново помещение за работа. На 14-и тенденцията е да се развалят стари приятелства, поради новите запознанства, които обаче няма да са дълготрайни. Всичко предприето ще тръгне накриво и ще носи болка. На 15-и върнете дълг на внимание и обич. Сега е момента да бъдете себе си и да работите за личната си кауза и интерес. На 16-и ви чака много любов и чудесно запознанство. Ще ви осени и блестяща творческа идея.Съботният ден изисква пасивност, концентрация и размисъл. Получавате откровение и стигате до важно решение. Добре е да проключите поет ангажимент. Навлизате в период на разчистване на сметки и отношения. Нищо ново да не се започва. 11-и е един от критичните дни за месеца. Напрежението ще нараства, лесно ще се отива към скандали и разправии, които нищо не решават, а само действат на нервите и разболяват. Каквото отложите за следващите два дни ще ви донесе късмет и успехи. Понеделнишки е добре да тръгнете на нова работа, да организирате срещи и преговори с нови партньори и да търсите нова пазарна ниша, в която да се внедрите. Във вторник може да намерите и терена за бъдещата ви работа или съвместен семеен живот. Окопайте се на новата територия. Вечерта Луната навлиза във вашия знак. Очертават се пътувания. Едно отсъствие на 14-и ще ви скара с любимите хора. Ще е трудно да угодиш на всички, все ще има сърдити. Бъдете много внимателни, не се обвързвайте с непознати. Ще ви спретнат компромати. Тенденцията е чуждо тяло да се вмъква тъм, където до момента сте били двама. В петък ще се събудите с чудесна творчека идея. Ще се раждат поети и музиканти в този благословен и артистичен ден. Добре е да имате важно участие, да привлечете към себе си ценители и мениджъри.От 10-и планетата на любовта Венера навлиза във вашия знак. Предстои период на влюбвания и разлюбвания, който ще стимулира поетичната ви и артистична натура. До петък може да създадете своя шедьовър. Родените в третата декада ще изживеят притеснителен съботен ден. Ще преливат от пусто в празно в отношенията и няма да могат да направят избор. Насочете вниманието си към изпълнение на поетите ангажименти. В неделя ще се действа от позиция на силата. Деца и родители взаимно ще се манипулират, а после ще се чудят защо разговорите не вървят. Не търсете повод за скандал. Каквото отложите за 12-13-и ще ви донесе късмет, нова работа, възможност за делови срещи и пътувания. Ще се уредите с имот или ще спечилите дело. 14-и ще мине под знака на скандалите, изневерите и взаимните обвинения. Тъмнината на приближаващото новолуние ще завладее и вледени душата, ще разбие някои замисли и надежди. Това е най-тежкият ден в сатурновата ви дупка. Бъдете внимателни, не изневерявайте, не оставайте партньора сам с потенциални изкусители и изкусителки. 15-и позволява всеки да тръгне по своя път, без да се съобразява с условностите. И ако говорим за любов и творческо вдъхновение ще го имате в петък, когато Луна, Венера и Непун ще се съберат във вашия знак. Ще изживеете приказни мигове, които не са за приказване и споделяне. \n                    ", "date": "2018.02.10", "title": "Седмичен хороскоп за 10-16 февруари"}
{"url": "http://www.monitor.bg/a/view/87658-%D0%9F%D0%B0%D0%BB%D0%B5%D0%BE%D0%BB%D0%B8%D1%82-%D0%91%D0%BE%D0%B3-%D0%B8-%D0%B7%D0%B0%D1%88%D0%B8%D1%82-%D0%B5%D0%B7%D0%B8%D0%BA-%D0%B7%D0%B0-%D1%81%D0%BB%D0%B0%D0%B1%D0%B0-%D1%84%D0%B8%D0%B3%D1%83%D1%80%D0%B0/", "text": "От поставянето на протеините на пиедестал до молитви и операции – начините за сваляне на килограми се множат лавинообразно\n                    Първите месеци на новата година обикновено служат като катализатор на решението да се вталим. Дали заради обилното преяждане по празниците, или заради желанието ни да дефилираме като супермодели на плажа през лятото, диетите лавинообразно предизвикват интерес, независимо от своята същност. Някои спазват лунната диета, други изключват хляба от менюто си. Факт е, че начините за отслабване се размножават като геометрична прогресия с всяка година. И ако миналата година сте спазвали една диета, то сега специалисти ще ви посъветват да се впуснете в дебрите на съвсем различна. В известен смисъл, не е важно колко е ефективна тя, а колко е модерна.И тази година на повърхността изплуват редица видове диети. Разучаването на мерките, които трябва да предприемете, за да се лишите от няколко килограма, обаче ще ви се стори като увод в ядрената физика. Макар мнозина привърженици на тенденцията да се противопоставят на това твърдение. Основополагащо понятие при „зоната“ са блоковете, чрез които измерваме какво количество протеини, въглехидрати и мазнини трябва да приемаме ежедневно. Броят, необходими ви за деня блокове, се изчислява според пола, размера на ханша и корема ви, височината и килограмите. Дама със средностатистически мерки, например, би следвало да приема по 10 блока протеини, въглехидрати и мазнини на ден. Всяка една от трите съставки обаче следва да присъства на всяко едно хранене, които според специалистите, е добре да достигат до пет на ден.Закуската, съветват ни те, следва да е най-късно до час, след като сме се събудили. Заедно с обяда и вечерята, това са трите основни хранения. Остават двете междинни закуски – около четири часа след обяда и около 30 минути преди лягане. За да можете да изчислите правилно какво е хубаво да консумирате на едно хранене обаче ще ви е необходим солиден гръб в лицето на диетолог. Причината – един блок въглехидрати например може да се равнява на 130 грама лук, но и на 240 грама домати.Дали „зоната“ е правилната диета за вас, ще разберете чрез малки тестове от регулярни въпроси, които е добре да си задавате около 4-5 часа след последното хранене. Ако чувствате умора и имате слаба умствена концентрация, трябва да намалите приема на въглехидрати. Ако продължавате да изпитвате глад, но нямате проблем с изпълняването на ежедневните си задължения, то увеличете количеството въглехидрати, което приемате в рамките на 24 часа.Плюсът на „зоната“ е, че в никакъв случай не ограничава менюто до фазата, в която се чувствате като събратя на цветята по фотосинтеза. Това предимство изтъкна и популярният актьор Владимир Пенев, който успя да свали от талията си близо 20 килограма, благодарение на диетата. \"Не съм гладувал, напротив, аз добавях някакви неща към храната, която обичам, не съм отнемал. Например, към кафето, което обичам да пия с мляко и мед, добавях бразилски орех, за да балансирам с мазнините. И пиех много вода, никога по време на хранене, винаги 20 минути преди или един час след.\", обясни наскоро звездата от „Под прикритие“. Оксиморонната тенденция намира поле за изява в т.нар. палеолитна диета. Привържениците на този начин на живот, всъщност, застъпват тезата, че с навлизането на фермерството и привичките на храненето, каквито ги познаваме и са модерни днес, се откъсваме самоволно от предопределената ни природа. По думите им, на хората е предначертано сами да улавят храната си, тоест – по-голямата част от менюто им да е съставена от месо. Затлъстяването, диабетът, високото кръвно налягане и други подобни здравословни катаклизми, според логиката на палеолитната диета, са в резултат на изменения фокус на храненето на човека. Сред най-големите врагове на отслабването по този метод са зърнените закуски, хляба и „модерните“ подправки като сол и захар.Разбира се, спазващите диетата не е необходимо да ограничават спектъра си от приемани продукти единствено до месо. Пресните плодове и зеленчуци, яйцата и ядките също са на почит. Както при повечето диети, и тук особено внимание се обръща и на водата като начин да се освободим от вредните токсини и вследствие на това да се преборим с излишните килограми.Нещо повече, палеолитната диета става превзема дори ресторантьорския бизнес, доколкото вече няколко заведения в САЩ кроят менютата си според логиката й. На нестихваща популярност се радва и диетата на Дюкан, прочута още като протеинова диета. Този режим на хранене датира от 2000-та година, когато френският доктор Пиер Дюкан, подобно на основателите на палеолитната диета, се завръща към идеята, че най-здравословния начин на живот се крие в ежедневието на предците ни, които консумирали единствено това, което уловят. Диетата ограничава приема ни на ястия до 100, 72 от които са месо. Режимът пък е разделен на четири периода от време. Първите десет дни представляват „ударното“ ни въвеждане в диетата. Тогава трябва да приемаме основно птиче месо, яйца, риба, млечни храни, дреболии и разбира се, да пием по минимум литър и половин на ден вода. Следва смесеният период. Той също се състои от 10 дни, в които трябва да редуваме приемането на чисти протеини с добавянето и на зеленчуци към чинията. Картофите, боба, ориза, царевицата и граха обаче са строго забранени.След като сме постигнали желания резултат на кантара, трябва да фокусираме усилията си върху запазването на теглото си. Това е третият период от диетата на Дюкан. Той трае по 10 дни за всеки свален до този момент килограм. Всъщност, авторът французинът не ограничава времево периодите. Според последващи изследвания обаче специалисти потвърждават, че 10 дни са достатъчни за задоволителни резултати. В третия период единственото ново, с което трябва да съобразите трапезата си, е добавянето на един плод и до 2 филии пълнозърнест хляб и на ден. Веднъж седмично вече можете да гарнирате чинията си и със свинско или агнешко месо.Цикълът на Дюкан завършва с окончателната стабилизация. Този период не е ограничен времево и предполага да се завърнете към нормалното си хранене през 6 дни от седмицата. Според проучвания, най-добре е да си приплюете четвъртък като „белтъчен ден“, или иначе казано – тогава да приемате по три лъжици овесени трици. „Молитвената“ диета поставя в основата си връзката ни с Бог и нашата воля. Според привържениците й, единственото, което ни дели от желаната фигура, е силната воля. Нея пък я постигаме чрез ежедневна комуникация с всевишния.Казват, че е най-добре да се обърнем към Бог сутринта. Това би ни позволило да преподредим приоритетите ни за деня.Макар диетата, по начало, да е предназначена основно за християни, мнозина се обръщат към нея, независимо от религията, която проповядват. Разбира се, всеки отправя молитвата си към Създателя на собствената си вяра.Изричането на слова пред иконите, логично, няма да са ви достатъчни, за да се окичите с титлата Мис секси тяло. Факт, който не е пренебрегнат дори от създателите на „молитвената“ диета. Затова не забравяйте да спортувате и да пиете много вода, независимо от честите ви включвания към Бог. Терминът, колкото и странен да звучи, наистина съществува. Реално, той е измислен от няколкото ентусиасти, отегчени от манията към спазването на все по-абсурдни диети. Затова те стартират свое течение в сферата – кенгутарианизъм. Както подсказва и името на диетата, макар със сигурност да не е първото нещо, за което бихме се досетили, мислейки за отслабване, най-важно тук е месото на кенгуруто. Встрани от него, можете да хапвате единствено зеленчуци. Нещо повече, последователите на „модерната диета“ се приемат като квази-вегетарианци. Като основно предимство на хранителния си режим, кенгутарианите изтъкват факта, че животните, с които се хранят, все още живеят предимно на свобода, в природата. Не се отглеждат в огромни ферми бълващи тонове меса, в които са инжектирани различни видове хормони. Тоест, яденето на кенгуру всъщност е най-здравословната диета, казват с намигване те. Ако има момент, в който в главата ви трябва да се появи огромен надпис „Не пробвайте това вкъщи!“, то това е той. В стремежа си да влязат във форма, немалко ентусиасти стигат до фазата, в която пришиват към езика си каре с размерите на пощенска марка. Козметичната процедура е създадена в Бевърли Хилс от д-р Чугей, който ви обещава да свалите до 15 килограма, ако опрете до неговите услуги. Крайните мерки за отслабване вероятно водят до липсата на апетит, заради което, наистина, бихте влезли в любимата си рокля от преди 30 години. Още повече, че самият д-р Чугей ви съветва да консумирате единствено течности, докато се радвате на новата си придобивка в устата. Добрата новина е, че „пощенската марка“ се инсталира на езика ви за определен период от време, който ако съдим от разсъжденията на хирурга е строго индивидуален. За процедурата и стриктните наблюдения след интервенцията, всеки ентусиаст се разделя с над 2000 долара.  Да аранжира вечерята си в синя чиния – това е трикът, с който актрисата Марта Вачкова успя да смъкне цели 15 килограма. И то, в рамките на само няколко месеца. Причината – по думите на звездата от „Откраднат живот“ синият цвят намалява апетита й. „Известно време изкарахме с приятели по Скандинавието. Там започнах, когато усетя глад, да помирисвам банан или ябълка. Другата тайна е любовта ми към синия цвят, в който предпочитам да се обличам. Синьото намалява апетита и затова отскоро ям в сини чинии на синя покривка“, разкри актрисата, чийто хранителен режим към момента включва предимно пресни салати и пилешко бяло месо. \"По принцип салати можете да консумирате в огромни количества, стига да са само от зеленчуци и подправки, а не смесени салати, в които има сварени яйца, месо, колбас, майонеза и други\", обяснява още комедийната звезда.    \n\n\n                    ", "date": "2018.02.10", "title": "Палеолит, Бог и зашит език за слаба фигура"}
{"url": "http://www.monitor.bg/a/view/60226-%D0%9D%D0%B0%D1%86%D0%B8%D0%BE%D0%BD%D0%B0%D0%BB%D0%B8%D1%82%D0%B5-%D0%B8%D0%B3%D1%80%D0%B0%D1%8F%D1%82-%D0%BD%D0%B0-%D0%9B%D1%83%D0%B4%D0%BE%D0%B3%D0%BE%D1%80%D0%B5%D1%86-%D0%90%D1%80%D0%B5%D0%BD%D0%B0-%D0%BD%D0%B0-23-%D0%BC%D0%B0%D1%80%D1%82/", "text": "Срещаме Босна и Казахстан в контроли\n                    Първата контрола на мъжкия национален отбор на България за годината ще се играе на стадион „Лудогорец Арена“ – става ясно от прессъобщение, публикувано на сайта на Българския футболен съюз.„А“ националният отбор на България ще изиграе две приятелски срещи в рамките на следващия месец – уточняват от футболната централа.На 23 март тимът на Петър Хубчев ще се изправи срещу отбора на Босна и Херцеговина. Срещата ще се проведе на стадион „Лудогорец Арена“ в Разград.На 26 март националният ни отбор ще срещне Казахстан на стадион „Панчо Арена“ във Фелчут, Унгария.Подробности за двете срещи ще бъдат обявени допълнително.Това ще е втори мач на национална гарнитура на разградския стадион. Първата среща бе на младежкия национален отбор на 8 септември 2015 г. Тогава в квалификационна среща за Евро 2017 трикольорите победиха връстниците си от Люксембург с 3:0.\n\n\n                    ", "date": "2018.02.10", "title": "Националите играят на „Лудогорец Арена“ на 23 март"}
{"url": "http://www.monitor.bg/a/view/11004-%D0%A8%D0%B0%D1%80%D0%BB%D0%BE%D1%82%D0%B5-%D0%9A%D0%B0%D0%BB%D0%B0-%D1%81%D0%BF%D0%B5%D1%87%D0%B5%D0%BB%D0%B8-%D0%BF%D1%8A%D1%80%D0%B2%D0%BE%D1%82%D0%BE-%D0%BE%D0%BB%D0%B8%D0%BC%D0%BF%D0%B8%D0%B9%D1%81%D0%BA%D0%BE-%D0%B7%D0%BB%D0%B0%D1%82%D0%BE/", "text": "\n                    Шведката Шарлоте Кала спечели първото олимпийско злато на игрите в Пьончан 2018. Кала триумфира с титлата по ски бягане в скиатлона на 15 км (7,5 км класически стил + 7,5 км свободен стил). Тя даде време от 40:44,9 минути.30-годишната шведка атакува в последните 3 километра от дистанцията и завоюва шесто олимпийско отличие в кариерата си и трето злато след 10 километра свободен стил във Ванкувър 2010 и с щафетата на Швеция на 4 по 5 километра в Сочи 2014.Кала взе реванш от Марит Бьорген (Норв), която я изпревари в скиатлона на игрите в Сочи преди четири години.Защитаващата титлата си и действаща световна шампионка Бьорген финишира втора на 7,8 секунди и не успя да стане първата състезателка по ски-бягане с три поредни олимпийски титли в една дисциплина.Финландката Криста Пармакоски, световна вицешампионка от Лахти 2017, си осигури бронза с изоставане от 10,1 секунди.\n\n\n                    ", "date": "2018.02.10", "title": "Шарлоте Кала спечели първото олимпийско злато"}
{"url": "http://www.monitor.bg/a/view/2914-%D0%A8%D0%B5%D1%81%D1%82%D0%B8%D0%BC%D0%B0-%D0%B1%D1%8A%D0%BB%D0%B3%D0%B0%D1%80%D0%B8-%D0%BD%D0%B0-%D0%B7%D0%B8%D0%BC%D0%BD%D0%B0%D1%82%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0-%D0%B4%D0%BD%D0%B5%D1%81/", "text": "\n                    Шестима българи ще застанат на старт във втория ден на зимните олимпийски игри в Пьончан. Първи от нашите ще стартира състезателят ни на шейни Павел Ангелов.След него започва участието на биатлонистките в спринта на 7,5 км, а от 14,35 часа чакаме добро представяне от скачача ни Владимир Зографски, който преодоля квалификациите на нормална шанца със 17-и резултат. За да продължи във финала, самоковецът трябва да се нареди сред най-добрите 30 след първия си скок днес.12:10 часа - Павел Ангелов, шейни единично, 1 и 2 манш13:15 часа - Десислава Стоянова, Емилия Йорданова, Милена Тодорова, Даниела Кадева - биатлон, 7,5 км спринт14:35 часа - Владимир Зографски, ски скок на нормална шанца\n\n\n                    ", "date": "2018.02.10", "title": "Шестима българи стартират на зимната олимпиада днес"}
{"url": "http://www.monitor.bg/a/view/55235-%D0%A1%D1%82%D0%B5%D1%84%D0%BA%D0%B0-%D0%9A%D0%BE%D1%81%D1%82%D0%B0%D0%B4%D0%B8%D0%BD%D0%BE%D0%B2%D0%B0-%D0%BE%D0%BA%D1%83%D1%80%D0%B0%D0%B6%D0%B8-%D0%BD%D0%B0%D1%88%D0%B8%D1%82%D0%B5-%D1%81%D0%BF%D0%BE%D1%80%D1%82%D0%B8%D1%81%D1%82%D0%B8-%D0%B2-%D0%9F%D1%8C%D0%BE%D0%BD%D1%87%D0%B0%D0%BD/", "text": "\n                    Председателят на БОК Стефка Костадинова се срещна днес с българските олимпийци на игрите в Пьончан. В международната зона на олимпийското село Костадинова поздрави лично всеки един от нашите спортисти, после пожела успех и късмет в предстоящите състезания. На срещата присъстваха почти всички български олимпийци от отборите по биатлон, ски-бягане, сноуборд и шейни.„Искам да ви дам цялата сила, която имам. Ето че дойде време за най-истинските и престижни стартове. Всеки един от вас вече е победител щом е тук на олимпиадата, сред най-добрите в света. Вие преминахте тежки квалификации и пресявки и в Пьончан можете само да спечелите. Искам да ви окуража, да ви пожелая да сте силни и горди като българи. Стартът е равен за всички, ще ви подкрепяме всячески, целият български народ ще бъде с вас. Желая ви успех и късмет в предстоящите стартове,“ каза Костадинова.В последвалите непринудени разговори спортистите споделиха впечатления от досегашното си пребиваване на игрите, от условията в олимпийското село и по състезателните обекти, както и от тържественото откриване на игрите. „Снощи бяхте най-красивите на стадиона по време на дефилето на нациите. Всички ме поздравяваха в официалната ложа за начина, по който изглеждаше нашата делегация на парада и пожелаваха успех на България,“ каза още Костадинова.Поздравления към българските олимпийци отправи и Спас Русев, председател на Надзорния съвет на най-големия телеком у нас, VIVACOM е партньор на БОК и вече трета година подпомага активно българските олимпийци. На срещата в олимпийското село присъства и генералният секретар на БОК Белчо Горанов, както и повечето треньори и официални лица от делегацията.Последваха общи снимки и селфита, а Стефка Костадинова дълго разговаря индивидуално с нашите спортисти и техните наставници. След това председателят на БОК инспектира условията в олимпийското село.Междувременно нашите олимпийци разгледаха залата на т.нар. Olympic Village Plaza, част от тях пробваха атрактивния симулатор, който провокира чувството че си на ски-шанцата, по ледения улей или по стръмните олимпийски писти за спускане на Пьончан. Радослав Янков и неговият треньор Георги Атанасов пък демонстрираха в специално подготвения за снимки сет какви са условията в стаите на състезателите. А зачислените към българската делегация корейски доброволци не можеха да повярват, че могат да се снимат и да разговарят с настоящата световна рекордьорка в скока на височина.\n \n\n\n                    ", "date": "2018.02.10", "title": "Стефка Костадинова окуражи нашите спортисти в Пьончан"}
{"url": "http://www.monitor.bg/a/view/5560-%D0%9C%D0%B8%D0%BB%D0%B0%D0%BD-%D0%B8%D0%B4%D0%B2%D0%B0-%D1%81-%D0%B3%D0%BE%D1%82%D0%B2%D0%B0%D1%87-%D0%B8-9%D0%B8%D0%BC%D0%B0-pr-%D1%81%D0%BF%D0%B5%D1%86%D0%B8%D0%B0%D0%BB%D0%B8%D1%81%D1%82%D0%B8/", "text": "\n                    Отборът на „Милан“ ще кацне за пръв път в България от 17 години на 14 февруари в 17:15 часа на летище \"Варна\". Както е известно, \"росонерите\" няма да имат тренировка на \"Лудогорец Арена\", а от морската столица ще се отправят директно към хотела си в Разград. Тяхното занимание преди срещата ще бъде преди полета им за България на базата \"Миланело\".Италианците не са имали допълнителни изисквания за съблекалнята на стадиона в Разград. Така за тях ще има обичайните вода, кафе и плодове. Храната в хотела обаче ще бъде готвена от клубния готвач на „Милан“, който пристига заедно с тима във Варна. Любопитно е, че в делегацията на \"червено-черните\" има цели девет PR-a.\n\n\n                    ", "date": "2018.02.10", "title": "„Милан“ идва с готвач и 9-има PR специалисти"}
