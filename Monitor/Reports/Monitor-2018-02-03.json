{"url": "http://www.monitor.bg/a/view/42279-%D0%98-%D1%85%D0%B0%D1%81%D0%BA%D0%BE%D0%B2%D1%81%D0%BA%D0%BE%D1%82%D0%BE-%D1%81%D0%B5%D0%BB%D0%BE-%D0%94%D0%B8%D0%BD%D0%B5%D0%B2%D0%BE-%D1%81-%D0%BF%D0%BE%D0%B2%D0%B5%D1%87%D0%B5-%D1%83%D1%80%D0%B0%D0%BD-%D0%B2%D1%8A%D0%B2-%D0%B2%D0%BE%D0%B4%D0%B0%D1%82%D0%B0/", "text": "\n                    Забранява се за пиене и готвене водата от чешмите  в хасковското село Динево заради завишени показатели на естествен уран. Регионалната здравна инспекция в Хасково е предприела мярката на основание на получени на 2 февруари т.г. от ВиК протоколи от изследвания. Стойностите на естествения уран от пробите на водата в Динево са 0.13 ± 0,01mg/l при норма 0,03mg/l. Изследванията са извършени в Изпитвателна лаборатория “Евротест – контрол” – София. Водата е забранена само  за пиене и готвене, може да бъде ползвана без ограничение за хигиенни цели – къпане и миене. РЗИ-Хасково е издала предписание на управителя на ВиК за осигуряване на чиста вода за питейни нужди за населението на село Динево. От януари заради уран е забранена и водата в село Владимирово, община Тополовград. Има ограничение за питейни нужди и приготвяне на храна на водата в димитровградските села Върбица, Сталево и Светлина. Водата в Хасково е под забрана за пиене и готвене от април 2017-а заради уран и повишена алфа активност.\n                    ", "date": "2018.02.03", "title": "И хасковското село Динево с повече уран във водата"}
{"url": "http://www.monitor.bg/a/view/1647-%D0%A1%D0%B8%D0%BB%D0%B5%D0%BD-%D0%B2%D1%8F%D1%82%D1%8A%D1%80-%D0%BF%D1%80%D0%B5%D0%B7-%D1%83%D0%B8%D0%BA%D0%B5%D0%BD%D0%B4%D0%B0-%D0%BD%D0%BE%D1%81%D0%B8-%D0%B7%D0%B0%D1%81%D1%82%D1%83%D0%B4%D1%8F%D0%B2%D0%B0%D0%BD%D0%B5/", "text": "\n                    През денонощието времето ще е динамично. Облачността ще е по-често значителна и главно в планинските райони ще има валежи. Ще духа южен вятър, ще е поривист и в районите, северно от планините временно ще се усилва до бурен. Остава топло за февруари с минимални температури между 3 и 8 градуса, максимални - между 13 и 18 градуса, малко по-ниски в крайните северозападни райони.\n\nНад Черноморието облачността ще е значителна, почти без валежи. Ще духа силен юг-югозападен вятър. Максималната температура на въздуха ще е 13-16 градуса. Температурата на морската вода е 6-7 градуса. Вълнението на морето ще бъде предимно 3 бала.\n\nНад планините ще преобладава облачно време с превалявания от дъжд, над 2200 метра - от сняг. Ще е ветровито, със силен по билата - бурен югозападен вятър. Температурите ще се повишат и максималната на височина 1200 метра ще е около 11 градуса, на 2000 метра - около 4 градуса.\n\nПрез нощта срещу неделя и в неделя от северозапад ще прониква студен въздух. Температурите в Западна и Централна България ще се понижат, максималните ще са до 6-8 градуса, а в източните райони ще са все още високи - до 15-16 градуса. Валежите от дъжд ще се активизират, значителни ще са в Рило-Родопската област и около централната и източната част от Стара планина.\n\nСлед обяд, със застудяването в Западна България в по-ниските планински райони, както и във високите котловинни полета дъждът ще преминава в сняг, но бързо ще спре. През нощта валежите навсякъде ще спрат, най-късно в югоизточните райони. В понеделник температурите ще се понижат още. Ще духа слаб до умерен северозападен вятър, облачността ще е променлива, над по-голямата част от страната намаляваща до предимно слънчево.\n                    ", "date": "2018.02.03", "title": "Силен вятър през уикенда носи застудяване"}
{"url": "http://www.monitor.bg/a/view/83225-%D0%9B%D1%8A%D0%B2%D1%87%D0%B5%D1%82%D0%B0%D1%82%D0%B0-%D0%A2%D0%B5%D1%80%D0%B5%D0%B7-%D0%B8-%D0%9C%D0%B0%D1%81%D1%83%D0%B4-%D0%B7%D0%B0%D0%BC%D0%B8%D0%BD%D0%B0%D0%B2%D0%B0%D1%82-%D0%B7%D0%B0-%D0%A5%D0%BE%D0%BB%D0%B0%D0%BD%D0%B4%D0%B8%D1%8F/", "text": "\n                    Двете лъвчета Терез и Масуд, които бяха спасени от зоопарка в Разград миналата година, вече имат всички документи, за да могат да отпътуват за спасителния център „Фелида” в Холандия. Това съобщиха от фондация „Четири лапи”, цитирана от btvnovinite.bg.\n\nДнес сутринта от Българска агенция по безопасност на храните (БАБХ) са издали транспортните документи, които доскоро спъваха заминаването на лъвчетата.\n\nДо решението лъвчетата да заминат в спасителен център в Холандия се стигна след поредния протест във вторник и намесата на премиера Бойко Борисов.\n\nДен по-рано от зоопарка в Пазарджик съобщиха, че искат Терез и Масуд и могат да се грижат за тях.\n\nЛъвчетата трябваше да бъдат предоставени на община Пазарджик с решение на общинския съвет на Разград, въпреки че преди 3 месеца кметът на Разград Валентин Василев сключи споразумение с  „Четири лапи”, която да помогне за намирането на нов дом на общо пет лъва.\n\nТерез и Масуд ще отпътуват от Столичния зоопарк в неделя – 4 февруари, в 10 ч. Те имат нужда от специални грижи.\n\nВ спасителния център за големи котки „Фелида” в Холандия за посрещането на Терез и Масуд е готов техният временен дом, съобразен с индивидуалните им нужди – вътрешно заграждение с отопление около 20 кв.м. с лежанки, платформи, пясъчник и допълнително средово обоготяване. Те също така ще имат достъп до външно заграждение около 30 кв. м., уточниха от „Четири лапи”.\n                    ", "date": "2018.02.03", "title": "Лъвчетата Терез и Масуд заминават за Холандия"}
{"url": "http://www.monitor.bg/a/view/39099-%D0%98%D0%B7%D0%B4%D0%B8%D1%80%D0%B2%D0%B0%D1%82-77%D0%B3%D0%BE%D0%B4%D0%B8%D1%88%D0%BD%D0%B8%D1%8F%D1%82-%D0%90%D0%BD%D0%B3%D0%B5%D0%BB-%D0%BF%D0%BE%D0%BC%D0%B0%D0%B3%D0%B0%D0%B9%D1%82%D0%B5/", "text": "\n                    ОД на МВР-Варна издирва Ангел Маринов Йорданов на 77 години, който напуснал дома на дъщеря си в във варненското село Гроздьово сутринта на 20 януари, 2018 г. и от тогава е в неизвестност. Според описанието на Ангел, направено от близките му, той е висок 160 см. със слабо телосложение и къса бяла коса и има теменна плешивост. Лицето му е овално, очите - кафяви.\n\nПри излизането си е бил облечен със сиво яке от БДЖ и кафяв панталон, обут с гумени галоши. Носел е кафяв калпак. Мъжът е забелязан за последно същата сутрин, като се движел по чакълен път в землището на с. Гроздьово в посока към Горен Чифлик. От полицията във Варна апелират към всички граждани, които имат информация за местонахождението на Ангел, да позвънят на телефон 112 или да сигнализират в най-близкото поделение на МВР.\n                    ", "date": "2018.02.03", "title": "Издирват 77-годишният Ангел, помагайте!"}
{"url": "http://www.monitor.bg/a/view/69975-%D0%9F%D1%80%D0%BE%D1%82%D0%B5%D1%81%D1%82%D0%B8-%D0%B2-%D0%B4%D0%B2%D0%B0%D1%82%D0%B0-%D0%BA%D1%80%D0%B0%D1%8F-%D0%BD%D0%B0-%D0%BC%D0%B5%D0%B6%D0%B4%D1%83%D0%BD%D0%B0%D1%80%D0%BE%D0%B4%D0%BD%D0%B8%D1%8F-%D0%BF%D1%8A%D1%82-%D0%9579/", "text": "\n                    Протестиращи видинчани затвориха за втора поредна събота международен път  Е 79  с  искане да се изгради магистрала до Видин и тунел под прохода \"Петрохан\".Протестът започна точно в 10 часа от видинския бул.\"Панония\", където  тръгна второто гражданско протестно шествие с искане за магистрала от София до Видин. То се организира от гражданското обединение \"Единни за промяна\" и няколко неправителствени организации от региона. Стотици автомобили преминаха през града , спряха в локалното платно на изхода от Видин и пеша продължиха до крайния пункт на протеста    Въпреки образувания полицейски кордон на изхода на Видин от полицаи и жандармерия и отклоняването на автомобилния трафик преди заявеното място за краен пункт /до \"Видахим\"/, протестиращите оставиха автомобилите си на пътя и потеглиха в  поход по Е 79. На изхода на град Дунавци видинчани разляха червена боя на асфалта заради многото жертви на пътнотранспортни произшествия по трасето.\"Три катастрофи с жертви станаха през изминалата седмица, непрекъснато се блокира и спира движението по Е 79\", посочи Росица Кирова, ръководител на гражданско обединение \"Единни за промяна\". Четири часа продължи  протестът на видинчани, а международен път Е 79  бе затворен за движение в участъка от Видин до Дунавци.През последната седмица „нямаше никаква реакция”, каза пред bTV една от организаторите на видинския протест – Росица Кирова. По думите й отчуждителни процедури по проектите няма и работата по пътя Ботевград – Мездра „не касае по никакъв начин това, което видинчани искат”.Тя отбеляза, че за последните няколко дни има 5 тежки катастрофи с ранени. Исканията са до 2021 г. да има магистрален път.В Джерман около 12:00 часа хората блокираха Е-79. Те смятат, че новото сметище на Дупница ще е прекалено близо до къщите им. Освен това, според тях, теренът е свлачищен и боклуците може да се окажат в близката река, а от там - в Гърция. Затова и са уведомили и властите в южната ни съседка.От община Дупница обаче са категорични, че са направени всички проучвания. Към момента отпадъците се извозват във Филиповци, което струва огромни суми.\n\n\n                    ", "date": "2018.02.03", "title": "Протести в двата края на международния път Е-79"}
{"url": "http://www.monitor.bg/a/view/79611-%D0%9F%D0%BB%D0%B5%D0%BC%D0%B5%D0%BD%D0%BD%D0%B8%D1%86%D0%B0-%D0%BD%D0%B0-%D0%A7%D1%83%D0%B4%D0%BE%D0%BC%D0%B8%D1%80-%D0%B2%D0%B0%D0%B4%D0%B8-%D0%BD%D0%B5%D0%BF%D0%BE%D0%B7%D0%BD%D0%B0%D1%82%D0%B8-%D1%81%D0%BD%D0%B8%D0%BC%D0%BA%D0%B8-%D0%BD%D0%B0-%D1%86%D0%B0%D1%80-%D0%A6%D0%B0%D1%80-%D0%91%D0%BE%D1%80%D0%B8%D1%81-iii/", "text": "\n                      Непознати за широката общественост фотоси, на които е запечатан цар Борис ІІІ ще бъдат показани за пръв път на 6 февруари в уникалния казанлъшки музей на фотографията и визуалните изкуства. Те са подредени от племенницата на писателя – народовед Димитър Чорбаджийски – Чудомир Лилия Димитров след дългогодишна работа с архива на неговия брат Георги.Останалият да живее в родното си село Турия Георги Чорбаджийски е бил учител, общественик и членувал в няколко родолюбиви организации преди 1944 година.Като ветеран от балканската война, където е удостоен с кръст за храброст е произведен в чин подофицер, а в последствие оглавява и казанлъшкото дружество на подофицерите „Бузлуджа“. Бил е делегат на няколко от националните конгреси, присъствал е на значими събития, сред които полагането на основния камък за Паметника на свободата на връх Шипка, на паметника на полковник Дрангов в село Дрангово и на паметника на Хаджи Димитър в Сливен.Оставя изключително богат архив, който е обработен от Лилия Димитрова при подготовката на книгата „България над всичко“. Изложбата съдържа 70 фотоса, сред тях има и на последните живи опълченци. \n\n\n                    ", "date": "2018.02.03", "title": "Племенница на Чудомир вади непознати снимки на цар  Цар Борис  III       "}
{"url": "http://www.monitor.bg/a/view/24285-%D0%92%D1%8F%D1%82%D1%8A%D1%80%D1%8A%D1%82-%D0%BF%D1%80%D0%B5%D0%BE%D0%B1%D1%80%D1%8A%D1%89%D0%B0-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%B8-%D0%BA%D1%8A%D1%80%D1%88%D0%B8-%D0%B4%D1%8A%D1%80%D0%B2%D0%B5%D1%82%D0%B0/", "text": "\n                    \n\n\n                    ", "date": "2018.02.03", "title": "Вятърът преобръща автомобили и кърши дървета из цяла България (обновена)"}
{"url": "http://www.monitor.bg/a/view/78580-%D0%97%D0%B0%D0%B4%D1%8A%D1%80%D0%B6%D0%B0%D0%BD-%D0%B7%D0%B0-%D0%BA%D1%80%D0%B0%D0%B6%D0%B1%D0%B0-%D0%BD%D0%B0-103-%D1%80%D0%B0%D0%BA%D0%B5%D1%82%D0%B8-%D0%BF%D0%BE%D0%B8%D1%81%D0%BA%D0%B0-200-%D0%B1%D0%BE%D0%BD%D0%B0-%D0%BE%D0%B1%D0%B5%D0%B7%D1%89%D0%B5%D1%82%D0%B5%D0%BD%D0%B8%D0%B5/", "text": "\n                     \n\n \n\nЗадържан по обвинение в кражба на 103 ракети „въздух въздух“ бивш сержант от ВВС осъди прокуратурата за претърпени неимуществени вреди и страдания по времето, когато е лежал в ареста и са се точили делата срещу него.\n\nАрестуваният при шумна акция от 8 юни  2012 година Живко Славов, отговорник за складовата база на авиобаза „Безмер“  поискал първоначално 200 000 лв , но в крайна сметка ямболският окръжен съд реши прокуратурата да му изплати едва 14 800 лв.\n\nРакетите бяха открити в микробус на ВМЗ Сопот, заедно със Спасов тогава беше задържан и шефът по логистиката на базата майор Николай Николов\n\nСрещу двамата бяха повдигнати по две обвинения за длъжностно присвояване и държане и съхранение на боеприпаси в големи количества без надлежното разрешение.\n\nЗа първото престъпление законът предвижда от 3 до 15 години лишаване от свобода, а за второто - от 3 до 10 години.Делата срещу него се проточили до 2016 г. включително, когато окончателно е бил признат за невиновен. Междувременно го уволнили от работа , човекът се разболял, допълнително го стресирала забраната да напуска страната.\n\nСлучаят нашумя преди 6 години, заговори се за евентуално връзка с международни терористи, извършена беше цялостна проверка на складовите наличности. В последствие се оказа, че част от ракетите не са фигурирали в списъците защото останали неизразходвани по време на учения.\n\nДвамата военни пробвали са се отърват от тях като ги върнат съвсем легално във ВМЗ Сопот, но междувременно „бдителен“ гражданин сигнализирал за съмнителна сделка, припомнят запознати с хода на сагата.\n\n \n                    ", "date": "2018.02.03", "title": "Задържан за кражба на 103 ракети поиска 200 бона обезщетение  "}
{"url": "http://www.monitor.bg/a/view/67252-%D0%9D%D0%BE%D0%B2%D0%B8-%D0%BF%D0%BE%D0%B4%D1%80%D0%BE%D0%B1%D0%BD%D0%BE%D1%81%D1%82%D0%B8-%D0%B7%D0%B0-%D1%82%D1%80%D0%B0%D0%B3%D0%B8%D1%87%D0%BD%D0%B0%D1%82%D0%B0-%D0%B3%D0%B8%D0%B1%D0%B5%D0%BB-%D0%BD%D0%B0-%D1%81%D0%B8%D0%BD%D0%B0-%D0%BD%D0%B0-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%9C%D0%BE%D1%81%D0%BA%D0%BE%D0%B2%D1%81%D0%BA%D0%B8/", "text": "\n                    Синът на министъра на транспорта, информационните технологии и съобщенията Ивайло Московски е загинал, след като двамата с баща му са се забили с моторна шейна в дърво. Трасетата са сложни за огледи и действията вероятно ще отнемат време. Най-вероятната причина за инцидента с шейната е неравност на трасето, което не е скоростно, но това предстои да бъде изяснено при огледа, коментира зам.-шефът на ОДМВР-София Веселин Георгиев.Загиналото момченце е по-малкият от двамата сина на Ивайло и Маринела Московски. По-големият е Александър, който е на 7 години.Според в. „Вяра” Ивайло Московски е бил в компанията на няколко приятелски семейства. Шейните не били наети от местните фирми, а са докарани от София. Машините са изключително мощни от по 150 кубика и са впечатлили дори служителите на фирмите, отдаващи под наем подобна техника в курорта. Туристите са се отправили на разходка, без да наемат и водач от Боровец. Групата на министъра поела към Шанцата, разходката продължила и след това, където трасето представлява горски път. Участъкът е тежък с много остри и големи завои. Предполага се, че шейната се е движила с висока скорост, излязла е от пътя и се удря в дърво. Инцидентът е станал на около 1 км от Боровец. Теренът в района на хижа \"Чакър войвода\" е изключително труднодостъпен. Местните казват, че до хижата се достига само с моторни шейни или с планински водач.\n\n\n                    ", "date": "2018.02.03", "title": "Нови подробности за трагичната гибел на сина на министър Московски (обновена)"}
{"url": "http://www.monitor.bg/a/view/34164-%D0%92%D1%8A%D0%BE%D1%80%D1%8A%D0%B6%D0%B5%D0%BD-%D1%81%D0%BA%D0%B8%D0%BD%D0%B0%D1%80-%D1%81%D0%B8-%D0%BD%D0%B0%D0%BF%D1%80%D0%B0%D0%B2%D0%B8-%D0%BB%D0%BE%D0%B2-%D0%BD%D0%B0-%D1%86%D0%B2%D0%B5%D1%82%D0%BD%D0%BE%D0%BA%D0%BE%D0%B6%D0%B8-%D0%B2-%D0%B8%D1%82%D0%B0%D0%BB%D0%B8%D0%B0%D0%BD%D1%81%D0%BA%D0%B8-%D0%B3%D1%80%D0%B0%D0%B4/", "text": "\n                    Мъж откри огън от кола срещу минувачи в централния италиански град Мачерата, съобщава ДПА.Най-малко шестима души от чуждестранен произход са ранени при стрелбата, като четирима от тях са в тежко положение, съобщава агенция АНСА, позовавайки се на полицията.Предполагаемият стрелец бе арестуван на \"Площада на победата\" при Паметника на падналите герои. Той се казва Лука Траини, на 28 години, висок 1,80 м, атлетичен, с бръсната глава. Когато видял полицаите, той побягнал към паметника с италианския трикольор на рамене, там извикал \"Viva Italia\" (\"Да живее Италия\"), направил фашистки поздрав, а после се предал без съпротива. Пистолетът му бил в колата. Според в. \"Стампа\" стрелецът се целил в цветнокожи по улиците в самия център на Мачерата.\"От съображения за сигурност кметът на града Романо Каранчини помоли гражданите да не напускат домовете си, служителите – офисите“, се казва в съобщение на градската администрация, публикувано в Туитър.\"Ла Стампа\" съобщава, че стрелецът е обикалял по улицата, където преди 3 дни бе убита 18-годишна студентка от Рим, чието  разрязано на парчета тяло бе открито на две различни места. За зверството бе арестуван 29-годишен нигериец.Предполага се, че днешната стрелба е отмъщение за злокобното престъпление на имигранта, потресло 43-хилядния град, прочут със своя университет.\n\n\n                    ", "date": "2018.02.03", "title": "Въоръжен скинар си направи лов на цветнокожи в италиански град"}
{"url": "http://www.monitor.bg/a/view/44425-%D0%91%D0%B5%D0%BB%D0%B8%D1%8F%D1%82-%D0%B4%D0%BE%D0%BC-%D1%81%D0%B5-%D1%83%D1%81%D1%8A%D0%BC%D0%BD%D0%B8-%D0%B2-%D0%BF%D0%BE%D1%87%D1%82%D0%B5%D0%BD%D0%BE%D1%81%D1%82%D1%82%D0%B0-%D0%BD%D0%B0-%D0%A4%D0%91%D0%A0/", "text": "\n                    Разсекретен документ относно разследването за руска намеса в изборите в САЩ \"поражда сериозна загриженост за почтеността на решенията, взети на високите нива в министерството на правосъдието и ФБР\", обяви снощи Белият дом, цитиран от ДПА.\n\nВ съобщението се пояснява, че разсекретяването на паметната записка, в която се твърди за неправомерни действия на ФБР в ранния етап от руското разследване, е било взето от президента Доналд Тръмп след консултации с неговия екип по националната сигурност.\n\nВ записката, изготвена по нареждане на републиканеца Девин Нунес, шеф на комисията по разузнаване в Камарата на представителите, се казва, че в навечерието на изборите през 2016 г. високопоставени членове на разследващия екип са имали предпочитания към демократите, а не към републиканците.\n\nВ документа се отправят обвинения към ФБР и министерството на правосъдието, че са подвели съдия в опит да се удължи срока за наблюдение срещу Картър Пейдж, съветник по външната политика в предизборния щаб на Тръмп.\n\nКритици твърдят, че огласяването на паметната записка цели да попречи на разследването на специалния следовател Робърт Мълър за евентуална намеса на Москва в изборите, а също да омаловажи предположенията, че щабът на Тръмп е контактувал с Русия по време на предизборната кампания през 2016 г., отбеляза ДПА.\n\nЗатова пък директорът на ФБР Кристофър Рей е разпратил съобщение до подчинените си, че застава зад тях след разсекретяването на паметна записка на конгресмени републиканци, предаде Ройтерс.\n\n\"Стоя зад нашата споделена решимост да вършим работата си независимо и по правилата\", пише в съобщението. \"Говоренето е евтино. Работата която вършите ще е трайна\", добавя той.\n\nВ декласифицирания документ се твърди, че ФБР и министерството на правосъдието са били предубедени срещу президента Доналд Тръмп в разследването за евентуална руска намеса в изборите през 2016 г.\n\nБившият директор на ФБР Джеймс Коми заяви, че „Бележката“ публикувана от Републиканската партия на САЩ, а след това декласифицирана от президента Доналд Тръмп, не дава разкрития, пише в. „Вашингтон пост”.\n\n„Само това ли е“, попита той след публикуването на документа от четири страници. Според него „Бележката“ е нечестна и подвеждаща“ и причинява щати върху общественото доверие към разузнавателните агенции на САЩ.\n\nВ „Бележката“ се твърди, че ФБР са злоупотребявали правомощията си по време на разследването на предизборния щаб на Тръмп и възможните връзки между него и Русия.\n                    ", "date": "2018.02.03", "title": "Белият дом се усъмни в почтеността на ФБР"}
{"url": "http://www.monitor.bg/a/view/76519-%D0%9D%D0%BE%D0%B2%D0%B0%D1%82%D0%B0-%D1%8F%D0%B4%D1%80%D0%B5%D0%BD%D0%B0-%D1%81%D1%82%D1%80%D0%B0%D1%82%D0%B5%D0%B3%D0%B8%D1%8F-%D0%BD%D0%B0-%D0%A1%D0%90%D0%A9-%D0%B0%D0%B3%D1%80%D0%B5%D1%81%D0%B8%D0%B2%D0%BD%D0%BE%D1%81%D1%82-%D0%B4%D0%BE%D1%80%D0%B8-%D1%81%D1%80%D0%B5%D1%89%D1%83-%D0%BA%D0%B8%D0%B1%D0%B5%D1%80%D0%B0%D1%82%D0%B0%D0%BA%D0%B8/", "text": "\n                    Съединените щати ще възприемат по-агресивен подход по силата на новата ядрена стратегия, ще могат да обмислят нанасяне на удари в отговор на неядрени заплахи и да разполагат нови ядрени заряди с ниска мощност, пише лондонският вестник \"Файненшъл таймс\".\n\nВ прегледа на ядрената политика се посочва, че подобни удари ще се обмислят само при \"екстремни обстоятелства\", но те могат да включват \"значителни неядрени стратегически атаки\", като тежко кибернападение или големи терористични атаки, добавя \"Файненшъл таймс\".\n\nПравителството на президента Доналд Тръмп увери, че новата стратегия изяснява и допълва досегашната политика, но критици изтъкват, че тя внася радикална промяна..\n\n\"Нашата цел е да убедим противниците ни, че няма да спечелят нищо и ще загубят всичко, ако използват ядрени оръжия\", пише в прегледа на стратегията министърът на отбраната Джим Матис. Той подчертава, че тактически ядрени оръжия ще възпрат противника и ще вдигнат прага на евентуално вражеско нападение.\n\nДокументът предвижда увеличаване на разходите за модернизиране на ядрените сили. Експерти отбелязват, че въпреки тревогите на правителството на Тръмп, свързани с ядрената заплаха от Северна Корея, новата стратегия е по-скоро отговор на растяща заплаха от Китай и Русия, които модернизират военните си способности, отбелязва \"Файненшъл таймс\".\n\nКритици казват, че има опасност новият подход да увеличи риска от ядрена война. Конгресменът демократ Адам Смит възразява, че новата ядрена стратегия няма да даде на САЩ по-голяма сигурност, а ще породи нова надпревара във въоръжаването, ще подкопае стратегическата стабилност, като снижи прага за употреба на ядрено оръжие и ще засили опасността от грешни изчисления и преценки, които могат да разпалят ядрена война.\n                    ", "date": "2018.02.03", "title": "Новата ядрена стратегия на САЩ – агресивност дори срещу кибератаки"}
{"url": "http://www.monitor.bg/a/view/23986-%D0%9D%D0%B0%D1%88-%D0%90%D1%80%D1%81%D0%B5%D0%BD-%D0%B2-%D0%BA%D0%B8%D1%82%D0%B0%D0%B9%D1%81%D0%BA%D0%B8%D1%8F-%D0%9B%D0%B0%D1%81-%D0%92%D0%B5%D0%B3%D0%B0%D1%81/", "text": "Азиатски туристи чакат за селфи с илюзиониста Веселин Долмов, защото е висок и със сини очи\n                    Познаваме ловките му пръсти и комедиен нерв от формати като „България търси талант“ и „Разсмей Слави“. През последната година обаче илюзиониста Веселин Долмов смени българския ефир със значително по-колоритния китайски праймтайм като рекламно лице на хотел Parisian Macao. Заедно с още пет артиста нашето момче бе избрано сред 120 души да заснеме и сесия с една от най-оборотните поп звезди там - Чен Сиси. Кадрите украсили корпусите на фериботи в Хонг Конг и Макао, а Арсен разбрал колко популярна е новата му позната от група фенове, спрели да й се възхищават под електронен билборд в метрото. Реалният повод да попадне в китайския Лас Вегас е ангажимент в шоу програмата на казино, а в последствие и в гореспоменатия гигант, на чието откриване пяла Лара Фабиан. „Всеки ден имах по пет участия, като идеята беше да се създаде една приказна атмосфера в хотела, с лек вариететен елемент. Във фоайето бяха пресъздадени улици като „Шан-з-Елизе“, имаше и реплика на Айфеловата кула, а гостите обичаха повече да се снимат с нас, отколкото да им правим фокуси. Минахме обучение и за типа трикове, които можем да прилагаме, защотоЕто защо заложих на комедийна илюзия, с предмети от бита, карти, топченца. Е, имаше и смелчаци, които ми позволяваха да ги хипнотизирам. Всички бяха много емоционални и респектирани от изкуството ни.“, разказва за „Монитор“ Арсен.За шест месеца в Макао той станал супер разпознаваем сред туристите и по улиците често го спирали за селфи. „Случвало ми се е жената от двойка влюбени да ми каже „Много сте хубав“, а след нея и мъжа да го повтори. Това, че съм висок и със сини очи също бе атракция за азиатците.“, усмихва се фокусникът. Докато работи в хотела той се среща със светила в магичното изкуство като Шим Лин. Останал изумен от номера му с карта, която вадел от устата си с пушечен ефект. Напук на всички традиции на родните илюзионисти да пазят схемата на триковете си като пластичен хирург тефтерчето си с номера на плеймейтки, Шим му показал тънкостите на целия номер. Сред шампионите в бранша, с които става приятел, е и Франк Ферари. „Той е артист от калибъра на Дейвид Копърфийлд. Споменах му, че този юни искам да направя пет дневен фестивал във Варна и той веднага изяви желание да участва, при това напълно безплатно, само за да види България и да се забавляваме заедно.“, казва Арсен. Той останал приятно изненадан от добрата обща култура, която хора от Индонезия, Камбоджа, Корея или Филипините имали за страната ни. Случвало му се е да пускат името й в Google от мобилните си телефони и да започнат да подскачат въодушевени с викове „Йогурт, рози!“. Малцина свързвали България с Христо Стоичков или Димитър Бербатов.Като редови турист Арсен се впечатлил от липсата на балкони по сградите и изобилието от решетки по прозорците заради високия ръст на самоубийствата. Като бивша португалска колония Макао пази и табелите на улиците си на два езика. „Много е мръсно обаче, имунната система на европееца не е приспособена към бактериите и азкогато ми предложиха договор за още една година.“, признава фокусникът. Целия си досег със Страната на изгряващото слънце като култура, храна и манталитет на общуване той определя като голямо приключение. Арсен се влюбва в плодовете им, особено в мангото, което там се разпространявало масово като сливите в България. „Тук си купих аеро манго, 30 лв- беше килограмът, и вкусът не беше същият. Иначе опитах скакалци, приятели ме излъгаха, че е морска храна. Казват, че са полезни, но не мога да сравня вкуса им с нищо. Опитах жаби, медузи, змии, гущери и се радвам, че още мърдам.“, смее се илюзионистът. Спомня си, как в изискан ресторант за добре дошъл на входа получил пилешки крака – сервирани с изящния глезен и педикюр на животното. „За тях това е като царевицата в чашка или захарния памук при нас, консумират тези крака всякак, в туршия, пържени, панирани, дори в мола ги има. В същото заведение не знаех какво си поръчвам, защото не разбирам йероглифите, а вилицата се оказа табу, само с клечки се ядеше. Оказа се, че съм объркал жабешкото с пилешко и след тоя случай спрях да налучквам, за да не припадна. Ядат всичко китайците, включително кучета, а иначе ги е гнус като разберат, че ние готвим зайци.“, разказва Арсен.Освен фестивала за магично изкуство, който ще се проведе във Варна между 25 и 30 юни, той планира и голям спектакъл с Астор в Народния театър. По всяка вероятност събитието ще се случи около рождения ден на гологлавия арменец – 18 ноември.САМО ФАКТИ  \n\n\n                    ", "date": "2018.02.03", "title": "Наш Арсен в китайския Лас Вегас"}
{"url": "http://www.monitor.bg/a/view/86996-%D0%93%D0%BE%D1%82%D0%B8%D0%BD%D0%B8-%D0%B3%D0%B0%D0%B4%D0%B6%D0%B5%D1%82%D0%B0-%D0%B7%D0%B0-%D0%A1%D0%BE%D1%84%D0%B8%D1%8F-%D0%91%D0%BE%D0%B1%D1%87%D0%B5%D0%B2%D0%B0-%D0%B2-%D0%A1%D0%BA%D1%8A%D0%BF%D0%B8-%D0%BD%D0%B0%D1%81%D0%BB%D0%B5%D0%B4%D0%BD%D0%B8%D1%86%D0%B8/", "text": "Актрисата от Народния се влюби в Тулуза след турнето с Галин Стоев\n                    \n\n\n                    ", "date": "2018.02.03", "title": "Готини гаджета за София Бобчева в „Скъпи наследници“"}
{"url": "http://www.monitor.bg/a/view/60341-%D0%9A%D0%B0%D1%82%D1%8F-%D0%A0%D0%B8%D1%87%D0%B0%D1%80%D0%B5%D0%BB%D0%B8-%D0%B3%D0%BE%D0%BB%D1%8F%D0%BC%D0%B0%D1%82%D0%B0-%D0%BB%D1%8E%D0%B1%D0%BE%D0%B2-%D0%BD%D0%B0-%D0%A5%D0%BE%D1%81%D0%B5-%D0%9A%D0%B0%D1%80%D0%B5%D1%80%D0%B0%D1%81/", "text": "Оперната дива изживява 13-годишна връзка с испанския тенор\n                    Ангелски глас и желязна воля – тези достойнства превърнаха италианката Катя Ричарели в една от най-големите оперни звезди на ХХ век. В началото на новия световното сопрано започна лека-полека да разрежда участията си в оперни спектакли и се отдаде на активна концертна дейност по света с известни арии, фрагменти от мюзикъли, евъргрийни, популярни италиански канцонети и дори...Queen – групата, която обожава. Със своя нов проект „С музика в сърцето“ заедно с тенора от Ла Скала Франческо Дзингарело прочутата дива ще гостува у нас на 14 април в зала 1 на НДК.Катя Ричарели е родена на 18 януари 1946 г. в Ровиго в скромно семейство. Бащата изоставя майка й, която отглежда сама трите си дъщери. Катя започва да работи като продавачка в универсалния магазин Upim и дори във фабрика. Днес, десетилетия по-късно, тя живее в луксозна къща в Бардолино край Верона с кученцето си Дороти. „Въпреки че операта винаги ще бъде част от мен, няма да се върна към нея – дала съм й достатъчно. Сега моята цел е да я разкрия пред най-младите, за които пиша книгата „Ще ви изпея една история“, и да работя с моите ученици“, казва певицата.Но и идеалната Дездемона, както я наричат музикалните критици, е била някога дебютантка. На 14 юли 1973 г. тя за пръв път стъпва на Арена ди Верона - в „Симон Боканегра“ от Верди с Пиеро Капучили. „Валеше. Аз бях вече на сцената и гледах отвисоко. Беше доста притеснително за една дебютантка да вижда море от глави, които чакат долу тя да запее“, спомня си Катя. Същата година дебютира и в Ла Скала със „Сестра Анджелика“ на Пучини.Някой извиква „Дивина!“ („Божествена!“). А това определение в Миланската Скала дотогава е запазено единствено за Мария Калас...След като завършва консерваторията „Бенедето Марчело“ във Венеция, Катя Ричарели започва да пее в оперните театри на Мантуа и Парма, а през 1971 г. вече е превзела целия свят благодарение на международния конкурс „Вердиеви гласове“, който се предава директно по италианската държавна телевизия RAI. „Силата на телевизията е огромна, но успехът трябва да се поддържа, иначе ще паднеш така както си се издигнал. Истинският тест си остава времето: да устоиш година на сцената е доста лесно, но 40 години – не“, коментира звездата.През 1974 г. Катя дебютира в Ковънт Гардън в Лондон, през 1975-а в Метрополитън в Ню Йорк, а през 1978-а се връща във Верона с Леонора от „Трубадур“ с Лучано Павароти като Манрико и Пиеро Капучили като граф ди Луна. Още се помни нейното „Баста!“ към диригента Гавацени, който си тананика по време на дуета й с Капучили. Когато записва плоча с „Тоска“, Караян й прави исторически комплимент: „От 40 години чаках такова легато“. „Пред него тогава трепереше цял Рим“, спомня си тя. През 1979 г. Ричарели се връща на Арена ди Верона с „Травиата“ и „Турандот“. Тя е от малкото певици, записали плоча и като Турандот (1982 г. с Караян), и като другия основен женски персонаж Лиу (с Маазел през 1984 г.). Само три са дръзнали да го направят: Джоан Съдърланд, Монсерат Кабайе и тя.За Катя Микаела от „Кармен“ и Мими от „Бохеми“ също са ярки образи. Именно с „Бохеми“ е свързана срещата й с Хосе Карерас, който става нейната голяма любов. В Театро Реджо в Парма през 1972 г. преди да започнат репетициите тя отива да гледа операта „Отело“. Режисьорът Бепе ди Томази я вижда и й казва: „Ела да те запозная с твоя Родолфо“. Ричарели си спомня: „Карерас чакаше отвън. След като ни представиха, шеговито му подхвърлих: „И да обръснете тази брада, че не ви отива“. На следващия ден той дойде гладко избръснат. Нашата история започна веднага: видяхме се, влюбихме се и останахме 13 години заедно“. Връзката им е одухотворена със страст и творческо сътрудничество, но не е само цветя и рози: испанският тенор така и не разтрогва брака си и Катя е вечно в позицията на „другата жена“. През 1986 г. тя изненадващо се омъжва за Пипо Баудо, най-известния италиански тв водещ. Бракът им е непрекъснато обект на жълтата преса, но все пак издържа 18 години. През 2004 г. двамата се развеждат. „Онова, което ни отдалечи, беше тоталната липса на диалог – бездна, която дори раждането на едно дете не би запълнило“, ще сподели по-късно певицата. Неотдавна Баудо се оплака, че е трябвалоКатя веднага репликира чрез медиите: „Представя ме като алчна жена, която се възползва от бившия си съпруг, но не съм взела нищо нито от брака, нито от развода ни. Тези 12 000 евро бяха присъдени на един междинен етап от делото, получавах чека за кратък период и преводите спряха, когато разводът беше финализиран. От този момент нататък той нищо не ми е дал, нито пък аз съм му искала. Моята работа ми осигурява независимост, с което се гордея“.Освен раздялата с Карерас и буреносните отношения с Баудо, 80-те носят за Ричарели и някои трусове в кариерата. През 1983 г. в „Аида“ в Ройъл Опера Хаус в Лондон я освиркват; дебютът й в „Норма“ в Триест е неуспешен и на следващия ден градът осъмва с разлепени плакати „Норма е мъртва“; представянето й в Ла Скала с „Луиза Милер“ през 1989 г. е такова фиаско, че накрая певицата излиза ядосана на сцената и наругава зрителите През същото десетилетие обаче започва и дългото й сътрудничество с Росиниевия оперен фестивал в Пезаро и белкантовият репертоар отново й носи шумни успехи. Прави и блестяща „Лукреция Борджия“ на Доницети през 1984 г. в Болоня. Активно записва.През 1994 г. Катя Ричарели пее във Верона една от своите роли символи - Дездемона от „Отело“. „Бях последната Дездемона на великия Марио дел Монако (в Брюксел през 1972 г.) и първата на Пласидо Доминго (в Хамбург през 1975 г.). С Пласидо по-късно направихме и филма „Отело“ с Франко Дзефирели, който беше представен в Кан през 1986 г. и по някакъв начинзапочнала през 2006 г. с „Втората сватбена нощ“ на режисьора Пупи Авати“, връща лентата оперната прима. Още през 1982 г. Вернер Херцог я иска във „Фицкаралдо“, но тя отказва, тъй като в онези години да се снима в „не-оперен“ филм би се приело като отклонение от мисията й. „Аз и Карерас отказахме, защото се смятахме преди всичко за певци, а по онова време оперни певци да се снимат в киното беше също толкова немислимо, колкото да пеят поп или рок. Сега това е съвсем нормално“, отбелязва Катя. В крайна сметка ролята на главния герой, обсебен от идеята да построи опера сред джунглите на Амазонка, изиграва демоничният Клаус Кински, на когото партнира Клаудия Кардинале.След години любопитството надделява. Ричарели е петимна да разбере какво камерата ще иска от нея. Тя предполага, че Пупи Авати ще й предложи роля-камея (кратка поява в ролята на самата себе си), но всъщност той я иска за главната героиня. „Едва не паднах от стола: мислех си, че е полудял. Но бившият ми съпруг Пипо Баудо ме окуражи „Щом той ти казва, че ще се справиш, значи ще се справиш“. И се оказа прав“. С изпълнението си Катя печели Сребърна лента за най-добра актриса във водеща роля, едно от най-престижните арт отличия в Италия. Оттогава продължава да играе във филми и сериали и има нови проекти за бъдещето. „Не отричам, че ще ми бъде приятно да участвам във филм за моя живот, но предвид на нещата, които са ми се случили, и хората, които съм срещнала, по-подходящ би бил сериал“, намига тя, добавяйки, че има една-две млади актриси, които биха могли да влязат в нейния образ от началото на кариерата й“. Запитана обаче дали е чувала някое младо сопрано с глас, който да прилича на нейния, Катя Ричарели отговаря: „Не, но така е по-добре. Всяка певица трябва да бъде уникална“.\n\n\n                    ", "date": "2018.02.03", "title": "Катя Ричарели – голямата любов на Хосе Карерас"}
