{"url": "http://www.monitor.bg/a/view/25299-%D0%A1%D0%B0%D0%BC%D0%BE%D0%BB%D0%B5%D1%82-%D0%B7%D0%B0-%D0%A1%D0%BE%D0%BB%D1%83%D0%BD-%D0%BA%D0%B0%D1%86%D0%BD%D0%B8-%D0%BF%D1%80%D0%B8%D0%BD%D1%83%D0%B4%D0%B8%D1%82%D0%B5%D0%BB%D0%BD%D0%BE-%D0%B2-%D0%A1%D0%BE%D1%84%D0%B8%D1%8F-%D0%B7%D0%B0%D1%80%D0%B0%D0%B4%D0%B8-%D1%83%D0%B4%D0%B0%D1%80-%D0%BE%D1%82-%D0%BC%D1%8A%D0%BB%D0%BD%D0%B8%D1%8F/", "text": "\n                    Самолет на авиокомпания \"Уизеър\", летящ по маршрута Кутаиси (Грузия) - Солун, е бил принуден да кацне на летището в българската столица София заради удар от мълния, съобщи грузинският телевизионен канал \"Рустави-2\".Съобщава се, че на борда на самолета е имало около 170 пътници и членове на екипажа. Никой не е пострадал, предава БТА.Телевизия \"Рустави-2\" добавя, че в момента на софийското летище се извършва обследване на самолета. \n\n\n                    ", "date": "2017.12.30", "title": "Самолет за Солун кацни принудително в София заради удар от мълния"}
{"url": "http://www.monitor.bg/a/view/39857-%D0%A0%D0%B5%D1%82%D1%80%D0%BE%D0%B3%D1%80%D0%B0%D0%B4%D0%BD%D0%B8%D1%8F%D1%82-%D0%9C%D0%B5%D1%80%D0%BA%D1%83%D1%80%D0%B8%D0%B9-%D0%B8%D0%B7%D1%8F%D0%B6%D0%B4%D0%B0-5-%D0%BC%D0%BB%D0%BD-%D0%BB%D0%B2-%D0%B3%D0%BE%D0%B4%D0%B8%D1%88%D0%BD%D0%BE/", "text": "Нотариусите: Хората не подписват от суеверие\n                    \n\n\n                    ", "date": "2017.12.30", "title": "Ретроградният Меркурий изяжда 5 млн. лв. годишно"}
{"url": "http://www.monitor.bg/a/view/73843-%D0%9E%D0%B1%D1%89%D0%B8%D0%BD%D0%B0%D1%80%D0%B8-%D0%BE%D0%B1%D0%BB%D0%B5%D0%BA%D1%87%D0%B0%D0%B2%D0%B0%D1%82-87-%D1%83%D1%81%D0%BB%D1%83%D0%B3%D0%B8-%D0%B2-%D0%A1%D1%82%D0%B0%D1%80%D0%B0-%D0%97%D0%B0%D0%B3%D0%BE%D1%80%D0%B0/", "text": "\n                    87 от общо 160 услуги за гражданите, предлагани от общинската администрация в Стара Загора ще бъдат чувствително облекчени седмици след началото на новата 2018 година, обяви секретарят Делян Иванов.Завинаги ще отпадне ненужното изискване за представяне на документи, които се създават от общината и копия, от които има в архивите. Сред тях са най-вече книжата за строителство, в ход е създаването на цялостен регистър за новите сгради на територията на града и околните села. Облекчава се и подаването на декларациите по член 14 от закона за местните такси и данъци. „Идеята е данъкоплатците да не стоят на опашка пред различните гишета, да не губят време в излишно обикаляне и разнасяне на книжа, които така или иначе вече ги има в различните ни бази с данни“, уточни кметът на Стара Загора Живко Тодоров, който припомни, че общината не е променяла размера на данъците си с години.Тодоров се надява в скоро време да бъдат направени и законодателни промени, които ще „развържат“ ръцете на градоначалниците да глобяват автомобилните джигити по улиците, а събраните средства да отиват за монтирането на видеокамери по най-уязвимите места. Той припомни, че в момента т.нар. екополицаи нямат право дори да ти поискат личните документи, ако с тях няма униформен представител на МВР. Това ще се промени със създаването на специализирани звена за опазване на обществения ред според новите текстове в закона. В аванс старозагорският кмет се извини на съгражданите си за някои предстоящи неудобства при реализацията на половин дузина многомилионни проекти, сред тях е и разширяването на надлеза над жп лините по възловия булевард „Патриарх Евтимий“.Нов дълг в размер до 10 млн лв за срок от 5 години възнамерява да поеме общината догодина, това се налага заради стартирането на 4 нови проекта по оперативните програми на обща стойност над 41 млн. лв.\n\n\n                    ", "date": "2017.12.30", "title": "Общинари облекчават 87 услуги в Стара Загора"}
{"url": "http://www.monitor.bg/a/view/46233-%D0%9F%D0%BE%D0%BB%D0%B8%D1%86%D0%B0%D0%B8-%D1%81-%D0%B0%D0%B2%D1%82%D0%BE%D0%BC%D0%B0%D1%82%D0%B8-%D1%89%D0%B5-%D0%BF%D0%B0%D0%B7%D1%8F%D1%82-%D1%81%D1%82%D1%80%D0%B0%D1%82%D0%B5%D0%B3%D0%B8%D1%87%D0%B5%D1%81%D0%BA%D0%B8%D1%82%D0%B5-%D0%BE%D0%B1%D0%B5%D0%BA%D1%82%D0%B8-%D0%B2-%D0%A1%D0%BE%D1%84%D0%B8%D1%8F/", "text": "\n                    Десет екипа специално обучени полицаи с автомати ще охраняват стратегически обекти в София по новогодишните празници в периода от 30 декември до 2 януари, съобщиха от СДВР.Традиционният новогодишен концерт ще се проведе на площад „Батенберг”, който ще бъде заграден с тежка техника и 12 екипа жандармерия, за да се попречи на опити за навлизането на автомобили или камиони сред празнуващите.Началникът на „Охранителна полиция” в СДВР Борислав Муров коментира, че мерките са взети заради последните терористични актове в европейските страни:„Новосформираните тактически екипи, които са полицейски служители, обучени от специализираните полицейски сили, са обучени и във връзка с председателството ни срещу активен стрелец. За новогодишната нощ от вчера сме започнали денонощно охрана на площад „Батенберг“, започна изграждането и на сцената. Ще имаме достатъчно служители. Освен полицаите в новогодишната нощ, ще има и допълнителни полицейски екипи на всички бежански центрове“.Муров обясни, че в новогодишната нощ на площад „Батенберг” ще има изградени общо осем КПП-та, които ще пропускат гражданите към площада.Хората не трябва да носят в себе си чадъри, стъклени бутилки, остри предмети, пиротехника и пистолети.„Ще има и две линии с тежка техника, заедно с 12 екипа жандармерия. В метрото на основните метростанции ще бъде засилено полицейското присъствие, а също пред и около входовете за метрото“, допълни Муров.Всички линии на градския транспорт в столицата ще работят през цялата новогодишна нощ в диапазон от 20 до 40 минути.\n\n\n                    ", "date": "2017.12.30", "title": "Полицаи с автомати ще пазят стратегическите обекти в София"}
{"url": "http://www.monitor.bg/a/view/76377-%D0%94%D0%B5%D1%82%D0%B5-%D0%BD%D0%B0-3-%D0%B3-%D0%B8-8-%D0%BC-%D0%BF%D0%BE%D1%87%D0%B8%D0%BD%D0%B0-%D0%BE%D1%82-%D0%B3%D1%80%D0%B8%D0%BF-%D0%B2-%D0%A1%D0%BE%D1%84%D0%B8%D1%8F/", "text": "\n                    Дете на 3 години и 8 месеца е починало вследствие на тежки усложнения от грип в София. В случая е доказан грипен вирус А (H1N1).Вирусът бе открит чрез генетични методи и е първият грипен вирус тип А за сезона, потвърди проф. Тодор Кантарджиев, директор на Националния център по заразни и паразитни болести и национален консултант по микробиология, цитиран от “24 часа”.Пробата била подадена от специализирана столична болница.През миналата седмица са доказани 5 случая на грип тип В. Техните проби са изпратени от различни столични болници. В момента се разпространяват и двата вида грип.“Ваканцията на децата ще пресече разпространението на вирусните инфекции временно. Пикът на епидемията се очаква към края на януари”, прогнозира проф. Кантарджиев.Първите случаи на грип за тази година бяха в началото на декември. Тогава бе изолиран грипът “Ямагата”, който е от тип В. Първият грипен щам за сезона беше регистриран при 14-годишен пациент на 5 декември.В последните години грипната вълна започва именно с вируси от този тип, а по-късно се появяват и тези от тип А.Симптомите на грипа са главоболие, висока температура, хрема, обща отпадналост, мускулни болки. При начални симптоми на остри респираторни заболявания пациентът трябва да се обръща към личния си лекар за консултация и лечение. Бoлните са най-заразни часове преди вдигане на температура т.е първите 24 часа.\n\n\n                    ", "date": "2017.12.30", "title": "Дете на 3 г. и 8 м. почина от грип в София"}
{"url": "http://www.monitor.bg/a/view/89967-%D0%9A%D0%BB%D0%BE%D1%88%D0%B0%D1%80-%D0%BE%D1%81%D1%82%D0%B0%D0%B2%D0%B8-3-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%B0-%D0%B1%D0%B5%D0%B7-%D0%B4%D0%BE%D0%BC/", "text": "\n                    Три казанлъшки семейства ще посрещат по роднини и приятели новата година, след като техен съсед в кооперация на улица „Шейновска“ запали апартамента си. Инцидентът е станал заранта на 29 декември, огънят е тръгнал от жилище на втория етаж, обитавано от безработния Йоксел Н.. Причината е небрежно оставена отворена вратичка на печка на твърдо гориво, при падането на въглените е започнало тлеене на натрупаните в съседство вехтории.Два специализирани автомобила на местната пожарна са извършили гасенето, кубиците вода обаче са направили негодни за живот поне за около месец близките жилища на етажа.Според съседите това не бил първи случай на подпалване от дома на Йоксел, на мъжа били правени множество предписания, но той така и не си взел бележка. Тепърва ще се уточняват щетите, но нито едно от пострадалите жилища не е застраховано. Само по чудо се разминало без ранени и жертви, самият виновник успял да се спаси от дима и пламъците като скочил от терасата и избягал.\n\n\n                    ", "date": "2017.12.30", "title": "Клошар остави 3 семейства без дом     "}
{"url": "http://www.monitor.bg/a/view/63075-%D0%97%D1%80%D0%B5%D0%BB%D0%B8%D1%89%D0%BD%D0%BE-%D0%B2%D0%BE%D0%B4%D0%BD%D0%BE-%D1%88%D0%BE%D1%83-%D0%B2-%D0%BA%D0%BE%D0%BC%D0%BF%D0%BB%D0%B5%D0%BA%D1%81-%D0%9F%D1%80%D0%B8%D0%BC%D0%BE%D1%80%D1%81%D0%BA%D0%B8-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "\n                    Зрелищно водно шоу по инициативата „Планирай лятото! Започни още сега” бе проведено днес във Варна. Главен организатор бе яхт клуб „Кап. Георги Георгиев – Порт Варна”, с учaстието на други над 10 варненски водни клуба.Сърфове, лодки и водолази изпълниха плувния комплекс „Приморски“ във Варна, в който участващите от клубовете по водни спортове направиха впечатляваща демонстрация на уменията и възможностите си в предпоследния мрачен и дъждовен ден нa 2017 година. Въпреки лошото време, не липсваше и публика от любители на морските спортове и любопитни варненци, пред които те показаха разнообразни техники в отделните дисциплини.Демонстрационният ден дойде като продъжение на тържественото честване на 40-годишнината от първата българска самотна морска обиколка на света, извършена с яхтата „Кор Кароли“от кап. Геори Георгиев.\n\n\n                    ", "date": "2017.12.30", "title": "Зрелищно водно шоу в комплекс „Приморски“ във Варна"}
{"url": "http://www.monitor.bg/a/view/60129-%D0%9E%D0%B3%D1%80%D0%BE%D0%BC%D0%BD%D0%B8-%D0%BE%D0%BF%D0%B0%D1%88%D0%BA%D0%B8-%D0%BE%D1%82-%D0%B0%D0%B2%D1%82%D0%BE%D0%BC%D0%BE%D0%B1%D0%B8%D0%BB%D0%B8-%D0%BA%D1%80%D0%B0%D0%B9-%D0%91%D0%BB%D0%B0%D0%B3%D0%BE%D0%B5%D0%B2%D0%B3%D1%80%D0%B0%D0%B4-%D0%B8-%D0%BD%D0%B0-%D0%9A%D0%B0%D0%BB%D0%BE%D1%82%D0%B8%D0%BD%D0%B0/", "text": "\n                    Автомобилна \"тапа\" се образува след 13 ч. днес на ГП Е-79 на изхода на Благоевград при кв. \"Струмско\", леки и товарни автомобили едва пъплят, съобщи БГНЕС. Тапата се образува на изход „ЮГ” на Благоевград в началото на празничните дни. Тапата при кв. „Струмско” се образува защото Е-79 от двулентов и еднопосочен в чертите на града, става двупосочен с по една лента. Натоварено е движението и по „Зелендолско шосе”, което се явява един от двата изхода на ЛОТ-2 на Автомагистрала „Струма”.Също е натоварено и преминаването през кръговото кръстовище край с. Бараково, където е предпочитаният изход от автомагистралата за движещите се към Банско и ГКПП „Промахон”. Към този час няма данни за пътно-транспортни произшествия, най-вече заради ниската скорост на придвижване.Хиляди се отправят, за да посрещнат Новата 2018 г. в курортите на Благоевграска област, както и в Гърция.Сериозно е затруднено преминаването на превозни средства и през граничен пункт „Калотина“ в посока Сърбия.Пред \"Хоризонт\" говорителят на Гранична полиция Лора Любенова обясни, че причината е в забавената обработка, която се извършва на сръбския пункт \"Градина\".Колони от автомобили и автобуси са се образували между двата гранични пункта.Българските власти вече са разговаряли със сръбските си колеги и са отправили молба за по-бърза обработка на преминаващите коли. Трафикът в района допълнително се затруднява и от многото автомобили с българи, които пътуват към западната ни съседка, за да посрещнат там Новата година. \n\n\n                    ", "date": "2017.12.30", "title": "Огромни опашки от автомобили край Благоевград и на „Калотина“"}
{"url": "http://www.monitor.bg/a/view/276-%D0%A5%D0%B0%D0%B7%D0%BD%D0%B0%D1%82%D0%B0-%D1%81-%D0%B8%D0%B7%D0%BB%D0%B8%D1%88%D1%8A%D0%BA-%D0%BE%D1%82-%D0%BF%D0%BE%D1%87%D1%82%D0%B8-800-%D0%BC%D0%B8%D0%BB%D0%B8%D0%BE%D0%BD%D0%B0-%D0%B7%D0%B0-2017-%D0%B3/", "text": "\n                    На база на предварителни данни и оценки се очаква салдото по консолидираната фискална програма (КФП) на касова основа за 2017 г. да бъде положително в размер на 798,6 млн. лв. или 0,8 % от прогнозния БВП, съобщиха от финансовото министрество. В структурно отношение салдото по националния бюджет отчита подобрение спрямо отчетеното за 2016 г., основно поради ръста на данъчните, вкл. осигурителните приходи, докато салдото по сметките за средства от ЕС през настоящата година се влошава поради базов ефект в 2016 година. Той е свързан с възстановени към България грантове от ЕС в началото на 2016 г. за извършени разходи в края на 2015 г., когато бе пикът на плащанията по проектите за предходния програмен период 2007-2013 година.\n\nСпрямо заложената цел с разчетите към ЗДБРБ за 2017 г. бюджетното салдо по КФП отчита номинално подобрение с над 2,1 млрд. лева. Силното фискално представяне на България намери отражение и в годишните доклади на международните рейтингови агенции, като S&P Ratings и Fitch Ratings повишиха кредитния рейтинг на страната.\n\nОсновни параметри по КФП на база предварителни данни и оценки:\n\nПриходите и помощите по КФП за 2017 г. се очаква да бъдат в размер на 35 240,2 млн. лв. (99,4 % от годишния разчет). Изпълнението на данъчните и неданъчните приходи се очаква да бъде 102,8 % спрямо разчета за годината, като съпоставени с предходната година те нарастват с 2 673,8 млн. лв. (8,6 %). Постъпленията от помощи за 2017 г. са по-ниски в сравнение с 2016 г., като изпълнението спрямо годишните разчети за 2017 г. се очаква да бъде 57,2 %.  \n\nРазходите по консолидираната фискална програма (вкл. вноската на Република България в бюджета на ЕС) за 2017 г. се очаква да бъдат в размер на 34 441,6 млн. лв., което е 93,7 % от годишния разчет. Разходите за 2016 г. са в размер на 32 491,4 млн. лева. Нарастването на разходите спрямо 2016 г. е основно поради по-високия размер на социалните и здравноосигурителните плащания, базов ефект при разходите за пенсии от увеличението им от юли 2016 г., увеличението от юли 2017 г. и увеличението на две стъпки през 2017 г. на размера на минималната пенсия (от юли и октомври), както и по-високите разходи за субсидии и за персонал, включително и поради ръста на разходите за осигурителните вноски, свързан с увеличения размер на осигурителната вноска за фонд „Пенсии за лицата по чл. 69“ с 20 пр. п. спрямо 2016 година.\n\nЧастта от вноската на Република България в бюджета на ЕС, изплатена към 31.12.2017 г. от централния бюджет, възлиза на 888,2 млн. лв., което е в изпълнение на действащото към момента законодателство в областта на собствените ресурси на ЕС - Решение на Съвета 2014/335/ЕС, Евратом относно системата на собствените ресурси на Европейския съюз, Регламент (ЕС, Евратом) № 608/2014 на Съвета от 26 май 2014 г. за определяне на мерки за прилагане на системата на собствените ресурси на ЕС и Регламент (EС, Евратом) № 609/2014 на Съвета от 26 май 2014 г. относно методите и процедурата за предоставяне на традиционните собствени ресурси, собствените ресурси на база ДДС и на база БНД и относно мерките за удовлетворяване на потребностите от парични средства, изменен с Регламент (EС, Евратом) 2016/804 на Съвета от 17 май 2016 година.\n\nСтатистическите данни и Информационният бюлетин за изпълнението на държавния бюджет и основните показатели на консолидираната фискална програма, на база на данни от месечните отчети за касовото изпълнение на бюджетите на първостепенните разпоредители с бюджет ще бъдат публикувани на интернет страницата на Министерството на финансите в края на месец януари 2018 година.\n                    ", "date": "2017.12.30", "title": "Хазната с излишък от почти 800 милиона за 2017 г."}
{"url": "http://www.monitor.bg/a/view/30077-%D0%A2%D0%B5%D0%B6%D0%BA%D0%B0-%D0%BA%D0%B0%D1%82%D0%B0%D1%81%D1%82%D1%80%D0%B0%D1%84%D0%B0-%D0%BA%D1%80%D0%B0%D0%B9-%D0%9F%D0%BB%D0%BE%D0%B2%D0%B4%D0%B8%D0%B2-%D0%BE%D1%82%D0%BD%D0%B5-%D0%B6%D0%B8%D0%B2%D0%BE%D1%82%D0%B0-%D0%BD%D0%B0-57%D0%B3%D0%BE%D0%B4%D0%B8%D1%88%D0%B5%D0%BD-%D0%BC%D1%8A%D0%B6/", "text": "\n                    Един мъж загина, а друг е ранен при тежка катастрофа, станала между пловдивските села Йоаким Груево и Кадиево, съобщиха от пресцентъра на ОД на МВР в Пловдив.Около 05:30 ч. на 112 е подаден сигнал за челен сблъсък между \"Хонда\" и \"Ситроен\". След удара и двата автомобила са излезли извън пътя.21-годишният шофьор на първата кола е откаран в болница. Втората кола е управлявал 57-годишен мъж, който е загинал на място.И двамата са пътували сами в автомобилите.Причините за катастрофата се изясняват.\n\n\n                    ", "date": "2017.12.30", "title": "Тежка катастрафа край Пловдив отне живота на 57-годишен мъж"}
{"url": "http://www.monitor.bg/a/view/37517-%D0%A1%D0%B0%D0%BC%D0%BE-40-%D0%BE%D1%82-%D1%81%D0%B2%D0%B8%D0%BD%D1%81%D0%BA%D0%BE%D1%82%D0%BE-%D0%BC%D0%B5%D1%81%D0%BE-%D0%BD%D0%B0-%D0%B1%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%8F-%D0%BF%D0%B0%D0%B7%D0%B0%D1%80-%D0%B5-%D0%BF%D1%80%D0%BE%D0%B8%D0%B7%D0%B2%D0%B5%D0%B4%D0%B5%D0%BD%D0%BE-%D1%83-%D0%BD%D0%B0%D1%81/", "text": "\n                    Едва 40 процента от свинското месо на българския пазар е произведено в България, се твърди в годишния анализ на неправителствената организация \"Интелиагро\".Цените на месото са сравнително високи, затова и българското свинско месо се продава почти само на дребно на потребителите, докато преработвателите и производителите на колбаси разчитат основно на по-евтин внос.Експертите прогнозират, че ръстът в производството ще продължи през следващите години и ще гарантира задоволяване на поне 60 на сто от родния пазар с произведено в България свинско месо. \n\n\n                    ", "date": "2017.12.30", "title": "Само 40% от свинското месо на българския пазар е произведено у нас"}
{"url": "http://www.monitor.bg/a/view/28043-%D0%A1%D1%83%D0%BF%D0%B5%D1%80-%D0%BC%D0%B5%D1%80%D0%BA%D0%B8-%D0%B7%D0%B0-%D1%81%D0%B8%D0%B3%D1%83%D1%80%D0%BD%D0%BE%D1%81%D1%82-%D0%B2-%D0%A1%D0%90%D0%A9-%D0%B8-%D0%95%D0%B2%D1%80%D0%BE%D0%BF%D0%B0-%D0%BF%D1%80%D0%B5%D0%B4%D0%B8-%D0%9D%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0/", "text": "\n                    Органите на реда в САЩ и Европа обещават засилени мерки за сигурност преди новогодишните празненства, предаде ДПА.Полицията в Ню Йорк каза, че ще предприеме засилени мерки за сигурност за честванията в новогодишната нощ, особено на \"Таймс скуеър\", където ще бъде увеличен броят на наблюдателните постове.Засилените мерки за сигурност се предприемат, след като през октомври мъж откри огън от 32-ия етаж на хотел в Лас Вегас, щата Невада, и уби над 50 човека на музикален фестивал. Полицията каза, че засега няма непосредствени заплахи за Ню Йорк или за \"Таймс скуеър\". В Лас Вегас органите на реда добавят екипи за наблюдение и снайперисти по покривите за новогодишните празненства. Повече от 300 души от националната гвардия и около 1500 полицаи ще бъдат разположени в града. Полицията в Лос Анджелис напомни на жителите, че пускането на фойерверки и празничната стрелба са забранени в целия град, и насърчи хората да присъстват на обществените зари.Празнуващите в европейските градове ще бъдат подложени на проверки на чантите, претърсвания и други мерки за сигурност.Париж изпраща почти 8000 полицаи и войници, които да се грижат за безопасността на френската столица и околностите ѝ. Полицията ще обърне особено внимание на Шан-з-Елизе, където е забранен алкохолът. Празнуващите ще бъдат подложени на проверки на чантите и ще бъдат поставени бетонни блокове, които да не позволяват влизането на автомобили. В цяла Франция ще патрулират 99 000 полицаи и войници, заяви вътрешното министерство.Лондонската полиция заяви, че хората трябва да очакват да виждат въоръжени служители на реда, а в центъра на британската столица ще бъдат поставени заграждения за автомобили.Полицията обаче каза, че мерките не са продиктувани от конкретна разузнавателна информация, а са планирани от месеци.Германският град Хамбург пък постави нови охранителни камери преди новогодишната нощ.\n\n\n                    ", "date": "2017.12.30", "title": "Супер мерки за сигурност в САЩ и Европа преди Нова година"}
{"url": "http://www.monitor.bg/a/view/20806-%D0%A2%D0%B5%D0%BE%D0%B4%D0%BE%D1%80%D0%B0-%D0%94%D1%83%D1%85%D0%BE%D0%B2%D0%BD%D0%B8%D0%BA%D0%BE%D0%B2%D0%B0-%D0%B0%D0%BA%D1%82%D1%80%D0%B8%D1%81%D0%B0%D1%82%D0%B0-%D0%B2%D0%BE%D0%B8%D0%BD/", "text": "Звездата на Народния театър предизвиква успеха, а не чака да й се случи\n                    \n\n\n                    ", "date": "2017.12.30", "title": "Теодора Духовникова – актрисата воин"}
{"url": "http://www.monitor.bg/a/view/29257-%D0%A1%D0%B5%D0%B4%D0%BC%D0%B8%D1%87%D0%B5%D0%BD-%D1%85%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-30-%D0%B4%D0%B5%D0%BA%D0%B5%D0%BC%D0%B2%D1%80%D0%B8-5-%D1%8F%D0%BD%D1%83%D0%B0%D1%80%D0%B8/", "text": "\n                    На 30-и до обед направете поне едно добро дело. Активната работа оставете за след това. Очертават се предимства за тези, които имат професионални ангажименти. Ще се окажете незаменими и ценни в дейностите и услугите, които вършите. 31-ви е денят на колелото. Което е било отдолу, тръгва вече нагоре. Ако сте занемарили външния си вид, сега е моментът да се направите красиви. Полезните вещества и козметични средства лесно се усвояват. В този ден има някаква особена магическа и регенерираща сила. Опитайте да се измъкнете от кожата на делничността и бъдете неотразими в новогодишната нощ. На 1-ви е добре да се срещнете с приятели, но ако може срещите да траят до залеза. След това се изключете от хорския шум и не влизайте в остри сблъсъци на интереси. На 2-ри апетитите са огромни. Уран от вашия знак тръгва в директна посока, а това ще отвори път за промени и нововъведения в работата и в начина ви на живот. 3-ти е ден на примирие. Енергията е балансирана, отношенията също не бива да излизат от рамките на добрия тон. Природата се стреми да запази статуквото на пълнолунието. Всичко да се дели по братски и по равно. На 4-ти може да имате първото делово предложение за годината, което не бива да се пропуска и да не му се отделя нужното внимание. Ще получавате вести и информации, за които ще почерпите. В петък всеки се затваря в черупката си. Срещате ледени сърца, претенциите се засилват. На 30-и сутринта свършете нещо важно за близък, който не може да се оправи сам. След това сте свободни да пътувате, да се готвите за приятните моменти с приятели и да свършите нещо, което е важно за вас самите. От обед до неделя на обед намерете време за личните си нужди. Идете на фитнес, сауна и масаж. Позволете си оздравителни и разкрасителни процедури, тествайте нова козметика. Вероятно е да получите нова информация или покана, които ще променят намеренията ви по празниците. Ще посрещнете новата година, решени на големи битки и победили страховете си. На 1-ви до ранния следобед организирайте срещи със семействата и с групата ви по интереси. Сега е моментът да се правят първите уговорки за старта на новите инициативи. Пълнолунието и тръгващият директно Уран генерират нови идеи и тенденции. На 2-ри искаме много повече, отколкото заслужаваме или другите са склонни и могат да ни дадат. Засилват се претенциите. Не започвайте първи скандала, който ще се разрасне и болезнено ще ви засегне. Чак вечерта постигате балансираност на отношенията. 3-ти ще мине под флага на взаимното зачитане. На 4-ти ще получите покани, за които ще почерпите, но не и в момента. Първо ще трябва да уредите това, което сте пропуснали. 5-и носи победа на личната ви амбиция. За 6-и нищо важно да не се планира. На 30-и сутринта Луната навлиза във вашия знак. Гответе се за пътувания, покани и промени. Добре е до обед да направите неща, за които някой ви моли и да обгрижите изпадналите в нужда. След това до 2-ри не се занимавайте с нищо сериозно и отговорно. Нека неделният ден мине под флага на личните нужди, на желанието да изглеждате добре и да привлечете погледите. Направете си лечебни и козметични процедури, променете прическата си. Някой ще си направи и впечатляващ костюм за вечерта. На 1-ви тръбачът-съдба свири сбор и събира под знамената на личните ни интереси хората, с които искаме да живеем, да работим и да вървим напред. Чудесен момент за приятелски и роднински срещи. Обменят се новите идеи и решения за следващите дни и месеци. На 2-ри тръгващият директно Уран залага и новите тенденции за общото ни бъдеще в световен план. Ще се случват събития, които ще променят посоката и избора на световните лидери. Пълнолунието превъзбужда и вади на показ реваншистки стремежи. Но още на 3-ти обстановката се успокоява, действията ви ще бъдат много по-дипломатични и балансирани. Ще се разберете по спорните въпроси. 4-ти е ден за предложения и сключване на договори. Ще се случват събития, за които ще почерпите. От 5-и навлизате в труден тридневен период. Притискат ви с изисквания. В събота до обед дай и ще получиш. Ден на откровение за правилния път и за отношенията ви с околните. Мислите са насочени повече към близките, към нуждите на семейството и децата, както и към подсигуряващите ги фактори. На 31-ви е време да помислите за себе си, да си направите някои процедури, да отидете на фризьор и да изпробвате нова козметика. На 1-ви Луната навлиза в знака на трона си Рака. Посетете близки и роднини, честитете си Нова година. Бъдете дипломатични, пазете свои и чужди тайни. Има опасност да се развихри компроматна война. Родените в първата декада да не поемат излишни рискове. На 2-ри вървите против любовта и чувствата си към някого. Това е денят на огромните апетити, които ще ви накарат да прескочите определени рамки в отношенията и да нарушите дадените обещания. Луната от вашия знак е в опозиция на Слънце, Венера и Плутон от знака на Козирога. Аспектът носи проблеми в любовта и връзките, води ви към изневери и позволява да научите за такива. Каквото се развали в тези дни, трудно ще се оправи, особено отношенията с партньора. На 3-ти постепенно ситуацията се умиротворява. На 4-ти стартирайте нови инициативи. Гответе се за битки. На 5-и всеки ще получи по заслуги. Предстои преобразяване, промяна в личния ви статус и в професионалните отношения. На 30-и до обед не се занимавайте с делови задачи. Родените в третата декада ще изпуснат контрола над ситуацията, ако не обърнат внимание на нуждите на близките. Следобед навлизаме в деня на пръстена и колелото. Затваря се един цикъл от живота ни, преминаваме на нова навивка на развитие, която ще ви изправи пред известни юридически проблеми. Помислете как да уредите имотни и наследствени въпроси. На 31-ви се занимавайте повече с визията си, направете се красиви за вечерта. Вероятно е да бъдете на две места и да посетите две приятелски и роднински сбирки. На 1-ви съберете групата си по интереси и потренирайте с децата. На 2-ри се пазете от вмешателства, не предизвиквайте и не влизайте в конфликти. Претенциите са огромни. Не започвайте нищо ново, за да не бъдете провокирани. На 3-ти Луната навлиза в Лъв. Тонът на разговорите става по-дипломатичен. Ще намерите правилния път в отношенията и ще обедините общите интереси. В този ден ще си проличи кой е определен да бъде шефа и организатора на дейности и работни програми. Чакайте повишение или предложение за престижна работа. На 4-ти може да започнете нова инициатива и да придобиете повече права. Ден на виното и камбаната. Почерпете за придобивките и предложенията. 5-и е ден на маскарада, дано успеете да отсеете приятелите от враговете. В началото на деня имате шанс да получите каквото искате и ви е нужно. Ще се обадят тези, които ви обичат и ценят. Към обед поне един прозорец от възможности ще се затвори и дано до този момент сте уредили и подредили програмата си по празниците. Ще се появи стар проблем, ще се наложи да се отказвате от едно и прибързано да се съгласявате с друго предложение или покана. Качвате кръвното и адреналина и в неделния ден, когато ще се грижите за чужди интереси и удобства, а за вашите няма да има кой да помисли. Поне час отделете за себе си. И въпреки натоварената си програма, не пропускайте да се направите красиви. В новогодишната нощ може да се случи нещо магическо, което да ви преобрази и да отхвърли от вас тежестите на миналото. На 1-ви поспете, не позволявайте да ви атакуват рано с претенции към личните ви отговорности. Към обед навлизате в силен период, проблемите се забравят, срещате се с приятели и прекарвате чудесни мигове заедно. Правят се първите уговорки за бъдещето, планират се срещи и начинания. На 2-ри бъдете внимателни, отдръпнете се, контролирайте апетитите. Не позволявайте да ви въвличат в интриги. На 3-ти постигате примирие и на 4-ти правите крачка към нова дейност или работна връзка. На 5-и ще получите и първото изгодно предложение. Луната навлиза в Дева. Тръгвате по нов път. Нека 30-и да започне с прояви на загриженост за близките. Към възникналите проблеми се отнесете спокойно и до обед ще ги разрешите. Планирайте до утре на обед разкрасителни процедури. Доставете си радост за сетивата, идете на сауна и масаж. Няма значение кой какви претенции има към вас, позволете си релакс. Пътувайте. Добре е да изкарате празниците на място, където друг ще сервира и отсервира, а вие ще се наслаждавате на удобства. Ако семейни проблеми не позволяват или децата са малки, направете така, че всички да се почувстват удобно и да се радват на приятни моменти. И като се събудите на 1-ви, знайте, че към обед навлизате в труден период, в който проблеми и отговорности ще се смесят с допълнителни тежести или болестен проблем. Не афиширайте ставащото в дома, както и взетите общи решения. Чувствата ви ще бъдат подложени на изпитание. Очертават се изневери. Ще разберете кой в действителност ви цени и е склонен да споделя не само радостите, но и проблемите с вас. На 2-ри скандалите може да избухнат по незначителни поводи. Змеят на амбициите и желанията се активира. Не си поставяйте тежки задачи. 3-ти е ден за помирение и оправяне на отношенията. Неприятностите се забравят. На 4-ти чакайте предложения, за които ще почерпите. В петък всеки мисли за себе си, липсва съпричастност. На 30-и до обед направете едно добро дело и жест към някого. Бъдете сигурни, че всичко ще ви се върне двойно и тройно. В момента навлизате в една от най-силните си години, особено в социален и юридически план. Помислете за обвързване на 31-ви. Денят на колелото преобръща желания и позиции и ни кара да мислим повече за бъдещи партньори, за нуждите ни от взамност, любов и разбиране. Не си правете илюзии, вътрешно вече тръгвате на лов за нови възможности и по-добри шансове в живота. Постарайте се да изглеждате ослепително в новогодишната нощ. Не се скъпете за козметика и дрехи. До 3-ти Луната ще ви гледа в брилянтен аспект от знака на Рака. Ще идват благодатни импулси от семейството и родата, ще се радвате на усмивките на децата, а някой ще направи бебето или ще разбере, че то вече е на път. И ако на 1-ви е добре да се срещнете с приятели, то на 2-ри животът ще ви срещне с конкуренцията, която в момента се готви да захапе кокала. Който успее да се наложи, той ще управлява и в бъдеще. Това пълнолуние е пълно със страсти и битки. Бъдете внимателни и не предозирайте нещата. Ако не смирите поне на външен вид амбициите, на 3-ти ще се намери кой да ви го припомни. Ако не дадеш някому шанс, и на теб няма да ти дадат. 4-ти изисква балансирана политика. На 5-и маските падат, показваме истинското си лице, играта ви става ясна. В събота първо помислете за близките, които няма да са с вас по празниците. По някакъв начин облекчете живота им и ги зарадвайте с нещо. Луната вече ви гледа в опозиция от знака на Близнаците. Ще се раздвоявате, ще се чудите в каква посока да поемете и в крайна сметка може да си останете у дома. Може би за пръв път семейството ви ще се раздели, децата ще пожелаят да бъдат с приятели. Не се ядосвайте за дреболии, животът си върви, важното е да сме живи и здрави. Така на 31-ви отделете повече време за себе си, доставете си радост с едно ново излъчване и визия, които да впечатлят партньора, с когото е време да се преоткриете наново. На 1-ви намерете време и за приятелите, а някой ще определи и новия професионален кръг, в който ще развива бъдещите си идеи. На 2-ри Уран от Овен тръгва в директна посока, дава стимул на оригиналните идеи и начин на мислене. Помислете какъв проект може да предложите за финансиране и одобрение от шефовете. Денят на огромните апетити ще ви помогне да се внедрите на престижно място. 3-ти и 4-ти ви дават повече шансове, отколкото на другите. Водете смислена и дипломатична игра, бъдете отговорни и покажете какво можете. Първите добри вести идват на 4-ти с покани за нова работа или чаканата перспективна задача. На 5-и всеки се оглежда в своето огледало и получава по заслуги.На 3-ти ще имате нещо мечтано и желано, някой ще ви зарадва сутринта. Дайте се сметка и какво се очаква от вас. В неделя сте като пред водопада, където и птиците замлъкват. Нещо особено се готви, пригответе се и вие. Постарайте се да изглеждате добре. Бъдете сигурни, че тази Нова година ще е точката, която ще промени живота ви тотално, ще ви сблъска с нови хора и нови отговорности. Предстоят ви две години, в които ще остареете и помъдреете. Сатурн в знака на Козирога дава само заслужените награди. Пригответе се да служите в тази Година на Кучето, в която от най-голямо значение е от коя страна на каишката сте. Не позволявайте да ви водят за носа, но и не се дърпайте, когато трябва да си поемете отговорностите. 1-ви и 3-ти са първите дни за годината, в които ще ви се показва къде ви е мястото и какво се очаква от вас. Най-тежките сблъсъци на интереси са на 2-ри, когато в хороскопа ви ще се оформят особено тежки аспекти. Не рискувайте излишно, постарайте се да разберете мотивацията, която движи близките и децата в желанието им да бъдат себе си и да се освободят от някои зависимости. До 3-ти на обед вървите по жарава от страсти и нови усещания. Дано успеете да приемете новото, което идва и трайно ще се настани в живота ви. На 4-ти ще има за какво да се почерпите, а на 5-и вече влизате в новия коловоз на разрешения и забрани. Не ставайте рано, не бързайте с претенциите, а дайте и обгрижете някого до обед в съботния ден. След това навлизате в силен тридневен период, която ще ви донесе радост и щастливи моменти с близки и приятели. Ще имате поне два варианта на избор, а някой ще предпочете да си остане като никога у дома. В събота следобед навлизаме в деня на пръстена и колелото. Ситуацията ще се промени, очаквайте предложения и покани. Липсата на един ще бъде компенсирана от присъствието на друг. Тенденцията е нови хора да се появят и за дълго да останат в живота ви. На 31-ви обърнете внимание на визията си, позволете си козметични процедури и облечете нови дрехи. Ще ви се отрази добре и посещение във фитнеса. Дано има кой да се погрижи за вечерята. На 1-ви е време за среща с родата и с приятелите, които има какво да разказват. Чакайте гости от чужбина. Вечерта ще бъде напрегната, а на 2-ри лесно може да се влезе в преразход на сили и чувства. Събуждат се зверски апетити, трудно ще удържите напора на страстите. Контролирайте апетита и емоциите. 3-ти е белязан с нуждата от хармония и успокоение на страстите. Сега е моментът да се разберете по спорните въпроси у дома или на работното място. Всичко да се дели по равно. На 4-ти търпите загуби, рискувате излишно или някой ви подвежда, но на 5-и правите важни разкрития и променяте тактиката. Сутринта на 30-и ви чакат приятни изненади и покани. Някой ще получи и извънреден подарък. С напредването на деня обстановката около вас се затяга, очертават се промени в плана, намеси и рискови събития, които ще ви откажат от старите намерения и ще ви изправят пред невъзможен избор. По-внимателно с новите идеи. На 31-ви не слушайте хора, които и друг път са ви подвеждали. Не променяйте плановете си в движение, за да не развалите празника и на някой друг. Внимавайте и със ските. Но като се събудите на 1-ви, знайте, че проблемите вече са зад гърба ви и в следващите дни всичко приятно ще се подреди. Сега е време за срещи с приятели, за обсъждане на новите задачи и проекти. 2-ри е ден на огромните апетити и желанието да доминираш на всяка цена. Ще се наложите, но някой ще страда. Това е ден на болезнен избор за близки и приятели, който може да развали вашия триумф и победа в една посока от живота ви. На 3-ти с всеки може да се разберете. Проведете дипломатичен разговор, търсете златната среда в отношенията и не се опитвайте никого да излъжете. На 4-ти направете крачка към нови начинания и позиции. Подпишете нов договор, търсете си правата, не се отказвайте от това, което ви предлагат. Ден за старт на нови инициативи. На 5-и една врата ще се затвори. Конкуренцията отрязва пътя към една от целите ви.\n\n\n                    ", "date": "2017.12.30", "title": "Седмичен хороскоп за 30 декември – 5 януари"}
{"url": "http://www.monitor.bg/a/view/63681-%D0%9C%D0%B8%D1%81%D0%BA%D0%B8-%D0%BF%D0%BE-%D0%BA%D0%BE%D1%82%D0%B5%D1%88%D0%BA%D0%B0%D1%82%D0%B0-%D0%BF%D1%8A%D1%82%D0%B5%D1%87%D0%BA%D0%B0-%D0%BD%D0%B0-2017/", "text": "Кои момичета триумфираха на конкурсите по красота\n                    „Огледалце, огледалце на стената, кажи, коя е най-красива на земята!“ Въпросът зазвучава десетки пъти на година у нас, когато на дневен ред застане поредният конкурс за красота. България изпраща сравнително силна 2017 г., поглеждайки през призмата на участието ни в международни съревнования на котешката пътечка. Триумф на Miss International Teen Princess, вота на зрителите в независима класация към Мис Вселена, участие в официалната реклама на Мис Свят и роля под прикритие в риалити шоу за модели в Доминикана начертаха успеха на страната ни на световната карта на конкурсите.В търсене на отговор на въпроса какви умения са необходими, за да си завоюваш прозвището „Мис“, „Монитор“ направи бърз преглед на момичетата, застанали начело на родните конкурси за красота през последните 12 месеца.  Мощен глас, който те кара да настръхнеш, след като го чуеш да изпълнява шлагера на Адел Someone Like You – това беше козът, с който 16-годишната Биляна Лазарова спечели журито на Miss International Teen Princess това лято. На форума тийнейджърката блестя в рокля, вдъхновена от Пепеляшка, дело на София Борисова, а сред акцентите от пътешествието й до екзотичен Тайланд са обгрижването на слон и жираф. “Всяко момиче, което участваше тази година, беше подготвено на 100%. Нямаше едно от тях, което да заслужава титлата по-малко от мен“, скромничи Биляна. Въпреки това тя признава, че не останала изненадана от крайния резултат. „Всеки отива с нагласата и надеждата, че ще победи. Различавах се може би най-много от останалите, тъй като бях и единственото момиче от европеидна раса“, казва още Лазарова.Встрани от училищните ангажименти и успехите на модния подиум, Биби сполучливо изгражда име и на поп сцената у нас. Последното й парче „Сладко и солено“ беляза втората й колаборация с рапъра Кристо. По-паметливите зрители най-вероятно все още настръхват при спомена за изпълненията й на „Катерино моме“ и You're The One That I Want от „Големите надежди“. Въпреки че не се класира на финала на Мис Свят, който се проведе преди малко повече от месец в Китай, българската представителка Вероника Стефанова се върна от конкурса с няколко успеха зад гърба си. Чаровната блондинка се разписа като първата сънародничка, взела участие в официалната реклама на форума, като за позицията си пред камерата пребори над 115 хубавици. „Това, което ме очарова най-много и което може би не осъзнавах досега, е, че конкурсът залага основно на благотворителната дейност“, отбелязва Вероника, чиято мисия бе свързана с хората, страдащи от анорексия и булимия. Със задачата да насърчава млади момичета да не избират лесния път към отслабването тя се заема преди години, след като изживява от първа ръка трънливия път на възстановяването от болестта. Каузата й успява да трогне журито на Мис Свят, а самата председателка на конкурса Джулия Морли предлага сътрудничество на Стефанова за изграждането на международен дом за страдащите от хранителни разстройства у нас. Трескавата организация по основаването на центъра за борба с анорексията пък красавицата ще съчетае от следващата година и със снимките към новия български сериал „Онези“, чийто първи епизод ще можем да изгледаме онлайн през април.Само преди седмици Вероника се завърна и от Доминикана, където взе участие в оборотното тв шоу Miss Multiverse. Противно на очакванията, тя не се впусна в битка за голямата награда, а вместо това се смеси с тълпата от красавици с мисията да разкрие на продуцентите какъв е характерът на всяка една от тях зад кадър. Корона от конкурса Лейди България предшества злополучната победа на 24-годишната дизайнерка Тамара Георгиева на тазгодишния Мис България. Обиди по неин адрес заляха социалните мрежи само часове след като неин кадър в профил бе разпространен онлайн, а за огромната хейт вълна, която я заля, блондинката обвинява фотографа, заснел фотоса. „Снимката е направена много лошо, а фотографите трябва да те изкарат в най-добра светлина - не да се възползват от нещо, да го пресилят, за да имат популярност“, заяви тогава тя, като добави, че ще продължи да носи короната си с гордо вдигната глава, тъй като я е спечелила по честен път.Зад същото твърдение застана и организаторката на конкурса Ирина Папазова. След разярилия се скандал, тя подчерта, че изборът е бил оспорван, а в крайна сметка именно нейният вот е наклонил везната в полза на Георгиева. „Не съм получавала финансови стимули да избера Тамара\", категорична бе Папазова.От позицията си на Мис България Тамара ще ни представи на следващото издание на световния конкурс Мис Планет. Тя дефилира от крехката 4-годишна възраст. Преди месец пък се превърна в любимка на публиката по време на Мис Вселена в Лас Вегас. Именно във възможността си да обедини българите в името на общата победа и в способността си да представи родината ни по възможно най-добрия начин Николета Тодорова вижда най-големия си триумф по време на световния конкурс по красота. И тук страната ни не се дореди до финалните 16 позиции на форума. Причината, според Тодорова обаче се крие в геополитиката. Това, което не ни достигна, всъщност е просто фактът, че сме малка държава“, обясни пред „Монитор“ Николета, която продължава да бъде затрупвана с писма на почитатели от страни като Чехия, Италия, Тайланд, Китай и Филипините. Във Вегас тя оглави независима класация на фенове на конкурса, а след като се завърна на родна територия, признава, че приключва с кариерата си на котешката пътечка. Въпреки това ще продължи да работи като модел, а след като завърши образованието си я чака и бляскава кариера на археолог. Между професионалните си ангажименти и лекции Николета успява да намери време и за благотворителност и по-конкретно - да помага на бездомни животинки. Сексапил, грация, самочувствие и чувство за хумор изстреляха русото миньонче Нора Недкова на върха в тазгодишния конкурс Мис Плеймейт. 24-годишната танцьорка от Варна вдигна чека за 20 000 лв. само преди дни. Победата й не премина и без поредната доза хейт зад кулисите. „Само едно момиче дойде да ме прегърне и поздрави. Масово реакциите бяха двулични, имаше сълзи, злоба и пренебрежение. Трябва да се научат да губят с уважение“, измерва тежестта на короната Нора. Семейството на самопровъзгласилата се за българската Дженифър Лопес първоначално било против тя да покаже бедро в Playboy. След победата й обаче й казали, че се гордеят с нея. С част от наградата си тя ще подкрепи организации за изоставени и болни животни.\n\n\n                    ", "date": "2017.12.30", "title": "Миски по котешката пътечка на 2017"}
{"url": "http://www.monitor.bg/a/view/34379-%D0%9F%D1%80%D0%B0%D0%B7%D0%BD%D0%B8%D1%87%D0%B5%D0%BD-%D0%B4%D1%80%D0%B5%D1%81%D0%BA%D0%BE%D0%B4-%D0%95%D0%BB%D0%B0-%D0%B7%D0%B0%D0%B1%D0%BB%D0%B5%D1%81%D1%82%D0%B8/", "text": "Шармантна рокля от лъскав плат или класическо съчетание от черно и бяло ни превръщат в звезда на Нова година\n                    \n\n\n                    ", "date": "2017.12.30", "title": "Празничен дрескод: Ела, заблести!"}
{"url": "http://www.monitor.bg/a/view/2815-%D0%A5%D0%B8%D0%BB%D0%B4%D0%B0-%D0%BE%D1%82%D0%B2%D0%B0%D1%80%D1%8F-%D0%BA%D0%B0%D0%B1%D0%B0%D1%80%D0%B5-%D0%BD%D0%B0-%D0%91%D0%B0%D1%82%D0%B5%D0%BD%D0%B1%D0%B5%D1%80%D0%B3/", "text": "Бременната Мария Илиева посреща 2018-а в Бургас, „Тангра“ свирят на площада в Плевен \n                    Фолкът и попът се скриха по хотелите, а големите ни групи ще зъзнат по площадите в първите минути на новата 2018-а - така изглежда в едно изречение музикалният пейзаж у нас за празничната вечер. Гостите на Пловдив ще имат шанса да прегърнат „Приятел“ с шампанско в ръка под звуците на едноименния сингъл на P.I.F., а Стефан Вълдобрев и „Обичайните заподозрени“ ще тушират аромата на бенгалски огън с мирис на морско безвремие и мохито с ваканционния си шлагер „По-полека“. Jeremy? ще свирят в столичния „Терминал 1“, но за разлика от тях легендите от „Тангра“ няма да могат да си позволят лукса да вдигнат наздравица по къс ръкав след полунощ на 31-ви, защото ще забавляват хората на Плевен пред общината. Същата съдба, но на варненския „Независимост“, очаква Б.Т.Р. Освен с подскоци на „Цвете от луната“ феновете в морската ни столица ще могатда открият седемте разлики в сексапила на близначките Алекс и Влади от X Factor, a след това рязко да превключат на по-лирична вълна с изключителната Нели Рангелова.Ентусиастите, решили да изпратят 2017-а с традиционния концерт на БНТ и Столична община на жълтите павета, ще получат интересна жанрова симбиоза като саундтрак. Кабаретната атмосфера на „Батенберг“ ще погъделичка сетивата на ценителите с гласовете на Хилда Казасян и Васил Петров, „Акага“ ще смачкат махмурлука ни в зародиш с хибрида си от поп-фънкария до кавъри на шлагери като „Юни“, а след това „Сигнал“ ще провокират поне две поколения да изхабят запалките си на фона на балади като „Сбогом“ и „Да те жадувам“. Водещите на събитието Анна Ангелова и актьорът Владо Пенев ще поднесат подарък и за най-малките в публиката с отличниците от X Factor Дарина Йотова-Дара, Християна Лоизу и Михаела Маринова.Актуалният победител във „ВИП Брадър“ Йонислав Йонийски, по-известен като Тото от „Скандау“, ще стреля с рими на парти в Sofia Event Center в мол Paradise. За доброто настроение на всички, подпиращи маси в бели покривки с голия гръб на роклите си, ще се грижат още хип-хоп властелините „Ъпсурт“ и Криско. Момчето, което не пее в клубове с под 2000 души в Македония, ще стреля със своята „Базука“ малко преди полунощ и в столичния клуб Gotham. Други майстори на уличната градска поезия – Павел и Венци Венц, ще останат „Само по татуси“ за радост на тийнейджърките на площада в Русе. Искрен Тончев-Искрата, който в „България търси талант“ разгърна таланти от бийтбокс и пеене, до свирене на пиано, флейта и саксофон, ще превърне в „Непознато място“ „Рио Правец“. Тузарският хотел ще приюти и продуцента му Влади Ампов-Графа, както и,Вензи, Прея и Виктория Георгиева. Най-добрият имитатор на премиера, култов глас от анимационния дублаж и пеещ актьор от класа Ненчо Балабанов също ще вдигне настроението на гостите, а гърба му на сцената ще пази бендът на Дани Милев.Тежко бременната Мария Илиева ще получи морална и вокална подкрепа в едно от последните си участия преди отпуска по майчинство от един от най-близките си приятели в поп гилдията – Любо Киров. Двамата ще забавляват гостите в хотел „Приморец“ в Бургас – същия, в който през годините по време на култовия музикален фестивал са отсядали звезди от калибъра на Роби Уилямс, Korn, Моби и Faith No More. Водещ на програмата, която включва спа пакет и шестстепенно меню, е Драго Чая.Люси Дяковска, която през последните две години направи успешна серия концерти с теми от мюзикъли като „Котките“ и „Коса“, ще пренесе духа на Бродуей и в хотел „Свети Спас“ във Велинград. С нея ще е и майсторът на руско-циганските романси - актьорът Руслан Мъйнов. Между прослушванията за новия сезон на „Гласът на България“ Поли Генова ще осигури празничния саундтрак на гостите на „Грандхотел Велинград“, а след полунощ Дунавското хоро ще поведат ансамбъл „Българе“.Певицата на народа Ивана е единствената звезда от А-групата на фолка, която ще изпрати 2017-а под открито небе. Изпълнителката на „Кралете“ ще докара мускулна треска в ханша на купонджиите на площада в Пазарджик. Със себе си тя води бенд, в койтоот широк спектър – от турбофолк кючеци, през поп класики, до джаз стандарти и естрадни шлагери. Завърналата се ударно от отпуск по майчинство Галена ще пее в комплекса на мъжа си Галин в Арбанаси, а Преслава по традиция ще захлеби с поне 30 бона за две участия – в хотел „Санкт Петербург“ в Пловдив и в столичния клуб „Мегами“.Емилия ще хване микрофона в хотел „Арте“, като пак във Велинград ще се подвизава и Кали, но в „Роял спа“. Анелия ще даде тон за песен в „Мегами“ в Пловдив, а Фики Стораро ще заголи бицепс за радост на женската част от публиката в столичния клуб The One. Примата на лекия жанр Глория е в хотел „Интернационал“ в Златни пясъци. Поп иконата Лили Иванова ще си остане у дома на 31-ви декември. В публичното пространство се носят легенди, че навръх Нова година звездата никога не приема ангажименти, но това е далеч от истината – работохолик и безпощаден перфекционист като нея винаги и на линия за предизивкателства, независимо от мащаба и финансовия стимул. След напълно разпродаденото си национално турне, което завърши с два подредни грандиозни концерта в НДК, Лили отказа и традиционния коледен лайв, който прави в столичния Joy Station.У дома ще си остане и другия класик на бг попа Васил Найденов. Един от най-обичаните изпълнители за всички времена изкара особено натоварен декември, в който на ден е поемал и по две участия, което в неговия случай значи над 5 часа вокално майсторство на живо и енергични подскоци. Силвия Кацарова ще хване микрофона в ресторант „Лаура“ в НДК, а Маргарита Хранова ще стопли душите на гостите на курортното село Огняново с две участия в новогодишната нощ.  Химнът за сватби, кръщенета и веселби на народите по селца и паланки „Бяла роза“ ще прозвучи на площада в Търговище, къдет хорото ще води Славка Калчева. Пак на открито и с мантрата „Иха!“ на уста новата година в Стамболийски ще посрещне Иван Дяков.Фолклорната легенда Николина Чакърдъкова ще разтърси жълтите павета след полунощ заедно със своя „Неврокопски танцов ансамбъл“. Безспорно една от атракциите в бекстейджа на „Батенберг“ ще бъде паркирания мегалайнер на звездата. В двуетажния автобус тя разполага с лична спалня и кабинет, а всеки от танцьорите и си има легло-кресло. С подобно возило из Европа се придвижваше и Брайън Адамс на турнето в подкрепа на албума Get Up!. “Независимо къде сме, и полунощ да е, всеки предпочита да си сложи пижамката, да се завие с одеало и да си почине, за да е в кондиция за спектакъла на следващия ден. Първи в България купихме такъв автобус, само за да ни е комфортно”, обясни изпълнителката на „Сватба е”. С луксозната си придобивка тя избягва категорично опцията да остане в хотел – място за преспиване, което никога не е обичала.  \n\n\n                    ", "date": "2017.12.30", "title": " Хилда отваря кабаре на „Батенберг“"}
{"url": "http://www.monitor.bg/a/view/72292-%D0%9B%D0%B8%D0%BB%D0%B8-%D0%98%D0%B2%D0%B0%D0%BD%D0%BE%D0%B2%D0%B0-%D0%BF%D0%BE%D1%81%D1%80%D0%B5%D1%89%D0%B0-2018%D0%B0-%D1%81-%D0%BD%D0%BE%D0%B2%D0%B8%D0%BD%D0%B0-%D0%B7%D0%B0-%D1%82%D1%80%D0%B8-%D0%BA%D0%BE%D0%BD%D1%86%D0%B5%D1%80%D1%82%D0%B0/", "text": "\n                    След изключително успешното национално турне, завършило с два поредни напълно разпродадени концерта в зала 1 в НДК в края на месец октомври, от екипа на Лили Иванова обявиха 3 нови концерта. Пловдив, Варна и Русе са първите три града с потвърдени концерти през новата 2018 година.На 21 февруари Лили Иванова заедно с Ангел Дюлгеров, Огнян Енев, Веселин Веселинов-Еко, Орлин Цветанов, Росен Ватев и вокално трио ЛаТиДа ще бъдат в най-новата спортна зала в Пловдив, част от новия спортен комплекс С.И.Л.А.На 20-ти март е концертът в Дворец на културата и спорта във Варна, а на 22-ри март в зала Бустрад Арена в град Русе. Трите концерта са само началото от серия зали и градове, които ще бъдат обявявани постепенно. Билетите за събитият са вече в продажба в мрежата на Ивентим и онлайн.\n\n\n                    ", "date": "2017.12.30", "title": "Лили Иванова посреща 2018-а с новина за три концерта"}
{"url": "http://www.monitor.bg/a/view/84016-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-31-%D0%B4%D0%B5%D0%BA%D0%B5%D0%BC%D0%B2%D1%80%D0%B8-%D0%BD%D0%B5%D0%B4%D0%B5%D0%BB%D1%8F/", "text": "\n                     \n\nОвен 21 март – 20 април\n\n \n\n \n\nИ не помисляйте за тежка работа и поемане на допълнителна отговорност. Този ден изисква концентрация над себе си, над нуждите на тялото и душата. Направете се красиви, използвайте нов продукт и техника за разкрасяване и се постарайте да бъдете неотразими вечерта. От утре ще навлезете в рисков период, затова тази вечер не прекалявайте с алкохола и храната. В този ден може да се освободите поне от една тежест и проблем, които ви пречат да бъдете щастливи и да живеете по-добре. Не оставайте сами тази вечер.\n\n \n\n \n\nРабота -5\n\nПари -5\n\nЛюбов -4\n\nКъсмет -5\n\nЗдраве -4\n\n \n\n \n\nТелец 21 април – 20 май\n\n \n\n \n\nПолезните вещества и мисли прекрасно циркулират в тялото ни в този ден. Доставете си радост, намерете място за физическо възстановяване и релакс и си починете добре преди празничната вечер. Постарайте се да изглеждате на ниво и да оберете овациите с визия, излъчване и тоалет. Може да се наложи да отидете на две места. Не е изключено да са ви нужни и два тоалета за вечерта. Бъдете предвидливи и правете промените в движение. Не бива да нервничите, проблемите ви бързо ще се решат.\n\n \n\n \n\nРабота -4\n\nПари -5\n\nЛюбов -6\n\nКъсмет -5\n\nЗдраве -5\n\n \n\n \n\nБлизнаци 21 май - 21 юни\n\n \n\n \n\nДен на преход от едно място на друго и от едно състояние в друго. Вечерта е добре да се съберете с единомишленици и приятели. Коледата е семеен празник, а на тази Нова година е добре да бъдете с тези, с които в бъдеще ще вървите заедно напред в бизнеса и амбициозните инициативи. До утре на обед всяка среща и разговор е от значение и ще определи състава на новия ви екип и новият ви предмет на дейност. До вечерта ще отпаднат поне някои ограничения, които ви пречат да бъдете себе си и при тези, към които се стремите.\n\n \n\n \n\nРабота -5\n\nПари -4\n\nЛюбов -5\n\nКъсмет -5\n\nЗдраве -4\n\n \n\n \n\nРак 22 юни – 21 юли\n\n \n\n \n\nПокрай подготовката за празничната вечер намерете време и за себе си. Не оставайте за последния момент избирането на тоалета, грима и оглеждането в огледалото. От значение е да изглеждате добре и отпочинали вечерта, когато може да се окажете и център на внимание. Предстоят срещи важни за бъдещето ви и това на децата. Не планирайте тежки физически натоварвания и активни мероприятия за следващите два дни, когато може да имате проблеми и да не се чувствате на ниво.\n\n \n\n \n\nРабота -4\n\nПари -5\n\nЛюбов -4\n\nКъсмет -5\n\nЗдраве -4\n\n \n\n \n\nЛъв 22 юли – 22 август\n\n \n\n \n\nАко може да си го позволите поглезете се в този ден, намерете време за сауна и масаж или за друг тип релаксиращи и ободряващи процедури. За вечерта планирайте среща на две нива, едната с роднини, а другата с единомишленици и приятели. Ще получите нова информация, която ще промени отношението ви към някого и ще налага обсъждане и промяна в плановете за бъдещето. И ако тази вечер сте ангажирани семейно, то утре непременно намерете време за среща с партньорите или екипа. Предстои да се вземе важно решение.\n\n \n\n \n\nРабота -5\n\nПари -5\n\nЛюбов -5\n\nКъсмет -5\n\nЗдраве -5\n\n \n\n \n\nДева 23 август – 22 септември\n\n \n\n \n\nНе си поставяйте тежки и отговорни задачи, не взимайте присърце подготовката за вечерта и оставете ако може някой друг да се натовари или да ви помогне в приготовленията. Очертават се проблеми и неочаквани кризисни ситуации, които ще ви настроят агресивно и може да отнемат от лустрото, излъчването и блясъка ви. Намерете време за релакс и ободряващи процедури, независимо кой какво иска от вас и какви претенции има. Няма да се чувствате добре, ако сте неглиже, а и здравето ви е нестабилно.\n\n \n\n \n\nРабота -4\n\nПари -4\n\nЛюбов -5\n\nКъсмет -4\n\nЗдраве -4\n\n \n\n \n\nВезни 23 септември – 22 октомври\n\n \n\n \n\nДнес всичко лесно се усвоява, движите се превъзбудено и оптимистично и дори да се появи проблем бързо ще го решите. Пътувайте, позволете си приятни и ободряващи процедури. Този ден помага да се избавите от минали тежести и проблеми. Но още в утрешния ден родените в първата декада ще изживеят нещо притеснително и натоварващо и може да поемат несвойствен ангажимент. Не планирайте до 3-и рискови пътувания и излишно натоварване. Останете където сте тази вечер и бъдете внимателни.\n\n \n\n \n\nРабота -5\n\nПари -4\n\nЛюбов -4\n\nКъсмет -4\n\nЗдраве -5\n\n \n\n \n\nСкорпион 23 октомври – 22 ноември\n\n \n\n \n\nЕдин магичен ден за вас, в който поне една неприятност ще изчезне. Ще се справите с възникналите проблеми и задачи и ще намерите време за себе си, за приятните моменти с хората, които обичате. Навлизате в успешен тридневен период, в който може да получите по-големи подаръци от тези на Коледа или в живота ви да се появи този, когото отдавна очаквате. В момента превключвате на по-висока скорост, амбициите ви нарастват заедно с възможностите и шансовете за успех. Каквото си пожелаете ще го имате.\n\n \n\n \n\nРабота -5\n\nПари -5\n\nЛюбов -6\n\nКъсмет -6\n\nЗдраве -5\n\n \n\n \n\nСтрелец 23 ноември – 21 декември\n\n \n\n \n\nДен с тежка и натоварваща програма, с изисквания и претенции от страна на околните и с едно присъствие, което ще ви натежи. Движете се по линията на най-малкото съпротивление, но съпротивлението от страна на децата и близките трудно ще преодолеете. Всеки тегли в неговата посока и не се съобразява с вас. Очертава се пренапрежение и желание да се оттеглите от голямата веселба и да останете насаме с най-близките или със себе си. Още утре обстановката се разведрява, чакат ви приятни моменти.\n\n \n\n \n\nРабота -5\n\nПари - 4\n\nЛюбов -5\n\nКъсмет -4\n\nЗдраве -4\n\n \n\n \n\nКозирог 22 декември – 20 януари\n\n \n\n \n\nДенят е чудесен, проблемите лесно се преодоляват, изчистват се отношенията и се провеждат важните за бъдещето разговори. Отделете време и за себе си, направете си разкрасителни процедури. Вечерта бъдете сред свои и близки хора. Не планирайте тежки физически натоварвания или преходи в планината. По възможност не предприемайте и пътувания на 1-2-и. Предстои ви рисков период, с неочаквани семейни или здравословни проблеми. С повече внимание и разбиране ще овладеете ситуацията.\n\n \n\n \n\nРабота -5\n\nПари -4\n\nЛюбов -5\n\nКъсмет -4\n\nЗдраве -4\n\n \n\n \n\nВодолей 21 януари – 19 февруари\n\n \n\n \n\nПриятен, релаксиращ и успешен ден и за вас. Чакайте гости и гостувайте. Не отклонявайте покани. Търсете начин да бъдете с тези, които обичате и чувствате близки. Всичко има тенденция да се подреди по неочакван и устройващ ви начин и дори неща тръгнали наопаки ще поемат в правилната посока. Някой ще пътува, друг ще дочака желани гости и като цяло този ден ще бъде незабравим за повечето от вас и по-приятен от миналите празници. Доставете си радост за сетивата, за тялото и душата.\n\n \n\n \n\nРабота -5\n\nПари -5\n\nЛюбов -6\n\nКъсмет -6\n\nЗдраве -5\n\n \n\n \n\nРиби 20 февруари – 20 март\n\n \n\n \n\nЩе ви е трудно, ще поемете тежестите на близките и децата, ще подреждате масата, ще гласите подаръците и поне една непредвидена ситуация ще ви затрудни. Не рискувайте излишно. Намерете време да помислите и за себе си. Облечете новия тоалет, движете се оптимистично и нещата ще се подредят. Утре ще се събудите с чудесни мисли, настроение и желание за пътуване, за промени и за нещо необикновено като изживяване. Животът ще ви предложи възбуждащи  и стимулиращи моменти, проблемите ще се забравят.\n\n \n\n \n\nРабота -4\n\nПари -4\n\nЛюбов -6\n\nКъсмет -5\n\nЗдраве -4\n\n \n\n \n\nЧ.Р.Д.\n\n \n\n \n\nНавлизате в лична година деветка, която бележи край на определен жизнен цикъл. Излизате от младостта или от детството. Ще се наложи ревизия на планове и намерения, лична и професионална инвентаризация. Ще се появяват ограничения по пътя ви, ще се налага да влагате много повече усилия и труд и в най-дребните начинания. Но това е година на преход в нова среда, в която ще се развивате и печелите в следващата силна и плодоносна 2019г.\n\nРодените днес са деца с висок коефициент на интелигентност. И ако другите са картите в една колода, те са джокера, който може да замести всеки един от нас, независимо на каква позиция се намира. Имат мисия за подобряване бъдещето на света и в частност на България.\n\nЗаченатите днес ще живеят дълго, но ще бъдат изцяло подвластни на капризите на съдбата и на случайността. Много малко неща в живота им ще зависят от тях самите.\n                    ", "date": "2017.12.30", "title": "Хороскоп за 31 декември, неделя"}
{"url": "http://www.monitor.bg/a/view/58063-%D0%9C%D1%8A%D0%B6-%D0%B2%D0%B7%D0%B5-%D0%B7%D0%B0%D0%BB%D0%BE%D0%B6%D0%BD%D0%B8%D1%86%D0%B8-%D0%B2-%D0%BF%D0%BE%D1%89%D0%B5%D0%BD%D1%81%D0%BA%D0%B0-%D1%81%D0%B3%D1%80%D0%B0%D0%B4%D0%B0-%D0%B2-%D0%A5%D0%B0%D1%80%D0%BA%D0%BE%D0%B2-%D0%B8-%D0%B7%D0%B0%D0%BF%D0%BB%D0%B0%D1%88%D0%B2%D0%B0-%D0%B4%D0%B0-%D1%81%D0%B5-%D0%B2%D0%B7%D1%80%D0%B8%D0%B2%D0%B8/", "text": "\n                    \n\n\n                    ", "date": "2017.12.30", "title": "Заложническата криза в Харков с щастлив край (ОБНОВЕНА)"}
{"url": "http://www.monitor.bg/a/view/81771-%D0%97%D0%B0%D0%BB%D0%BE%D0%B2%D0%B8%D1%85%D0%B0-%D0%B8%D0%B7%D0%B2%D1%8A%D1%80%D1%88%D0%B8%D1%82%D0%B5%D0%BB%D1%8F-%D0%BD%D0%B0-%D0%B0%D1%82%D0%B5%D0%BD%D1%82%D0%B0%D1%82%D0%B0-%D0%B2-%D0%A1%D0%B0%D0%BD%D0%BA%D1%82-%D0%9F%D0%B5%D1%82%D0%B5%D1%80%D0%B1%D1%83%D1%80%D0%B3/", "text": "\n                    Руската федерална служба за сигурност залови извършителя и организатора на атентата от сряда в супермаркет в Санкт Петербург, когато при експлозия на самоделно взривно устройство бяха ранени 18 души, съобщи пресцентърът на ведомството, цитиран от ТАСС и БТА.Заподозреният е предаден на федералното следствие. Следствените власти разпитват задържания и ще поискат от съда той да бъде арестуван, уточни говорителката на Следствения комитет Светлана Петренко.Руският президент Владимир Путин нарече експлозията терористичен акт, напомня агенцията.Властите не съобщават името на заловения, нито мотивите за деянието му, отбелязва Асошиейтед прес и припомня, че екстремистката групировка \"Ислямска държава\" пое отговорност за терористичната атака.\n\n\n                    ", "date": "2017.12.30", "title": "Заловиха извършителя на атентата в Санкт Петербург"}
{"url": "http://www.monitor.bg/a/view/53408-%D0%91%D0%B8%D0%B2%D1%88%D0%B8%D1%8F%D1%82-%D0%B8%D0%B3%D1%83%D0%BC%D0%B5%D0%BD-%D0%BD%D0%B0-%D0%91%D0%B0%D1%87%D0%BA%D0%BE%D0%B2%D1%81%D0%BA%D0%B8%D1%8F-%D0%BC%D0%B0%D0%BD%D0%B0%D1%81%D1%82%D0%B8%D1%80-%D1%89%D0%B5-%D1%81%D0%BB%D1%83%D0%B6%D0%B8-%D0%B2-%D0%9F%D0%BE%D0%BF%D0%BE%D0%B2%D0%BE/", "text": "\n                    Бившият игумен на Бачковския манастир архимандрит Симон ще служи в Попово. Той ще бъде свещеник в православния храм „Успение Богородично”, съобщи пред Агенция „Монитор” Русенският митрополит Наум.В средата на декември т.г. Светият Синод на Българската православна църква освободи отец Симон от длъжността игумен на Светата обител и реши да го изпрати в Русенската епархия. Архимандритът е пристигнал в Русе преди Коледа и е разговарял с епархийското ръководство. По думите на митрополита отец Симон е приел с радост и отношение възложеното му послушание в Поповската духовна околия, която е част от Русенската епархия. През януари 2018 г. бившият игумен ще поеме новите си ангажименти.Митрополит Наум обясни, че в Поповската околия има 54 православни храма и свещениците не достигат. „Като игумен на Бачковския манастир архимандрит Симон направи много, надявам се, че и тук ще бъде полезен”, допълни той.Отец Симон ръководеше Бачковския манастир от юни 2014 година.\n\n\n                    ", "date": "2017.12.30", "title": "Бившият игумен на Бачковския манастир ще служи в Попово"}
{"url": "http://www.monitor.bg/a/view/27047-%D0%A2%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B8-%D0%B0%D0%B2%D1%82%D0%BE%D0%B1%D1%83%D1%81-%D1%81-%D0%BF%D1%8A%D1%82%D0%BD%D0%B8%D1%86%D0%B8-%D1%81%D0%B5-%D0%B7%D0%B0%D0%BF%D0%B0%D0%BB%D0%B8-%D0%B2-%D0%B4%D0%B2%D0%B8%D0%B6%D0%B5%D0%BD%D0%B8%D0%B5-%D0%BD%D0%B0-%D0%BF%D1%8A%D1%82%D1%8F-%D0%9A%D0%B0%D1%80%D0%BB%D0%BE%D0%B2%D0%BE-%D0%9F%D0%B0%D0%B2%D0%B5%D0%BB-%D0%B1%D0%B0%D0%BD%D1%8F/", "text": "\n                    Туристически автобус с пътници се е запалил в движение на пътя Карлово-Павел баня, при местността Стражата. Това съобщи слушател на Радио „Фокус” – Пловдив, който, пътувайки по същото направление, е станал свидетел на инцидента.Шофьорът е реагирал мигновено и пътниците, около 30, са били изведени навреме от автобуса. Инцидентът е станал около 13.30 часа. И в момента пасажерите са на пътя и чакат да бъдат извозени с друг автобус, който ще дойде от Павел баня.Пожарникарите са пристигнали на място, когато половината автобус е бил изгорял. Движението е било спряно заради пожара. На мястото има разлята нафта.\n\n\n                    ", "date": "2017.12.30", "title": "Туристически автобус с пътници се запали в движение на пътя Карлово – Павел баня"}
{"url": "http://www.monitor.bg/a/view/64164-72%D0%BC%D0%B0-%D0%B1%D0%B5%D0%B7%D0%B4%D0%BE%D0%BC%D0%BD%D0%B8%D1%86%D0%B8-%D1%89%D0%B5-%D0%BF%D0%BE%D1%81%D1%80%D0%B5%D1%89%D0%BD%D0%B0%D1%82-%D0%9D%D0%BE%D0%B2%D0%B0-%D0%B3%D0%BE%D0%B4%D0%B8%D0%BD%D0%B0-%D0%B2-%D0%BF%D1%80%D0%B8%D1%8E%D1%82%D0%B0-%D0%94%D0%BE%D0%B1%D1%80%D0%B8%D1%8F%D1%82-%D1%81%D0%B0%D0%BC%D0%B0%D1%80%D1%8F%D0%BD%D0%B8%D0%BD/", "text": "\n                    Седемдесет и двама бездомници ще посрещнат Нова година в приюта „Добрият самарянин” в Русе, съобщи социалният работник Виолета Калинова.Капацитетът отдавна е запълнен, но в празничната нощ вратите на социалното заведение в квартал „Тракцията” ще бъдат отворени за скитниците, които търсят подслон и топлина. При нужда дежурните служители имат готовност да поставят походни легла в коридора. Ще бъдат предложени и сухи дрехи.Ръководството на приюта ще приготви празнична трапеза за новогодишната нощ – ястия на скара, безалкохолни напитки и десерт. Благодарение на доброволци, включили се в благотворителната кампания „Изплети топлина”, всеки от обитателите ще получи и подарък - топъл шал, ръкавици или шапка.\n\n\n                    ", "date": "2017.12.30", "title": "72-ма бездомници ще посрещнат Нова година в приюта „Добрият самарянин”"}
