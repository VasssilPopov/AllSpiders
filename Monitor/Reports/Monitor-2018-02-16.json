{"url": "http://www.monitor.bg/a/view/52205-%D0%A8%D0%B5%D1%84%D0%BA%D0%B0%D1%82%D0%B0-%D0%BD%D0%B0-%D0%9D%D0%A1-%D0%A6%D0%B2%D0%B5%D1%82%D0%B0-%D0%9A%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%94%D0%B8%D0%B0%D0%BB%D0%BE%D0%B3%D1%8A%D1%82-%D1%84%D0%BE%D1%80%D0%BC%D0%B8%D1%80%D0%B0-%D0%BE%D0%B1%D1%89%D0%BD%D0%BE%D1%81%D1%82%D1%82%D0%B0/", "text": "\n                    „Надяваме се, че идеята за европейското единство е приета от всички европейци. Вярно е, че има различни гледни точки по това как, а не дали да се осъществява по-ефективно европейското сътрудничество. Ние сме убедени, че диалогът е този, който формира общността“. Това каза председателят на Народното събрание Цвета Караянчева по време на официалното откриване на Интерпарламентарната конференция за Общата външна политика и политика за сигурност и Общата политика за сигурност и отбрана. Ролята на националните парламенти и Европейския парламент е особено важна в актуалната дискусия за бъдещето на европейския проект и в частност при прилагане на приоритетите на Общата външна политика и политика за сигурност на ЕС, посочи още Караянчева. Тя допълни, че имаме нужда от по-гъвкав и интегриран подход със засилване на връзките между държавите-членки на ЕС за ефективна борба с тероризма, мигрантската вълна, както и още по-активно сътрудничество в областта на отбраната. В контекста на приоритета на Българското председателство по провеждане на активна политика към страните от Западните Балкани, председателят на Народното събрание изтъкна, че те принадлежат към ЕС и само от прогреса им в покриването на критериите за членство зависи кога ще станат част от Съюза. Нямаме нужда от нови разделителни линии в Европа, а от изграждане на мостове – в прекия и в преносния смисъл, добави председателят на Народното събрание. \"Приветствам фокуса, който ни предложи България върху Западните Балкани, и самата България дава положителен пример в добросъседските отношения, заяви пък председателят на Комисията по външни работи на ЕП Дейвид Макалистър.\n                    ", "date": "2018.02.16", "title": "Шефката на НС Цвета Караянчева: Диалогът формира общността"}
{"url": "http://www.monitor.bg/a/view/52718-%D0%9C%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D0%B8-%D0%90%D0%BB%D0%B1%D0%B0%D0%BD%D0%B8%D1%8F-%D1%81-%D0%B4%D0%B0%D1%82%D0%B0-%D0%B7%D0%B0-%D0%BF%D1%80%D0%B5%D0%B3%D0%BE%D1%80%D0%BE%D0%B2%D0%B8-%D0%BE%D1%82-%D0%95%D0%A1-%D0%BF%D1%80%D0%B5%D0%B7-%D1%8E%D0%BD%D0%B8/", "text": "\n                    .Има голям шанс Македония и Албания да получат през юни дата за преговори за присъединяване към ЕС. Това стана ясно от думите на върховния представител на ЕС по външните работи и сигурност Фредерика Могерини и вицепремерът Екатерина Захариева, след края на неформалната среща в НДК на външните министри от ЕС.Захариева обясни, че през април трябва да излезе доклад за напредъка на всички държави от Западните Балкани, като се надява по време на срещата на лидерите през юни да се вземе решение за преговори за Скопие и Тирана. Има голям шанс това да се случи, каза Захариева и уточни, че двете държави трябва да работят много интензивно до тогава. Могерини на свой ред обясни, че датата 2015 година в стратегията за Западните Балкани е перспектива не само за страните, които вече преговарят, но и за останалите. Тя разясни, че до юни трябва да стане ясно коя от тях ще получи дата за преговори още по време на БГ председателството. По-рано през деня македонският външен министър Никола Димитров пък обясни, че ще се възползват от това време . „Ще направим всичко възможно до юни да има политическо решение и да убедим Гърция да бъде част от този консенсус”, каза той и добави - „Европа не може да бъде стабилна без Балканите, както показа мигрантската криза.Въпросът с името на Македония и спорът с Гърция по темата не е бил обсъждан по време на заседанието. Захариева обаче обясни, че от изказванията на Никола Димитров и неговия гръцки колега Никос Коциас, е обнадеждена, че в обозримо бъдеще е възможно този въпрос да намери решение. Могерини пък даде да се разбере, че тези двустранни отношения са много деликатни и се изисква много кураж и политическо лидерство. Самият Никола Димитров изтъкна по-рано, че Македония чака до дни предложението на Гърция за спора за името. По думите му има много още работа да се свърши.  Новото име на Македония да е славянско и без географско определение, заявил пък Коциас пред гръцки медии.Относно диалога между Сърбия и Косово Захариева и Могерини изтъкнаха, че от правителствата на тези две държави зависи как ще напредват и подчертаха, че ЕС не иска да внася двустранни проблеми.По време на срещата в НДК външните министри на ЕС са обсъдили и кризата в Сирия, където според Могерини ситуацията е все драматична. ЕС обръща голямо внимание на конфликта и се подготвя за голяма конференция през април в Брюксел за Сирия. Именно на нея ще се обсъждат хуманитарната подкрепа за Сирия и съседните държави, както и подкрепата на ООН.\n \n\n\n                    ", "date": "2018.02.16", "title": " Македония и Албания с дата за прегорови от ЕС през юни"}
{"url": "http://www.monitor.bg/a/view/69914-%D0%93%D1%83%D0%B1%D0%B5%D1%80%D0%BD%D0%B0%D1%82%D0%BE%D1%80%D1%8A%D1%82-%D0%BD%D0%B0-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D0%BE%D1%82%D0%BC%D0%B5%D0%BD%D0%B8-%D1%81%D0%B5%D1%81%D0%B8%D1%8F-%D0%B2-%D0%9E%D0%B1%D0%A1%D0%A1%D0%B5%D0%BF%D1%82%D0%B5%D0%BC%D0%B2%D1%80%D0%B8/", "text": "\n                    Със своя заповед областният управител Стефан Мирев върна четирите решения - № 913, № 914, № 915 и № 916, на Общински съвет Септември, гласувани на извънредното заседание на ОбС - Септември. Той се е позовал на Правилника, според който при извънредна сесия материалите за нея и дневния ред трябва да бъдат изпратени на съветници не по-късно от един ден преди деня на заседанието.Поканата до съветниците е с дата 6 февруари, а заседанието е било на 7 февруари. \"Съгласно ГПК срокът, който се брои на дни, се изчислява от деня, следващ този, от който започва да тече срокът и изтича в края на последния ден, което в конкретния случай не е спазено\", се казва в заповедта. От което става ясно, че при покана от 6 февруари, заседанието най-рано е можело да се проведе на 8 февруари.\nВърнатите за ново обсъждане четири решения следва да бъдат разгледани от Общински съвет Септември в 14-дневен срок от получаване на заповедта на областния управител.\n﻿﻿\n\n \n                    ", "date": "2018.02.16", "title": "Губернаторът на Пазарджик отмени сесия в ОбС-Септември"}
{"url": "http://www.monitor.bg/a/view/36722-%D0%92-%D0%BC%D1%83%D0%B7%D0%B5%D1%8F-%D0%B2-%D0%9F%D0%B0%D0%B7%D0%B0%D1%80%D0%B4%D0%B6%D0%B8%D0%BA-%D1%83%D1%87%D0%B0%D1%82-%D0%B4%D0%B5%D1%86%D0%B0%D1%82%D0%B0-%D0%B4%D0%B0-%D0%BF%D1%80%D0%B0%D0%B2%D1%8F%D1%82-%D0%BC%D0%B0%D1%80%D1%82%D0%B5%D0%BD%D0%B8%D1%86%D0%B8-%D0%BE%D1%82-%D0%BF%D0%BB%D1%8A%D1%81%D1%82%D0%B5%D0%BD%D0%B0-%D0%B2%D1%8A%D0%BB%D0%BD%D0%B0/", "text": "\n                    Демонстрация по изработване на плъстени мартенички/мокро плъстене на жива вълна/ ще се проведе в Регионалния исторически музей в Пазарджик. Традиционно в дните преди 1 март в Етнографската експозиция на  културната институция се организира работилница за изработване на традиционни мартеници. Тя ще отвори врати от 22 до 28 февруари 2018 г. вкл., в делничните дни, от 10.00 до 16.00 ч.Всеки желаещ да посети работилницата е необходимо да си носи червени и бели конци, прежда, вълна и мъниста, след което сам ще изработи мартеничка с помощта на специалистите етнографи.В рамките на мартенската работилница, на 23 февруари (петък) от 10.00 ч., ще се проведе демонстрация по изработване на плъстени мартенички (мокро плъстене на жива вълна).Желателно е посещенията в Етнографската експозиция в определените дни и часове да бъдат предварително заявени на телефон: 034/44 57 19.﻿﻿\n\n \n                    ", "date": "2018.02.16", "title": "В музея в Пазарджик учат децата да правят мартеници от плъстена вълна"}
{"url": "http://www.monitor.bg/a/view/23409-%D0%A0%D0%B0%D0%B4%D0%B5%D0%B2-%D0%BE%D1%82-%D0%A1%D0%BA%D0%BE%D0%BF%D0%B8%D0%B5-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%B5-%D0%BD%D0%B0%D0%B9%D1%81%D0%B8%D0%BB%D0%BD%D0%B8%D1%8F%D1%82-%D0%B0%D0%B4%D0%B2%D0%BE%D0%BA%D0%B0%D1%82-%D0%BD%D0%B0-%D0%9C%D0%B0%D0%BA%D0%B5%D0%B4%D0%BE%D0%BD%D0%B8%D1%8F/", "text": "Георге Иванов поиска и договор за стратегическо партньорство между страните\n                    България е най-силният адвокат за европерспективата на Македония. Може да разчитате на България за нейната експертна помощ във всички сфери. Това заяви президентът Румен Радев, който е на визита в Скопиев по покана на македонския си колега Георге Иванов.\n\nДържавният глава изтъкна,че това посещение съдържа символизъм, тъй като е първото след влизането в сила на договор за добросъседство. По думите му само няколко месеца след подписването на договора има ръст на стокообмена и на туристите. „Най-добрият лакмус между България и Македония са отношенията между бизнеса и хората\", допълни Радев/ „Договорът за приятелство помете скептицизма, недоверието и страха в отношенията между двете държави. Не трябва да остава като къс хартия и еднократен акт. Трябва да бъде необратим процес напред във времето\", добави Румен Радев. Българският президент се обяви за свързаност - транспортна, енергийна, дигитална, за активен обмен в икономиката, търговията, културата, образованието и науката, както и за изграждането на коридор номер 8. Този коридор трябва да е наш основен приоритет, защото без него ние не можем да реализираме нашите политически цели, които сме си поставили. Важно е да искаме и по-голяма подкрепа от ЕС, отбеляза още Радев.\n\nНа свой ред Иванов изтъкна, че с Радев ще инициират подписването на договор за стратегическо партньорство между Македония и България. Ние имаме такива договори за партньорство със САЩ, Турция, добави Иванов. Радев пък заяви, че идеята е много важна и ще обсъдя с правителството, защото това означавало много по-голяма сигурност за региона. Той покани македонския президент Георге Иванов на посещение на 6 май на Военния парад, с уговорката след това двамата да посетят Военните гробища в Ново село.\n\nИскаме нашите отношения да са пример за отношенията между страните от Балканите.Вярвам, че България ще бъде силен поддръжник на Македония за ЕС и НАТО. Реални са възможностите на Македония да започне преговори за членство в ЕС и да получи покана за НАТО на Срещата на върха по време на българското европредседателство, коментира още Иванов.\n\n \n                    ", "date": "2018.02.16", "title": "Радев от Скопие: България е най-силният адвокат на Македония"}
{"url": "http://www.monitor.bg/a/view/15615-%D0%9D%D0%A5%D0%90-%D0%BE%D1%82%D0%B2%D0%BE%D1%80%D0%B8-%D1%84%D0%B8%D0%BB%D0%B8%D0%B0%D0%BB-%D0%B2-%D0%91%D1%83%D1%80%D0%B3%D0%B0%D1%81/", "text": "Филиалът на Националната художествена академия в Бургас, първи и единствен извън София, вече е факт. Той получи лиценз, след като покри всички документални изисквания. Филиалът ще се помещава в модерната сграда на Магазия 1, разположена в Зоната за обществен достъп на Пристанище Бургас. Подробности за приема съобщиха на пресконференция кметът Димитър Николов и ректорът на академията проф. Николай Драчев. Изпитите ще се проведат през юли в София, а условията и датите ще бъдат обявени в сайтовете на НХА и Община Бургас. През първата година в бургаския филиал се разкриват по 8 места в специалностите \"Живопис\", \"Стенопис\", \"Графика\", \"Книга, илюстрация, печатна графика\", \"Плакат и визуална комуникация\", \"Рекламен дизайн\", \"Мода\" и магистърска програма \"Арт терапия\". Амбицията е постепенно да бъдат увеличени специалностите и приемът. В Бургас преподаватели от академията ще провеждат подготвителни курсове и консултации в началото на май. Във филиала могат да кандидатстват ученици с интерес и умения в различните видове изкуство от цялата страна. Обучението в Бургас е отлична възможност за младежите от половината страна, на изток от Пловдив, за които София е неудобна дестинация. Така или иначе, голяма част от същите преподаватели ще им преподават и тук. \"За последен път висше учебно заведение в нашия град е откривано през далечната 1991 година - Бургаският свободен университет. Разкриването на филиала на НХА е важно събитие за нас. Казвам ви добре дошли и нека занапред се срещаме само по хубави поводи, да откриваме изложби, да се радваме на успехите на талантливите ни творци. Вярвам, че в следващите години от Бургас ще тръгнат нови тенденции в развитието на българската визуална култура\", каза кметът Димитър Николов. Той обяви и предстоящия през април и май \"Регионален конкурс за изящно и приложно изкуство\". Участниците в него са разделени на две възрастови групи - XI и XII клас. Община Бургас осигурява едногодишни стипендии по правилата на своята програма за подпомагане на талантливи деца на учениците, класирани на първо, второ и трето място в първа възрастова група. Участниците от втора възрастова група, чиято конкурсна работа има оценка, не по-малка от 5.50, се освобождават от изпита по рисуване при кандидатстването си в бургаския филиал на НХА. През следващите дни и месеци пространството в Магазия 1 ще бъде  адаптирано за нуждите на учебния процес, като със сигурност ще се обособи и изложбена площ. \"Освен в Бургас, преподаватели от академията ще проведат срещи с ученици от специализирани паралелки в цялата източна и югоизточна част на страната. Новият филиал ще бъде популяризиран и на предстоящите кандидатстудентските борси\", съобщи ректорът проф. Николай Драчев. ", "date": "2018.02.16", "title": "НХА отвори филиал в Бургас"}
{"url": "http://www.monitor.bg/a/view/454-%D0%A0%D0%B0%D0%B7%D0%B1%D0%B8%D1%85%D0%B0-15-%D0%B4%D0%BA%D0%B0-%D0%B1%D0%B5%D1%82%D0%BE%D0%BD%D0%BD%D0%BE-%D0%B8%D0%B3%D1%80%D0%B8%D1%89%D0%B5-%D0%BD%D0%B0-%D0%BF%D0%BB%D0%B0%D0%B6%D0%B0-%D0%B2-%D0%A1%D0%BB-%D0%B1%D1%80%D1%8F%D0%B3/", "text": "Бетонно игрище с площ от близо декар и половина бе разрушено на Северния плаж в Слънчев бряг. Съоръжението е било незаконно изградено от бившия концесионер \"Сънинвест\" и е функционирало години наред като игрище за мини голф. Бетонните елементи върху пясъка вече са разбити и в момента се разчистват отломките. \"Освободени са точно 1438 кв. м. площ от ивицата на морски плаж „Слънчев бряг – север“. Премахнатото игрище за мини голф е сред незаконните обекти, съборени при разчистването на ивицата от новия наемател, който продължава стриктно да спазва поетите ангажиментите и задълженията си по договор\", съобщиха от Министерството на туризма. Събарянето на нерегламентираните обекти от пясъка е част от подготвителните дейности преди началото на предстоящия летен сезон, уточняват от ведомството на министър Ангелкова. Планира се през следващите месеци да бъдат проведени срещи на местно ниво за обсъждане на готовността за сезона. Преди старта на лято 2018 г. ще се направят и инспекции, в които да участват както експерти от Министерството на туризма, така и от всички останали контролни органи. Само преди седмица министърът на туризма Николина Ангелкова лично пристигна в Слънчев бряг и провери на място как върви събарянето на незаконните обекти. Инспекцията показа, че повече от 190 незаконни постройки са премахнати от пясъка. \"Всички нерегламентирани обекти трябва да бъдат съборени и плажът да е разчистен до средата на май, когато влиза в сила забрана за строителство по курортите\", напомниха от министерството на туризма. През есента 2016 г. беше прекратен договорът с фирмата-концесионер \"Сънинвест\" заради разполагането на обекти с площ надвишаваща с 8000 кв. метра одобрената от министъра на туризма схема. От миналото лято Северната ивица бе отдадена под наем на фирмата \"Буримпекс\" за срок от 5 години срещу държава такса от 1,650 млн. лв. годишно. Новият стопанин намали цените за чадър и шезлонг с 2 лв. - от 10 на 8 лв. и обеща да събори всички незаконни заведения и атракциони по пясъка. Близо 200 от обектите вече са сринати, а до началото на сезона ще бъдат премахнати още 100.", "date": "2018.02.16", "title": "Разбиха 1,5 дка бетонно игрище на плажа в Слънчев бряг "}
{"url": "http://www.monitor.bg/a/view/53545-%D0%9C%D0%B0%D0%BA%D0%B5%D0%B4%D0%BE%D0%BD%D0%B8%D1%8F-%D1%87%D0%B0%D0%BA%D0%B0-%D0%B4%D0%BE-%D0%B4%D0%BD%D0%B8-%D0%BF%D1%80%D0%B5%D0%B4%D0%BB%D0%BE%D0%B6%D0%B5%D0%BD%D0%B8%D0%B5%D1%82%D0%BE-%D0%BD%D0%B0-%D0%93%D1%8A%D1%80%D1%86%D0%B8%D1%8F-%D0%B7%D0%B0-%D1%81%D0%BF%D0%BE%D1%80%D0%B0-%D0%B7%D0%B0-%D0%B8%D0%BC%D0%B5%D1%82%D0%BE/", "text": "Македония чака до дни предложението на Гърция за спора за името. Това стана ясно от думите на министъра на външните работи на Македония Никола Димитров. Няма да има специална среща между него и гръцкия му колега по време на неформалната среща на външните министри от ЕС, която се провежда в НДК.По думите му има много още работа да се свърши. Относно стратегията на ЕК за Западните Балкани, в която дават срок до 2025 г, той обясни, че по-скептичните страни не искат да се обвързват със срок. По думите му обаче ре са твърдо решени да използват този прозорец във времето. „Европа не може да бъде стабилна без Балканите, както показа мигрантската криза”, каза Димитров. На въпрос дали очаква дата за започване на преговори по време на БГ председателството, той отговори така : „Ще направим всичко възможно до юни да има политическо решение и да убедим Гърция да бъде част от този консенсус”. По думите му това ще бъде добре и за Балканите и за Европа. Развитието на Западните Балкани е пряко свързано с развитието на целия ЕС, каза на свой ред еврокомисар Йоханес Хан. По думите му страните от региона трябва да рано или късно ще се присъединят към ЕС.Хан е убеден, че спорът за името на Македония ще се реши. Турция полага усилия за нормализиране на отношенията с ЕС, но още е рано да се каже, каза той и обясни, че най-сериозните критики към Анкара остават в областта на правовата държава. „Полагат се усилия. Трябва тепърва да бъдат анализирани документите за визовата либерализация. Смятам, че Турция разбира, че Европа по-принцип е най-надеждния й съсед и в в нейн интерес да имаме добри отношения”, каза той. В началото на срещата пък външният министър Екатерина Захариева, че срещата днес е полезна, за да задълбочим отношенията си със страните от региона, особено по борбата с тероризма, могрантския натиск и др.  ", "date": "2018.02.16", "title": "Македония чака до дни предложението на Гърция за спора за името"}
{"url": "http://www.monitor.bg/a/view/10801-%D0%9C%D1%82%D0%B5%D0%BB-%D0%BE%D0%B1%D0%B5%D1%89%D0%B0%D0%B2%D0%B0-5g-%D1%83-%D0%BD%D0%B0%D1%81-%D0%B4%D0%BE-%D0%B4%D0%B2%D0%B5-%D0%B3%D0%BE%D0%B4%D0%B8%D0%BD%D0%B8/", "text": "\n                    До две години мобилният оператор Мтел възнамерява да предлага услуги чрез 5G мрежа. Компанията показа за пръв път у нас технологията. Това се случи по време на специално събитие, което включваше високоскоростен тест на 5G, VR демонстрация и балансиращи индустриални роботи.\n\nДо края на годината трябва да бъде готов 5G стандартът, обяви Тодор Ташев, главен технически директор на Мтел. Очаква се този нов начин за комуникация да доведе до значително увеличение на интернет скоростта в мобилните мрежи от над 10 Gbps. 5G мрежата ще осигури 15 пъти по-бърза скорост на връзката.\n\n„Чрез технологията ще може да се предложи различна мрежа според нуждите на клиентите“, коментира Красимир Петков, директор „Конвергентна мрежа и услуги“ в Мтел. Според него, за да стартира новата технология у нас, са необходими „терминали, честоти и апаратура“. По думите му телекомът има намерение да пуснат първи в България 5G, като заявяването на нови честоти към Комисията за регулиране на съобщенията ще бъде направено непосредствено преди пускането на новата мрежа.\n\nПрез ноември 2017 г. за началото на зимния сезон в България Мтел внедри 4.5G в зимните курорти, която осигурява скорост на връзката с 30% по-висока спрямо досега. Текущите инвестиции и подготовка на мрежата ще позволят бърз ъпгрейд към 5G, когато това е възможно. Мтел първа у нас демонстрира скорости в 4G мрежа още през 2011 г., а от старта на 4G през 2016 г. до днес е инвестирала 130 млн. лева. За този период Мтел регистрира над 140% ръст на смартфоните в своята мрежа и повече от 800 хил. активни 4G потребители.\n\nТелекомът отчита и ръст от 240% на трафика на данни, като над 60% от него се осъществява в 4G и покрива всички населени места с над 1000 жители у нас при максимална скорост до 150 Mbps.\n                    ", "date": "2018.02.16", "title": "Мтел обещава 5G у нас до две години"}
{"url": "http://www.monitor.bg/a/view/5320-%D0%92%D0%B0%D0%BB%D1%8C%D0%BE-%D0%A2%D0%BE%D0%BF%D0%BB%D0%BE%D1%82%D0%BE-%D0%B1%D0%B5%D0%B7-%D0%B0%D0%B4%D0%B2%D0%BE%D0%BA%D0%B0%D1%82-%D0%B2-%D1%81%D1%8A%D0%B4%D0%B0/", "text": "\n                    Знаковият подсъдим Валентин Димитров-Вальо Топлото се отказа от адвоката си, тъй като нямал пари за хонорара му. Това каза самият той в Софийския градски съд преди заседание по едно от делата му, по което отговаря за присвояване на близо 6 млн. лв. от столичната \"Топлофикация\".\n\nНа 8 февруари т.г. Димитров излезе от затвора, след като изтърпя 3-годишна присъда за корупция.\n\n\"Отказвам се от адвокат Венцислав Дудоленски, тъй като от 2006 г. сметките ми и тези на жена ми са блокирани и нямам с какво да му платя. Моля да ми назначите служебен защитник\", отсече Димитров пред съда.\n\n\"Надявам се да не шиканирате умишлено процеса\", отвърна му съдия Величка Цанова. И за да не наруши правото му на защита, отложи делото за 30 март, за когато от Софийската адвокатска колегия ще изпратят служебен повереник на Димитров.\n\nТова е едно от двете висящи дела срещу Димитров, то е и най-голямото по обем. Разследването започна през 2006 г., но след това папките бяха многократно връщани от съда на прокуратурата заради недоразумения в обвинителния акт. \n\nСпоред прокуратурата пари от \"Топлофикация\" са източвани, като са купувани арматурни елементи от фирма \"Шибър\" на завишени цени или на части, което ги е оскъпявало, а освен това е заобикалян Законът за обществените поръчки. Заедно с Димитров подсъдими са и шефката на фирма \"Шибър\" Мая Стоилова и Лина Абланска.\n\n \n                    ", "date": "2018.02.16", "title": "Вальо Топлото без адвокат в съда"}
{"url": "http://www.monitor.bg/a/view/56758-%D0%94%D0%B2%D0%B5-%D0%B6%D0%B5%D0%BD%D0%B8-%D1%81%D1%82%D1%83%D0%BF%D0%B0%D0%BD%D0%B8-%D0%BE%D1%82-%D0%BB%D1%8E%D0%B1%D0%B8%D0%BC%D0%B8%D1%82%D0%B5-%D1%81%D0%B8-%D0%B7%D0%B0-24-%D1%87%D0%B0%D1%81%D0%B0-%D0%B2-%D0%A8%D1%83%D0%BC%D0%B5%D0%BD/", "text": "Моя си е, ако искам ще я бия, ако искам няма да я бия, отсякъл съпруг пред полицаите\n                    \n                    ", "date": "2018.02.16", "title": "Две жени ступани от любимите си за 24 часа в Шумен"}
{"url": "http://www.monitor.bg/a/view/54878-%D0%9A%D0%B8%D0%BB%D1%8A%D1%80%D1%8A%D1%82-%D0%BE%D1%82-%D0%A4%D0%BB%D0%BE%D1%80%D0%B8%D0%B4%D0%B0-%D1%87%D0%BB%D0%B5%D0%BD-%D0%BD%D0%B0-%D1%80%D0%B0%D1%81%D0%B8%D1%81%D1%82%D0%BA%D0%B0-%D0%B3%D1%80%D1%83%D0%BF%D0%B8%D1%80%D0%BE%D0%B2%D0%BA%D0%B0/", "text": "\n                    Младежът, който хладнокръвно разстреля 17 души в училище във Флорида се оказа член на расистка групировка. Никълъс Круз е бил свързан с „Република Флорида”, която се самоопределя като „организация за защита на гражданските права на белите”. Това бе потвърдено от лидера на групировката Джордън Джеръб, който заяви, че Круз дори е участвал в събирания на организацията в Паркленд.\n\nИзвършителят беше задържан от властите и срещу него е повдигнато обвинение в предумишлено убийство на 17 души, за което той си е признал. Адвокатът на убиеца е заявил, че той съжалява за постъпката си и е извършил престъплението в състояние на психическо разстройство.\n                    ", "date": "2018.02.16", "title": "Килърът от Флорида член на расистка групировка"}
{"url": "http://www.monitor.bg/a/view/58686-%D0%A5%D0%BE%D1%80%D0%BE%D1%81%D0%BA%D0%BE%D0%BF-%D0%B7%D0%B0-16-%D1%84%D0%B5%D0%B2%D1%80%D1%83%D0%B0%D1%80%D0%B8-%D0%BF%D0%B5%D1%82%D1%8A%D0%BA/", "text": "\n                    \n\nДнес не може да измамиш тялото и душата. Ще почувствате ясно накъде да вървите, кое е полезно да имате, да вземете, да възприемете, да ядете и пиете. Не отивайте там, където ви е неприятно. Не приемайте предложения, зад които чувствате, че стои манипулацията и желанието да ви използват. Старайте се да избягвате конфликтите и бурните прояви на емоция. Не влизайте в екстремни ситуации и се доверете на предчувствията си. Днес няма шанс да ви излъжат, стига сами да не си затворите очите и отворите обятията.\n\n\n\n\n\n\n\n\n\n\n\n \n\n\n\nМоже да се събудите с неочаквано вдъхновение, с идея и порив, които е добре да осъществите. Телецът е човек здраво стъпил на земята, но в днешния ден точно отлепващото от земята вдъхновение може да ви помогне да се изкачите на по-висока база на развитие. Постарайте се да реализирате замислите си, намерете спонсори, опитайте да привлечете публичното внимание в посоката, която трудно ще извървите сами. И ако на сън не сте могли да преодолеете едно препятствие, на яве ще ви се случи и получи.\n\n\n\n\n\n\n\n\n\n\n\n \n\n\n\nТежък ден за родените в първата декада, особено ако не се доверяват на предчувствията си и вървят против усета си за хора и ситуации. С голяма вероятност днес може да работите за чужд интерес, да позволите да ви отнемат позиции и възможност да спечелите пари и да започнете самостоятелен бизнес. Не бързайте да подписвате нови договори. Денят е даден за размишления, за проверка на факти и данни. Пътувайте и на място уточнете нещата, които ви притесняват. Спазвайте диета на всички нива, не започвайте нова връзка.\n\n\n\n\n\n\n\n\n\n\n\n \n\n\n\nОще със ставането ще почувствате остро кое е добро и полезно за вас и кое е вредно, пречещо и разболяващо. Не се правете, че не забелязвате душевните и физическите си нужди. Ако нещо ви се дояде, наблегнете на тази храна до другото новолуние. Ако в мислите ви все изскача определен образ тръгнете към него и се постарайте да го привлечете в личната си орбита. Денят се свързва с устата и с рогът на изобилието. В такъв момент е важен избора, който правим и качеството, към което посягаме. Дръжте сетивата си отворени.\n\n\n\n\n\n\n\n\n\n\n\n \n\n\n\nДнес може да се събудите с гениална идея и с хрумване, което е добре да реализирате. Хората на изкуството може да създадат своя шедьовър. Луна, Венера и Нептун ни облъчват с вдъхновена енергия от знака на Рибите. Нещо от миналото ще ви помогне да реализирате плановете на бъдещето. Доверете се на сетивата, опитайте да се вслушате в сигналите, които ви дава ума и душата. Планирайте за утре публични изяви, рекламирайте се, направете промоция, представете произведенията и продуктите си. По пътя ще срещнете и любовта.\n\n\n\n\n\n\n\n\n\n\n\n \n\n\n\nДен с повишени изисквания към вас и работата ви. Луна, Венера и Нептун ви гледат в опозиция от знака на Рибите, а Марс от Стрелец подклажда огъня на служебните разправии. Застраховайте се по всички възможни начини. Точно днес не споделяйте идеи, от които може да се спечели. Вероятно е да ви ги откраднат и префасонират така, че няма да може да ги познаете и защитите. Дори и най-близките ще се държат агресивно и ще претендират за неща, които лично вие сте спечелили. Днес всеки е отворил голямата уста.\n\n\n\n\n\n\n\n\n\n\n\n \n\n\n\nДен с артистично и любовно вдъхновение и очарование. Ще се събудите осенени и посетени от личната си муза, която ще ви подари чудесна идея и хрумване. Доверете се на усета си за нещата, обадете се на тези, за които мислите. Търсете спонсор за реализирането на готовите си проекти. Не подписвайте нови договори, преди да си изясните условията. Направете някому подарък, зарадвайте и себе си с нещо, за което отдавна си мечтаете. Ще почувствате особено силно къде са вашите хора и къде са чуждите.\n\n\n\n\n\n\n\n\n\n\n\n \n\n\n\nНавлизате в силен тридневен период, в който и най-неблагоприятната ситуация ще се обърне във ваша полза и защита. Ще се събудите с неочаквано вдъхновение и с готова идея, която бързо трябва да реализирате, ако искате да спечелите, да привлечете спонсор, почитател и любим. Сетивата са особено изострени. Ако нещо ви се дояде знайте, че точно от тази храна има нужда тялото ви. Другото да се ограничи. Ако почувствате привличане към някого и нещо идете там и се опитайте да бъдете щастливи. Чакайте подарък.\n\n\n\n\n\n\n\n\n\n\n\n \n\n\n\nДен на тежка битка в защита на идеи, работни проекти и лични произведения. Не споделяйте нищо с хора, на които нямате доверие. Не е изключено да ви ограбят продукта на дълъг труд. В желанието да се похвалите и изпъкнете в средата си, ще привлечете вниманието на опасни конкуренти. Родените в първата декада да не подписват нови договори, особено ако чувстват, че ще се заробят за дълго време и ще се продадат евтино. Днес алчността и щедростта водят тежка битка. Ще влезете и в двете роли по неподходящ начин.\n\n\n\n\n\n\n\n\n\n\n\n \n\n\n\nАко вече сте готови с важен проект днес обърнете внимание на дизайна, на представянето, на външния вид и оформянето му. Хората с таланти и художествени дарби ще постигнат максималното и ще дадат най-доброто от себе си. Вървете в посоката, която най-силно ви привлича. Яжте избирателно само каквото ви се дояде, независимо какво ви предлагат в заведенията или е сготвила половинката. Всичко, към което почувствате афинитет днес е полезно за вас. Не се отказвайте и от любовта, купете подарък и бъдете заедно.\n\n\n\n\n\n\n\n\n\n\n\n \n\n\n\nДен на гениални хрумвания, на любовни срещи и авантюри, които ще променят живота ви и ще го насочат в съвсем нова посока. Проявете щедрост, зарадвайте някого, направете опит да привлечете тези, с които искате да бъдете. Съобразете се със сигналите на тялото и душата. Не правете нищо насила и не обичайте по задължение. Може да направите болезнено признание, което на първо време ще донесе сълзи, но след това на всички ще стане по-леко. Сгответе си любимото ястие, не яжте нещо само за да не обидите някого.\n\n\n\n\n\n\n\n\n\n\n\n \n\n\n\nВдъхновен и дълбоко интуитивен ден. Ще се събудите с ясното съзнание за полезното и вредното в живота, работата и връзките. Ако нещо ви се дояде наблегнете на него до другото новолуние. Ден на устата, на големите претенции и амбициите без покритие. Ще се сблъскате с хора, които нямат вашия талант и артистичност, но са готови със зъби и нокти да защитават личните си позиции и творения. Пазете си идеите, ще ви ги откраднат. Ще ви осени гениална мисъл и план, с които ще постигнете непостижимото преди.\n\n\n\n\n\n\n\n\n\n\n\n \n\n\n\nЛичната ви година е двойка. Навлизате в отлив, който ще се задълбочава до края на септември, когато ще имате притеснения в юридически план. Бъдете избирателни в партньорските връзки, внимавайте какво подписвате, какви данъци декларирате и в каква посока смятате да се насочите. Ще ви е нужна подкрепа и приятелско рамо.\n\nРодените днес притежават диетологичен и диагностичен талант и едно неизчерпаемо творческо и артистично вдъхновение. Тези деца ще дарят на света нови идеи и нови шедьоври. Постарайте се отрано да откриете дарбите им и да ги развиете.\n\nЗаченатите днес ще бъдат с по-голяма вероятност момичета. Ще имат силни покровители и спонсори, нищо никога няма да им липсва.\n                    ", "date": "2018.02.16", "title": "Хороскоп за 16 февруари – петък"}
{"url": "http://www.monitor.bg/a/view/78928-%D0%94%D0%B6%D0%B5%D0%BD%D0%B8%D1%84%D1%8A%D1%80-%D0%90%D0%BD%D0%B8%D1%81%D1%82%D1%8A%D0%BD-%D0%B8-%D0%94%D0%B6%D1%8A%D1%81%D1%82%D0%B8%D0%BD-%D0%A2%D0%B5%D1%80%D1%83-%D1%81%D0%B5-%D1%80%D0%B0%D0%B7%D0%B4%D0%B5%D0%BB%D0%B8%D1%85%D0%B0/", "text": "\n                    Холивудските звезди Дженифър Анистън и Джъстин Теру се развеждат след 2-годишен брак. „В опит да предотвратим появата на спекулации, решихме да обявим раздялата си публично. Решението бе взаимно и взето с обич в края наминалата година. Ние сме най-добри приятели, които просто няма да продължат пътя си като двойка. Ще продължим да поддържаме така ценното за нас приятелство“, гласи официалното изявление на доскорошните възлюбени, публикувано от говорителя на Анистън – Стивън Хювейн.\n\nИскрата между звездата от „Приятели“ и Теру пламна през 2011 г.. Двамата обявиха годежа си една година по-късно, а заветното „да“ си казаха на тайна церемония на 5 август 2015 г.\n                    ", "date": "2018.02.16", "title": "Дженифър Анистън и Джъстин Теру се разделиха"}
{"url": "http://www.monitor.bg/a/view/42607-%D0%A1%D0%B0%D0%BD%D0%B8-%D0%96%D0%B5%D0%BA%D0%BE%D0%B2%D0%B0-%D1%88%D0%B5%D1%81%D1%82%D0%B0-%D0%BD%D0%B0-%D0%BE%D0%BB%D0%B8%D0%BC%D0%BF%D0%B8%D0%B0%D0%B4%D0%B0%D1%82%D0%B0-%D0%B2-%D0%9F%D1%8C%D0%BE%D0%BD%D1%87%D0%B0%D0%BD/", "text": "\n                    Най-добрата ни сноубордистка Александра Жекова се класира на 6-о място във финала на дисциплината сноубордкрос на олимпиадата в Пьончан. Сани направи чудесно състезание и малко не й достигна да се намеси в борбата за медалите. Тя обаче записа втори пореден финал на олимпийски игри след петото място в Сочи преди 4 г. и засега най-доброто класиране на български състезател в Пьончан.Шампионка стана италианката Микаела Мойоли, среброто взе Джулия Перейра де Соуза Мабильо от Франция, а шампионката Ева Самкова от Чехия е трета.Жекова започна предпазливо състезанието, като кара внимателно по тежкото трасе с дъължина 1277 м в квалификациите и даде осмо време, което й беше достатъчно за директно класиране във финалите. С най-добро време в пресявките финишира олимпийската шампионка от Сочи Ева Самкова от Чехия.След това Жекова спечели 1/4-финалната си серия, след като попадна в първата група състезателки, които излязоха на пистата. Това й вдъхна допълнително самочувствие преди 1/2-финалите, което се оказа много необходимо, тъй като попадна в изключително тежка серия заедно със световната шампионка Линдзи Джакобелис,  Самкова и Шарлот Банкс.В серията Сани тръгна добре и се пребори за третата позиция, която даваше място на финала в началото, но го отстъпи и започна битка за позицията. Падане на Банкс във втората половина на трасето обаче я улесни в задачата й.\n\n\n                    ", "date": "2018.02.16", "title": "Сани Жекова шеста на олимпиадата в Пьончан"}
{"url": "http://www.monitor.bg/a/view/14936-%D0%9B%D0%B8%D0%B3%D0%B0-%D0%95%D0%B2%D1%80%D0%BE%D0%BF%D0%B0-%D1%80%D0%B5%D0%B7%D1%83%D0%BB%D1%82%D0%B0%D1%82%D0%B8/", "text": "\n                    Резултати от първите срещи от 1/16-финалите на Лига Европа:Лудогорец - Милан 0:3, АЕК - Динамо (Киев) 1:1, Лион - Виляреал 3:1, Наполи - РБ Лайпциг 1:3, Партизан - Виктория (Пилзен) 1:1, Селтик - Зенит 1:0, ФК Копенхаген - Атлетико (М) 1:4, ФКСБ - Лацио 1:0, Борусия (Д) - Аталанта 3:2, Йостерсунд - Арсенал 0:3, Марслия - Брага 3:0, Ница - Локомотив (М) 2:3, Реал Сосиедад - Залцбург 2:2, Спартак (М) - Атлетик (Б) 1:3, Астана - Спортинг (Л) 1:3; от вторник: Цървена звезда - ЦСКА (М) 0:0.\n\n\n                    ", "date": "2018.02.16", "title": "Лига Европа, резултати"}
{"url": "http://www.monitor.bg/a/view/3867-%D0%93%D0%B0%D1%82%D1%83%D0%B7%D0%BE-%D1%81%D0%B8-%D1%81%D0%BF%D0%B5%D1%87%D0%B5%D0%BB%D0%B8-%D0%BD%D0%BE%D0%B2-%D0%B4%D0%BE%D0%B3%D0%BE%D0%B2%D0%BE%D1%80-%D0%B2-%D0%9C%D0%B8%D0%BB%D0%B0%D0%BD/", "text": "\n                    Ръководството на „Милан“ ще предложи нов договор на старши треньора Дженаро Гатузо с подобрени условия. Новината долетя от Апенините след победата над „Лудогорец“ 3:0 в първия мач от 1/6-финалите на Лига Европа, игран в Разград. Комфортната преднина за италианския тим дойде след попадения на Кутроне в 45-ата, Родригез в 63-ата и Борини в продължението на мача.40-годишният Гатузо е най-нископлатеният треньор в Серия А, тъй като запази заплатата си като наставник в младежката формация на „росонерите“. Този пост той заемаше преди да поеме представителния отбор.\nДобрите новини и убедителния успех не повлияха на наставника, който направи трезва преценка на представянето на неговите футболисти в мача с „орлите“.“Не бих казал, че „Милан“ бе много по-добър отбор от „Лудогорец“. Даже в началото ни пресираха и трудно изнасяхме топката. Нашият отбор обаче бе внимателен. „Лудогорец“ е много добър отбор, с бързи футболисти по фланговете и не трябва да мислим, че двубоят е решен”, заяви италианският специалист.Наставникът на „Лудогорец“ Димитър Димитров прие тежко загубата като посочи, че дузпата за 0:2 е пречупила тима му.\"Като че ли има нотка на неудовлетвореност у нас, допуснахме липса на коцентрация, при дузпата беше излишно нарушението, защото нямаше шанс нападателят да вкара гол от там. Трябва обаче да гледаме трезво на нещата. В край допуснахме трети гол отново след грешка. В Италия ще излезем за чест, длъжни сме, ще играем отговорно\", каза бившият национален селекционер. \n\n\n                    ", "date": "2018.02.16", "title": "Гатузо си спечели нов договор в „Милан“"}
{"url": "http://www.monitor.bg/a/view/28121-%D0%9C%D0%B8%D1%85%D0%B0%D0%B9%D0%BB%D0%BE%D0%B2-%D0%BE%D0%B3%D0%BE%D1%80%D1%87%D0%B5%D0%BD-%D0%BE%D1%82-%D0%BA%D0%BB%D0%B5%D0%B2%D0%B5%D1%82%D0%BD%D0%B8%D1%87%D0%B5%D1%81%D0%BA%D0%B0-%D0%BA%D0%B0%D0%BC%D0%BF%D0%B0%D0%BD%D0%B8%D1%8F/", "text": "Хаос около Пенев и Дражев, Сираков напусна Изпълкома\n                    Процедурата по избора на нов президент не мина без скандали, а самият Михайлов изрази огромното си огорчение от разразилите се събития. Още в ранните часове Любослав Пенев и Ивайло Дражев определиха събитието като „цирк“, твърдейки, че не са били допуснати до залата. По-късно бившият национален селекционер обяви, че оттегля кандидатурата си и няма да спори за президентското място в БФС, но за да е пълен хаоса, все пак остана на Конгреса.На фона на тези събития Борислав Михайлов обяви, че срещу него и футболната централа е била водена долнопробна и клеветническа кампания от страна на Пенев и Дражев.„От месеци насам се води една доста долнопробна, клеветническа кампания по адрес на футболния съюз и неговите членове. Тъй като винаги съм вярвал, че нашето футболно семейство е вече на друго ниво, съзнателно прецених да не отговарям, а по-добре да си вършим работата. Защото вие ще ни оценявате по свършената работа, а не по приказките. Няма как да стигнеш до целта, ако по пътя спираш да хвърлиш камък срещу всяко лаещо куче”, заяви Михайлов.Все пак той благодари за оказаното доверие и допълни, че това гласуване му дава право и вяра да продължи да работи.В предложения от Михайлов състав на новия Изпълком липсват оттеглилият се Наско Сираков, както и Гриша Ганчев, Николай Гигов и един от босовете на „Черно море“ Марин Митев. Сред предложените нови членове са Спас Русев, Валентин Михов, Михаил Статев и Димитър Георгиев.В отчет на дейността на БФС Борислав Михайлов изтъкна, че в резултат от свършената работа от централата предупредителните доклади от УЕФА са намалели драстично.„Почти всичко, заложено като цел, се изпълни. На първо място продължаваме да работим за детско-юношеския футбол. Знам, че няма човек, който да не се вълнува от националните отбори. Общата ни болка е представянето на представителния тим. Благодаря на селекционера Петър Хубчев за сериозната и отговорна работа. Благодаря ви искрено за съвместната работа през последните 4 години”, добави още Боби Михайлов.Редом със скандалите около Ивайло Дражев и Любослав Пенев още една новина внесе смут сред футболната общественост. Легендарният нападател на „Левски“ Наско Сираков напусна Изпълкома, като призна пред медиите, че е имал покана да продължи да бъде част от управленското тяло на родния футбол, но е решил да се оттегли.\"Поканиха ме, но решението е мое и съм го взел отдавна. Повече няма с какво да бъда полезен, така смятам. По време на миналия Изпълком съм направил повече от 100 предложения, които не бяха приети. Отстъпвам мястото си на други, на по-млади хора. Ето, например, нека „Левски“ има човек в Изпълкома. Не е станало нищо, не съм изморен от футбол, просто така реших\", каза бронзовият медалист от САЩ'94.На днешния редовен конгрес на БФС, който се провежда в известен столичен хотел, беше взето решение да бъдат изключени 148 клуба, които са преустановили дейността си. На тяхно място, считано от 19 февруари 2018 година, 125 футболни клуба официално са приети за нови членове на БФС.\n\n\n                    ", "date": "2018.02.16", "title": "Преизбраха Борислав Михайлов със смазващо мнозинство (ОБНОВЕНА)"}
{"url": "http://www.monitor.bg/a/view/36918-%D0%A4%D0%B8%D1%88-%D0%B7%D0%B0-%D0%BB%D0%B5%D0%B2%D1%87%D0%B5-%D1%83%D0%B4%D0%B0%D1%80%D0%B8-12-258-%D0%BB%D0%B5%D0%B2%D0%B0-%D0%B2-%D0%B8%D0%B3%D1%80%D0%B0%D1%82%D0%B0-5-%D0%BE%D1%82-35/", "text": "\n                    Фиш с 2 комбинации за играта \"5 от 35\" на стойност 1 лев спечели 12 258,20 лева от петица в I теглене. Това е един от най-атрактивните удари в тираж №13 на БСТ. Във II теглене паднаха още 2 петици за същите пари. Една от тях беше улучена заедно с тройка за 3,50 лв., от което се събраха 12 261,20 лева - най-голямата печалба в тиража. Тя е за четворен фиш за 2 лева.\n\nВ \"Тото Джокер\" пък бяха спечелени 2 тройки по 11 691,80 лева. Една от тях падна заедно с 18 двойки по 19,50 лв. - общо 12 042,80 лева. Ще ги прибере късметлия, играл с 9 числа пълно комбиниране (ПК) в 1 област за \"5 от 35\", 3 области обикновено попълване и \"пълен джокер\" - 84 комбинации за 81,30 лв.\n\nДжакпотът в \"6 от 49\" скочи с нови 102 230,70 лева за специалния тираж по случай Свети Валентин, в който една комбинация беше с цена 1,20 лв., а във \"Втори шанс\" бяха изтеглени допълнителни 130 000 лева. Така той стигна 4 304 121,93 лева и са очаква до утре да порасне с още към 75 000. В \"6 от 42\" с последните 17 432,70 лв. се натрупаха 809 564,02 лева и към тях ще се прибавят още към 20 000. В \"5/50 - 1/12 Зодиак\" си стоят непроменящите се 3 млн. лева, а в \"Рожден ден\" ще се съберат към 34 000.\n\n \n\nТото печалби\n\nТираж №13\n\n \n\n\"6 от 49\": Числа - (12, 17, 19, 34, 40, 45); 6 - няма, 5 - 10 по 3410,10 лв., 4 - по 72,40 лв., 3 - по 5,30 лв.; ДЖАКПОТ: 4 304 121,93 лв.\n\n \n\n\"6 от 42\": Числа - (8, 20, 21, 24, 28, 29 +5); 6 - няма, 5 - 3 по 3389,70 лв., 4 - по 36,80 лв., 3 - по 3,00 лв.; ДЖАКПОТ: 809 564,02лв.\n\n \n\n\"5 от 35\": I теглене - (2, 3, 11, 20, 35); 5 - 2 по 12 258,20 лв., 4 - по 95,30 лв., 3 - по 3,80 лв.; II теглене - (8, 15, 19, 23, 28); 5 - 2 по 12 258,20 лв., 4 - по 71,50 лв., 3 - по 3,50 лв.\n\n \n\n\"5/50 -1 /12 Зодиак\": Числа - (22, 27, 31, 41, 48); Зодия 11 - Водолей; 5+1 - няма, 5 - няма, 4+1 - 1 от 5000,00 лв., 4 - 3 по 500,00 лв., 3+1 - 6 по 100,00 лв., 3 - 96 по 10,00 лв., 2+1 - по 5,00 лв., 1+1 - по 1,50 лв., 2 - по 0,80 лв,. 0+1 - по 1,00 лв.; ДЖАКПОТ: 3 000 000,00 лв.\n\n \n\n\"Тото Джокер\": Позиции - (6, 7, 8); Цифра – (4, 1, 8); 3 - 2 по 11 691,80 лв., 2 - 1198 по 19,50 лв.; ДЖАКПОТ: 0 00 лв.\n\n \n\n\"Рожден ден\": Година 26, месец 08, дата 16, ден 2; I група - няма, II - няма, III - няма, IV - 2 по 132,20 лв., V - 6 по 44,10 лв., VI - 5 по 42,30 лв., VII- 8 по 33,10 лв., VIII - 8 по 26,50 лв., IX - 58 по 5,550 лв., X - по 4,00 лв., XI - по 7,30 лв., XII - по 2,30 лв., XIII - по 1,70 лв., XIV - по 1,20 лв., XV - по 1,20 лв.; ДЖАКПОТ: 30 514,15 лв.\n                    ", "date": "2018.02.16", "title": "Фиш за левче удари 12 258 лева в играта \"5 от 35\""}
{"url": "http://www.monitor.bg/a/view/89100-%D0%A6%D0%B8%D0%BD%D0%B7%D0%BE%D0%B2-%D0%B1%D1%8F%D0%B3%D0%B0-%D1%81%D1%8A%D1%81-%D1%81%D0%BA%D0%B8%D1%82%D0%B5-%D0%BD%D0%B0-%D0%92%D0%BB%D0%B0%D0%B4%D0%BE-%D0%98%D0%BB%D0%B8%D0%B5%D0%B2/", "text": "\n                    Веселин Цинзов постигна най-доброто класиране в кариерата си на олимпийски игри със ски на заем от биатлониста Владимир Илиев. 31-годишният самоковец финишира 36-и в бягането на 15 км свободен стил в Пьончан, на 2:33,4 мин. от победителя Дарио Колоня (Швейц). Това е и едно от най-добрите класирания на големи първенства въобще за българина. В Сочи преди 4 г. той бе 41-ви на 15 км класически стил, а във Ванкувър 2010 бе едва 50-и в свободния. В спринта в Пьончан пък Веско завърши 59-и. След края на състезанието той призна, че е останал много доволен от ските на Илиев.Вторият ни представител Йордан Чучуганов остана 95-и от 116 финиширали, с изоставане от 6:55,7 мин. от шампиона.Колоня измина дистанцията за 33:43,9 мин. и спечели първо злато от Пьончан за Швейцария. За 31-годишния бегач това е трета поредна олимпийска титла на 15 км (след Ванкувър 2010 в свободния стил и Сочи 2014 в класическия) и общо четвърта в кариерата му след златото на 30 км в скиатлона преди 4 г.Така Колоня се изравни по спечелени златни медали от олимпийски игри със сънародниците си Симон Аман (ски скок) и Жорж Миз (спортна гимнастика). Той стана първият в 94-годишната история на ски-бягането на олимпиади с три поредни победи в една дисциплина, заради което не успя да сдържи сълзите си на финала и трябваше да бъде утешаван от треньорите си.На 18,3 сек. след него втори завърши олимпийският шампион в скиатлона Симен Хегстад Крюгер (Нор). Бронза взе руснакът Денис Спицов, финиширал на 23,0 сек. след победителя.\n\n\n                    ", "date": "2018.02.16", "title": "Цинзов бяга със ските на Владо Илиев"}
{"url": "http://www.monitor.bg/a/view/85212-%D0%93%D1%80%D0%B8%D1%88%D0%BE-%D0%BE%D1%82%D0%BD%D0%BE%D0%B2%D0%BE-%D0%B5-%D1%87%D0%B5%D1%82%D0%B2%D1%8A%D1%80%D1%82%D0%B8-%D0%B2-%D1%81%D0%B2%D0%B5%D1%82%D0%B0/", "text": "Давид Гофен на пътя на българина към финала\n                    Най-добрият български тенисист Григор Димитров се класира за втори път след 2013 г. за полуфиналите на турнира на твърди кортове в зала в холандския град Ротердам с награден фонд 2 млн. евро. Поставеният под номер 2 в схемата Димитров пласира 12 аса при успеха над руснака Андрей Рубльов с 6:3, 6:4 за 76 минути.С победата 26-годишният хасковлия си гарантира завръщане на четвъртото място в световната ранглиста, от което бе изместен от германеца Александър Зверев. В Ротердам Зверев загуби във втория кръг от квалификанта Андреас Сепи (Ит).Срещу 34-ия в света Гришо беше солиден на сервис в първия сет, който спечели с единствен пробив в четвъртия гейм. Във втората част Димитров отрази по един брейкбол в четвъртия и в осмия гейм, а между тях проби за 4:3, което се оказа решаващо. Така той си осигури 99 065 евро и 180 точки за световната ранглиста, в която в момента заема петата позиция.За място на финала българинът ще играе срещу номер 4 в схемата Давид Гофен (Бел), който спечели без игра срещу отказалия се поради заболяване Томаш Бердих (Чех).Двамата за последно се срещнаха в мача за титлата на финалния турнир на АТР в Лондон през ноември, когато Григор спечели със 7:5, 4:6, 6:3, за да запише петия си успех в шест мача срещу съперника.Единствената победа на Гофен, обаче, е именно в Ротердам през миналия сезон с 6:4, 1:6, 6:3 на четвъртфиналите. Ако го преодолее сега, Гришо има шанс да се изправи срещу Роже Федерер на финала. При успех над Робин Хаасе тази вечер, швейцарският Маестро не само ще си е осигурил място на полуфинала, но ще играе в него като номер 1 в света. Ако измести Рафаел Надал (Исп) от първото място в АТР листата, Федерер ще стане най-възрастният номер едно в тениса със своите 36 години.\"Тази възможност ме мотивира страхотно. Трябва да вършиш работата си с цялото сърце, иначе изобщо не я започвай\", коментира Маестрото.\n \n\n\n                    ", "date": "2018.02.16", "title": "Гришо отново е четвърти в света"}
{"url": "http://www.monitor.bg/a/view/59565-%D0%94%D0%BE%D0%BF%D0%B8%D0%BD%D0%B3%D0%B8%D1%80%D0%B0%D0%BD-%D1%81%D1%8A%D0%BF%D0%B5%D1%80%D0%BD%D0%B8%D0%BA-%D0%BE%D0%BA%D0%B8%D1%87%D0%B8-%D0%93%D0%B0%D0%BD%D0%B5%D0%B2-%D1%81-%D0%BC%D0%B5%D0%B4%D0%B0%D0%BB/", "text": "\n                    \n                                        Световният шампион от 2010 г. Михаил Ганев ще получи медал от европейското първенство по борба в Нови Сад през миналата година, на което завърши пети. Сребърният медалист в неговата категория до 97 кг на свободния стил Анзор Болтукаев (Рус) бе хванат с допинг и при пренареждане българинът става трети и взима бронзовото отличие.В пробата на Болтукаев е открито забраненото вещество хигенамин. Той е със спрени права до 5 април 2018-а, а медалът му е отнет. Така шампион става турчинът Риза Йълдъръм.В Нови Сад Тарек Абделслам и Биляна Дудова станаха шампиони, Иво Ангелов, Борислав Новачков и Тайбе Юсеин спечелиха сребро, а с бронз се окичи Николай Байряков и сега Михаил Ганев. С това България записа най-успешното си представяне на шампионат на континента от повече от 10 г.Ганев получи добрата вест в навечерието на държавното в Сливен, на което ще участва. При класиците Даниел Александров взе приза за най-резултатен борец, след като на финала при 82-килограмовите надви Христо Красимиров с 9:0.\n                    \n                                    ", "date": "2018.02.16", "title": "Допингиран съперник окичи Ганев с медал"}
{"url": "http://www.monitor.bg/a/view/23216-%D0%9A%D0%B0%D0%BC%D0%B5%D1%80%D1%8A%D0%BD-%D0%94%D0%B8%D0%B0%D1%81-%D0%B5-%D0%B1%D1%80%D0%B5%D0%BC%D0%B5%D0%BD%D0%BD%D0%B0/", "text": "\n                    Камерън Диас ще получи първо включване от щъркела. Бременността на актрисата е желана, като опити за дете двамата със съпруга й Бенджи Мадън правят от години, разкриват източници, близки до семейството пред In Touch. “Камерън живее изключително здравословно, посещаваше най-добрите лекари в областта и въпреки това – нищо. Изплака много сълзи. За щастие, Бенджи й бе голяма опора – за него нямаше значение по какъв начин ще станат родители, а единственото му желание бе да изпълни мечтата на Камерън да стане майка“, обясняват още източниците. По думите им, Диас и вокалистът на Good Charlotte обмисляли опции да наемат и сурогатна майка.\n\nВъпреки че щастливата вест датира от началото на февруари, бъдещите родители вече са почти готови с детската стая. Макар че те не искат да узнават пола на бебето предварително, и двамата смятат, че първородната им рожба ще бъде момче.\n                    ", "date": "2018.02.16", "title": "Камерън Диас е бременна"}
{"url": "http://www.monitor.bg/a/view/28891-%D0%98%D0%B2%D0%B0%D0%BD%D0%B0-%D1%81%D0%B5-%D1%81%D0%BF%D0%BE%D1%80%D0%B0%D0%B7%D1%83%D0%BC%D1%8F-%D0%B7%D0%B0-%D0%A2%D0%B2%D0%BE%D0%B5-%D0%BA%D0%BE%D0%BF%D0%B8%D0%B5/", "text": "\n                    Ивана и сръбкинята Йелена Трифунович постигнаха споразумение по въпроса с правата на новото парче в дискографията на родната звезда „Твое копие“. Припомняме, че веднага след излизането си навръх Нова година, песента бе блокирана заради предявени авторски права от страна на сръбската поетеса, написала текста на оригиналния й сръбски вариант.\n\n„Искам да ви информирам, че всички недоразумения между мен и продуцента на песента „Твое копие\", която изпълнява българската певица Ивана, предизвикани поради разликите, свързани със сръбските и българските права, са решени чрез споразумение. Пожелавам на Ивана цялото щастие в бъдещите й начинания. Тя може свободно да изпълнява песента на български език”, написа Трифунович в социалните мрежи, а изпълнителката на „Като на 17“ побърза да й благодари.\n\n„Твое копие“ е вече налична в платформите за видеосподеляне.\n                    ", "date": "2018.02.16", "title": "Ивана се споразумя за „Твое копие“"}
{"url": "http://www.monitor.bg/a/view/77769-%D0%A0%D0%BE%D0%BA%D0%BB%D1%8F-%D0%BD%D0%B0-%D0%A1%D0%BE%D1%84%D0%B8%D1%8F-%D0%91%D0%BE%D1%80%D0%B8%D1%81%D0%BE%D0%B2%D0%B0-%D0%B1%D0%BB%D0%B5%D1%81%D0%BD%D0%B0-%D0%BD%D0%B0-%D1%87%D0%B5%D1%80%D0%B2%D0%B5%D0%BD%D0%B8%D1%8F-%D0%BA%D0%B8%D0%BB%D0%B8%D0%BC/", "text": "\n                    Италианската актриса Тициана Рока блесна на червения килим в „Долби тиътър“ в Лос Анджелис в елегантна рокля на българската дизайнерка София Борисова. На 22-те годишни награди на Гилдията на режисьорите тя се появи в уникалната дреха от колекцията висша мода на „Романтика Фешън“. Роклята  с гол гръб е изработена от фина дантела в актуалния тази година лилав цвят. Самата Рока благодари публично на София Борисова в социалните мрежи Фейсбук и Инстаграм.\n\nАктрисата е съпруга на италианския актьор и режисьор Джулио Басе, който през 2006 г. застана зад камерата на копродукцията „Разследването“. В българо-италианската лента Христо Шопов влезе в ролята на Пилат Понтийски, а Христо Живков изигра Стефан. Двамата си партнираха със звездите Орнела Мути, Джулиано Джема, Франко Неро и Долф Лундгрен.\n                    ", "date": "2018.02.16", "title": "Рокля на София Борисова блесна на червения килим"}
{"url": "http://www.monitor.bg/a/view/74587-%D0%A4%D0%B8%D0%BA%D0%B8-%D0%A1%D1%82%D0%BE%D1%80%D0%B0%D1%80%D0%BE-%D1%81%D1%82%D0%B0%D0%BD%D0%B0-%D0%B1%D0%B0%D1%89%D0%B0/", "text": "\n                    Хитовият фолк изпълнител Фики Стораро стана мъжки татко тази сутрин. Съпругата му Гюлджан го дари с момченце, което кръстиха Тунчер. Бебето носи името на дядо си фолк легендата Тони Стораро.\n\nЗа щастливото събитие съобщи развълнуваният татко, който публикува снимка на бебешка ръчичка във Фейсбук и написа: „Роди ми се син! Аз съм най-щастливият татко на земята! Бъдете благословени!“\n                    ", "date": "2018.02.16", "title": "Фики Стораро стана баща"}
{"url": "http://www.monitor.bg/a/view/38347-%D0%9F%D1%80%D0%B8%D0%B2%D0%BB%D0%B8%D1%87%D0%B0%D0%BD%D0%B5-%D0%B2-%D0%B3%D0%B8%D0%BC%D0%BD%D0%B0%D0%B7%D0%B8%D1%8F-%D0%B7%D0%B0-650-000/", "text": "Филмът на Башар Рахал и Яна Маринова радва с изключителна режисура, ударен саундтрак и тийн лафове извън клишето  \n                    Николета Лозанова вече не е най-коментираната футболна съпруга в републиката. След като гледате „Привличане“, ще се убедите, че тя е просто „майката на Тромбона“ - високо, тромаво момче с цайси, чиито опити да се впише с някой лаф сред особено светнатите си съученици на тема секс завършват с еротични поздрави по адрес на майка му. Както вече стана ясно от трейлъра на филма, продуциран от Башар Рахал и Яна Маринова, плеймейтката влиза с две гърди напред сред разгонената компания тийнейджъри в рзагара на абитуриентския им бал, а основните й реплики са три: „Цеци? Гордея се с теб. Защо не си ми казал, че имаш толкова хубави приятели?“. „Николета се нави за ролята след 20 минутен телефонен разговор. Казахме й какво искаме от нея като рокля, коса и грим и тя се появи в уречения час на снимачен сет. Всички се надявахме да не е трудна за работа, но тя се държа като суперпрофесионалист, абсолютно никаква примадонщина“, сподели Башар Рахал на среща с медии.\n\nТой призна, че проектът е правен изцяло със съмишленици и с бюджет от 650 000 лв. „Всички - от актьорите, през режисьора Мартин Макариев, до хората от постпродукцията, направиха огромни отстъпки, не, ами страхотен реверанс. Ако всеки от тях бе дал реалната си цена, този филм щеше да струва поне милион милион и половина. Не сме го правили за чужбина, защото в САЩ на година подобни колежански истории излизат по 300, американците не обичат да четат субтитри. Ще го предложим на съседните нам държави.“, добави Рахал, който в драмедито хваща голф стика на шефа на частното училище.\n\nВ историята за гимназисти, които борят скуката с латино танци, видео саботаж във Фейсбук, лека порция интриги и лесбо целувки в пробна, за отличен се борят Александър Сано, Яна Маринова, Владо Пенев, Койна Русева. По струната „един неразделен клас“ играят Луиза Григорова, Радина Боршош (за това момиче съм убедена, че тепърва ще се говори), Живко Симеонов, Живко Сираков, Михаил Недялков и др. Част от „децата“ са възпитаници на Ламбо, други идват от школата на Башар Рахал, а трети от собствения му дом (голямата му дъщеря Клои се справя доста органично с образа на задръстеняка с лупите в класа). Най-малкият – този, който играе Тромбона, е вече на 17. За разлика от \"11а“, в който Яна Маринова отново играеше добрата даскалица, която танцува с ученици, тук „децата“ не театралничат и им личи, че се забавляват с амплоато на „келеши със златна лъжичка в устата“. „Надявам се след качеството на картинката, звука и якия диалог в „Привличане“ феновете да спрат да си казват „става като за български филм“, а да ни зачисли в категорията на истински добрите филми.“, обясни Маринова, която за пореден път показва класа като танцьор и атлет в „Привличане“. Ударен саундтрак, в който влизат имената на БГ банди като ?, лишен от скърцащи клишета сценарий и изключителната режисура на Макариев са това, което превръща филма в истинско събитие за БГ киното.\n                    ", "date": "2018.02.16", "title": "“Привличане“ в гимназия за 650 000"}
{"url": "http://www.monitor.bg/a/view/71640-%D0%A5%D0%B2%D0%B0%D0%BD%D0%B0%D1%85%D0%B0-%D0%BF%D0%BE%D1%81%D0%BB%D0%B5%D0%B4%D0%BE%D0%B2%D0%B0%D1%82%D0%B5%D0%BB-%D0%BD%D0%B0-%D1%80%D0%B0%D1%81%D0%B8%D1%81%D1%82%D0%B0-%D1%83%D0%B1%D0%B8%D0%B5%D1%86-%D0%BE%D1%82-%D0%A4%D0%BB%D0%BE%D1%80%D0%B8%D0%B4%D0%B0-%D0%B2-%D0%AE%D0%B6%D0%BD%D0%B0-%D0%9A%D0%B0%D1%80%D0%BE%D0%BB%D0%B8%D0%BD%D0%B0/", "text": "\n                    В американския щат Южна Каролина полицията арестува последовател на Никълъс Круз, който обещал да нова стрелба във Флорида по аналогия с извършеното от Круз на 14 февруари. Задържаният е пуснал пост в социалните мрежи, който представлява снимка на човек в тъмни дрехи с пушка в ръка, съпроводена с надпис: „Втори рунд на Флорида – утре”. Местната полиция призова гражданите да съобщават на властите за всички подобни послания в интернет.\n                    ", "date": "2018.02.16", "title": "Хванаха последовател на расиста убиец от Флорида в Южна Каролина"}
{"url": "http://www.monitor.bg/a/view/82466-%D0%A3%D1%87%D0%B8%D1%82%D0%B5%D0%BB-%D0%BE%D1%82-%D0%9D%D1%8E-%D0%99%D0%BE%D1%80%D0%BA-%D0%B8-%D0%B1%D1%80%D0%B0%D1%82-%D0%BC%D1%83-%D1%85%D0%B2%D0%B0%D0%BD%D0%B0%D1%82%D0%B8-%D1%81-15-%D0%BA%D0%B8%D0%BB%D0%BE%D0%B3%D1%80%D0%B0%D0%BC%D0%B0-%D0%B5%D0%BA%D1%81%D0%BF%D0%BB%D0%BE%D0%B7%D0%B8%D0%B2%D0%B8-%D0%B7%D0%B0-%D0%BC%D0%B0%D0%BB%D0%BA%D0%B8%D1%82%D0%B5/", "text": "\n                    Двама братя близнаци бяха задържани в Ню Йорк, след като полицията откри в апартамента им 15 килограма експлозиви. Кметът на града Бил де Блазио заяви, че арестът вероятно е спасил живота на много хора, пише в. \"Ню Йорк Таймс\".Според федералната прокуратура на Манхатън вниманието на разследващите било привлечено от единия брат, 27-годишния учител Крисчън Торо, след сигнал за бомба в неговото училище през декември.В края на януари той напуснал училището, а брат му Тайлър Торо взел служебния му лаптоп, собственост  на училището, в който разследващите открили инструкции за производство на експлозиви.Пред нюйоркската полиция и ФБР най-малко двама ученици признали, че Крисчън Торо им платил, за да съхраняват прахообразно взривно вещество от фойерверки.Полицията е претърсила апартамента на двамата братя в Бронкс. Досега двамата не са били познати на полицията.Освен 15-те килограма взривни вещества е открит и бележник на Тайлър Торо, в който записал потенциални заплахи като „На пълнолуние малките ще познаят терора“.\n\n\n                    ", "date": "2018.02.16", "title": "Учител от Ню Йорк и брат му заловени с 15 килограма експлозиви \"за малките\""}
{"url": "http://www.monitor.bg/a/view/8812-%D0%98%D0%B7%D0%BF%D1%80%D0%B0%D1%82%D0%B8%D1%85%D0%B0-%D0%BE%D1%82%D1%80%D0%BE%D0%B2%D0%B0-%D0%BD%D0%B0-%D0%BF%D0%BE%D1%81%D0%BE%D0%BB%D1%81%D1%82%D0%B2%D0%BE%D1%82%D0%BE-%D0%BD%D0%B8-%D0%B2-%D0%9C%D0%BE%D1%81%D0%BA%D0%B2%D0%B0/", "text": "\n                    Писмо с отровен инсектицид беше получено в посолството на България в Москва, както и в дипломатическите мисии на още 12 страни. Направените на място експрес анализи от мобилни лаборатории на руското Министерство по извънредните ситуации показали, че става дума за веществото фипронил, което се използва за борба с селскостопански вредители, предаде Интерфакс.\n\nЕкспертите от ведомството обясниха, че споменатият инсектицид по принцип е безопасен за хората и може да представлява опасност за здравето, само ако попадне в храната. Освен в мисията на България, подобна пратки бяха получени още в посолствата на Унгария, Франция, Румъния, Чехия, Холандия, Полша, САЩ, Италия, Канада и др. Писмото предизвикало най-голям смут в чешката мисия, където част от служителите били евакуирани за няколко часа, а сътрудниците, имали достъп до пощенския плик, били изолирани, информира ТАСС. Проверка на „Монитор“ в петък показа, че в българското посолство в Москва паника няма. Всички служби и сътрудници на мисията работят в щатен режим.\n\nВ петък стана ясно, че върху „отровните“ писма като подател е бил посочен депутатът в Думата от управляващата партия „Единна Русия“ Сергей Железняк. Освен инсектицида пратките съдържали и покани за участие в акцията „Подари частица земя от Крим“, посветена на годишнината от присъединяването на полуострова към Русия. Според писмото целта на акцията била „символично да приобщи гражданите на чуждите държави“, посочва „Ехото на Москва“. Самият Железняк отрече да е автор на съмнителните пратки и сигнализира полицията, която започна проверка по случая и издирва истинският подател. От страницата си във Фейсбук депутатът призова органите на реда да намерят злосторника и да го подведат под наказателна отговорност.\n                    ", "date": "2018.02.16", "title": "Прахът, изпратен в  посолството ни в Москва, е пестицид"}
{"url": "http://www.monitor.bg/a/view/42570-%D0%90%D0%BD%D0%BA%D0%B0%D1%80%D0%B0-%D0%B8-%D0%92%D0%B0%D1%88%D0%B8%D0%BD%D0%B3%D1%82%D0%BE%D0%BD-%D0%BD%D0%BE%D1%80%D0%BC%D0%B0%D0%BB%D0%B8%D0%B7%D0%B8%D1%80%D0%B0%D1%82-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F%D1%82%D0%B0/", "text": "\n                    Турция и САЩ са се разбрали, че е необходимо да нормализират отношенията помежду си, съобщи турският външен министър Мевлют Чавушоглу след разговора си с американския държавен секретар Рекс Тилърсън. Министърът допълни, че отношенията Анкара-Вашингтон са били в „критична фаза“ и двамата с Тилърсън са се разбрали да бъде създаден „механизъм“ за обсъждане на въпросите, довели до проблема. Стана известно, че Анкара е предложила на Вашингтон САЩ и Турция да разположат съвместно свои военни части в сирийския град Манбидж. Освен това Анкара настоява силите на кюрдските „Отряди за защита на населението“ (ОЗН) да се изтеглят на изток от река Ефрат, съобщил турски чиновник. По неговите думи САЩ обмисляли предложението, което било отправено по време на визитата в Анкара на Тилърсън. Турският президент Реджеп Тайип Ердоган нееднократно е заявявал, че операция „Маслинова клонка“ която Турция провежда в Северна Сирия, може да обхване и Манбидж и настоятелно призова САЩ да изтеглят своите войски от там. Тази територия е под контрола на кюрдската коалиция „Сирийски демократични сили“, чийто гръбнак са ОЗН. И двете групировки според Анкара са терористични, само че ОЗН се радват на подкрепата на САЩ заради приноса си за разбиването на джихадистката „Ислямска държава“.\n\nСъщевременно стана известно, че по време на срещата с Ердоган американският държавен секретар е нарушил протокола – преговорите са продължили повече от три часа, като при това не е присъствал нито преводач, нито, стенографист. Според Си Ен Ен за превода се грижел само турският външен министър Чавушоглу. От Държавния департамент пояснили, че Тилърсън има чудесни отношения с Чавушоглу, но в същото време признали, че подобен начин за водене на преговори не съответства на приетите норми.\n                    ", "date": "2018.02.16", "title": "Анкара и Вашингтон нормализират отношенията "}
{"url": "http://www.monitor.bg/a/view/9115-%D0%9F%D1%83%D1%81%D0%BD%D0%B0%D1%85%D0%B0-%D0%BE%D1%82-%D0%B7%D0%B0%D1%82%D0%B2%D0%BE%D1%80%D0%B0-%D0%B2-%D0%A2%D1%83%D1%80%D1%86%D0%B8%D1%8F-%D0%B6%D1%83%D1%80%D0%BD%D0%B0%D0%BB%D0%B8%D1%81%D1%82%D0%B0-%D0%BD%D0%B0-%D0%B2-%D0%92%D0%B5%D0%BB%D1%82-%D0%94%D0%B5%D0%BD%D0%B8%D0%B7-%D0%AE%D0%B4%D0%B6%D0%B5%D0%BB/", "text": "\n                    Арестуваният в Турция преди една година германско-турски журналист Дениз Юджел бе освободен от затвора, предадоха световните агенции, като се позоваха на в. \"Велт\", за който работи Юджел. Германското външно министерство потвърди освобождаването на журналиста, който има германско и турско гражданство.\n\nДениз Юджел бе арестуван в Турция в средата на февруари 2017 г. по подозрение в разпространяване на пропаганда в полза на терористична организация и подстрекаване към насилие. Той отхвърля обвиненията.\n\nНеговият арест, както и на други германски граждани в Турция, стана причина за влошаване на отношенията между Анкара и Берлин.\n\nПредседателят на Европейската комисия Жан-Клод Юнкер приветства освобождаването на Юджел, съобщи на пресконференция говорител на комисията. Той отбеляза, че Юнкер многократно е настоявал Юджел да бъде освободен. Попитан дали този ход на Анкара не е бил условие за насрочената в края на март среща ЕС-Турция във Варна, говорителят отговори отрицателно.\n                    ", "date": "2018.02.16", "title": "Пуснаха от затвора в Турция журналиста на в. „Велт“ Дениз Юджел"}
{"url": "http://www.monitor.bg/a/view/36437-%D0%9B%D0%B0%D0%B2%D0%B8%D0%BD%D0%B0-%D1%83%D0%B1%D0%B8-%D1%82%D1%80%D0%B8%D0%BC%D0%B0-%D0%B2%D1%8A%D0%B2-%D0%A4%D1%80%D0%B0%D0%BD%D1%86%D0%B8%D1%8F/", "text": "\n                    Трима скиори загинаха от лавина в югоизточна Франция. Те карали по необезопасени писти близо до курорта Котре в Пиринеите. Тримата скиори, един на 29 г. и двама на 38 г., изчезнали в четвъртък вечер. Междувременно във вторник 19-годишен скиор загина затиснат от снегове в съседния на Котре курорт Говерни. Властите предупреждават да не се извън пистите, защото там се случват повечето инциденти. Тази зима е сурова в Пиринеите и дори някои лифтове са затворени.\n                    ", "date": "2018.02.16", "title": "Лавина уби трима във Франция"}
{"url": "http://www.monitor.bg/a/view/20189-%D0%A2%D0%B8%D1%80%D0%B0%D0%B4%D0%B6%D0%B8%D1%8F-%D0%B1%D0%B5%D0%B3%D0%BB%D0%B5%D1%86-%D0%BD%D0%B0-%D1%81%D1%8A%D0%B4-%D0%B7%D0%B0-%D1%83%D0%B1%D0%B8%D0%B9%D1%81%D1%82%D0%B2%D0%BE/", "text": "\n                    Турски тираджия застава пред съда във Велико Търново за причинена смърт на пътя. На 1 декември 2017 г. на международния път Русе - Свиленград, край Търново, при опит за рисково изпреварване на забранено място, Осман А. блъснал с тира си пътнически микробус. При удара на място загинал шофьорът на буса, Илия И., а спътникът му Стефан Б. полуил средна телесна повреда. След удара вместо да остане на местопроизшествието или да се опита да помогне на ударените, тираджията дал мръсна газ и избягал. Малко по-късно обаче бил разкрит и задържан, а разследването приключило с мнение за предаването му на съд. \n                    ", "date": "2018.02.16", "title": "Тираджия беглец  на съд за убийство "}
{"url": "http://www.monitor.bg/a/view/54916-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%BE-%D1%81%D0%B5%D0%BC%D0%B5%D0%B9%D1%81%D1%82%D0%B2%D0%BE-%D0%B1%D0%B5-%D0%B5%D0%BA%D0%B7%D0%B5%D0%BA%D1%83%D1%82%D0%B8%D1%80%D0%B0%D0%BD%D0%BE-%D0%B2-%D0%9A%D0%B5%D0%B9%D0%BF%D1%82%D0%B0%D1%83%D0%BD/", "text": "\n                    Българско семейство е било убито в дома си в предградието на Кейптаун Бергвлиет, Южна Африка, съобщи heraldlive.co.za.Полицията е открила Анжело Димов и съпругата му Незабравка (Неси) Пеева в двора на къщата им с огнестрелни рани в главите. От дома са откраднати лаптопи и мобилни телефони. Позовавайки се на полицейски източници, местните медии пишат за престъплението като за „екзекуция“.Димов е бил замесен в злоупотреби с кредитни карти и срещу него се е водело дело в Билвил. Представял го е адвокат на име Уилям Буут. Той е отказал да коментира случилото се, като казал, че това е въпрос на полицейско разследване и подчертал, че се опитва да се погрижи за 6-годишната дъщеря на разстреляното семейство.Момиченцето било в първи клас. За случилото се със семейството ѝ се разбрало, след като никой не се появил да я прибере от занималня в понеделник, пише TimesLive.co.za.От българското посолство са съобщили за медията, че детето е в сигурни ръце, а дипломатите са в постоянен контакт с близките на жертвите.Съседите не са чули нищо. Кучето на семейството също било убито, уточняват местните медии.Пеева, която е втора жена на Димов, е имала собствен бизнес – правела е торти за рождени дни и сватби, а преди да се запознае с вече покойния си мъж е работела в известен ресторант в Нюлендс.Според семеен приятел обаче не е знаела за заниманията на мъжа си, който прекарвал много време извън страната.В двора на къщата на убитите съпрузи е имало малка постройка, в която е живеел 27-годишният син на Анжело Димов от първия му брак, той бил тежко ранен при мотоциклетна катастрофа през декември и заминал за България, за да се възстановява.Според приятел на семейството в къщата често се употребявали алкохол и наркотици, а това не се харесвало на Пеева.Има подозрения, че убийството на Димов и Пеева е свързано с бизнеса на българина, но местната полиция работи по всички версии.\n\n\n                    ", "date": "2018.02.16", "title": "Българско семейство бе екзекутирано в Кейптаун (ОБНОВЕНА)"}
{"url": "http://www.monitor.bg/a/view/80720-%D0%9E%D1%82%D0%BA%D1%80%D0%B8%D0%B2%D0%B0%D1%82-%D0%92%D0%B8%D0%BD%D0%B0%D1%80%D0%B8%D1%8F-%D1%81-%D0%94%D0%B8%D0%BE%D0%BD%D0%B8%D1%81%D0%B8%D0%B5%D0%B2%D0%BE-%D1%88%D0%B5%D1%81%D1%82%D0%B2%D0%B8%D0%B5-%D0%B8-100-%D0%BB%D0%B8%D1%82%D1%80%D0%B0-%D0%BC%D0%BB%D0%B0%D0%B4%D0%BE-%D0%BC%D0%B5%D1%80%D0%BB%D0%BE/", "text": "\n                    С Дионисиево шествие и разливане на 100 литра младо мерло тази събота в центъра на Пловдив ще бъде даден символичен старт на международната изложба „Винария”. На традиционния празник ще има кукери, гайдарски изпълнения и концерт на ансамбъл „Тракия”, съобщиха организаторите.\n\nНачалото на веселбата е от 12 ч. в градинката до Римския стадион, а шествието ще потегли в 12.30 ч. начело с прочутата гайдарска трупа от Калофер. То ще мине по Главната улица и ще стигне до фонтана пред сградата на кметството. Всяка година тържеството събира многохилядна публика и завършва с огромно хоро. С обща наздравица се дава символичен старт на  „Винария“. Тази година изложбата ще се проведе от 21 до 25 февруари в Международен панаир Пловдив, който е организатор заедно с Националната лозаро-винарска камара. Посетителите на „Винария 2018“ ще могат да опитат новата реколта вино, която още никъде не е показвана, да сравнят колекциите на над 50 български и чуждестранни изби, да опознаят вкуса на екзотични напитки, предлагани от водещи търговци. Нови акцент са плодовите ракии и коняци.\n\nСред хитовите експонати на изложбата се открояват единственият в света бял коняк, най-изтънчените и стари марки шотландско уиски. За първи път ще бъде представена линията „Вино за забавление“ в арт бутилки и кенове с рисунки на известен художник на графити. Своя дебют ще направи и уникално българско  вино, узряло с музика на Бетовен. Новост са ръчно навитите пури, отлежавали в специална кедрова стая. „Винария” започва на 21 февруари и ще продължи до 25 февруари.\n\n           \n                    ", "date": "2018.02.16", "title": "Откриват „Винария” с Дионисиево шествие и 100 литра младо мерло"}
{"url": "http://www.monitor.bg/a/view/5790-%D0%92%D0%B0%D1%80%D0%BD%D0%B0-%D1%81-%D0%BF%D1%80%D0%B8%D0%B7-%D0%B7%D0%B0-%D0%B0%D0%BA%D1%82%D0%B8%D0%B2%D0%BD%D0%BE-%D0%BF%D1%80%D0%B5%D0%B4%D1%81%D1%82%D0%B0%D0%B2%D1%8F%D0%BD%D0%B5-%D0%BD%D0%B0-%D1%82%D1%83%D1%80%D0%B8%D1%81%D1%82%D0%B8%D1%87%D0%B5%D1%81%D0%BA%D0%B0-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D1%8F/", "text": "\n                    Община Варна получи едно от най-престижните признания в туризма, като взе един от трите специални приза на завършилото туристическото изложение „Ваканция и Спа експо 2018“. Морската ни столица бе отличена с наградата на гилдията за „Най-активно представяне на туристическа дестинация“, която бе получена по време на награждаването от шефката на дирекция „Туризъм“ в общината, Соня Георгиева. Призът беше връчен от Ирина Найденова – зам.-председател на УС на Асоциацията на българските туроператори и туристически агенти.Останалите две специални награди отпътуваха за общините Казанлък и Велинград. Варна участва със собствен щанд на туристическото изложение, което се проведе от 14 до 16 февруари в София. Един от акцентите на представянето бе 110-годишнината на курорта „Св. Св. Константин и Елена“, който е най-стария ни морски курорт.Всяка година изложението привлича над 350 компании и повече от 20 000 специалисти и гости. Борсата е част от събитията, които Министерството на туризма организира в рамките на Българското председателство на Съвета на ЕС.  \n                    ", "date": "2018.02.16", "title": "Варна с приз за активно представяне на туристическа дестинация"}
{"url": "http://www.monitor.bg/a/view/71705-%D0%98%D1%80%D0%BB%D0%B0%D0%BD%D0%B4%D0%B8%D1%8F-%D1%83%D0%B2%D0%B5%D0%BB%D0%B8%D1%87%D0%B8-%D0%B2%D0%BB%D0%BE%D0%B6%D0%B5%D0%BD%D0%B8%D1%8F%D1%82%D0%B0-%D1%81%D0%B8-%D0%B2-us%D0%BE%D0%B1%D0%BB%D0%B8%D0%B3%D0%B0%D1%86%D0%B8%D0%B8-%D1%81-383-%D0%BC%D0%BB%D1%80%D0%B4/", "text": "\n                    Към края на миналата година Ирландия е притежавала американски държавни ценни книжа на стойност с 326,5 млрд. долара, като за година страната е увеличила инвестициите си с 38,3 милиарда, съобщава RNS, като се позовава на информация на финансовото министерство на САЩ.\n\nЧужди държави имат американски ценни книжа на САЩ на стойност 6,3 трлн. долара. Най-голям притежател е Китай, който има облигации за 1,18 трлн. долара, като през миналата година обемът им се увеличил с почти 12%. Втора е Япония - със 1,06 трлн. долара.\n\nОсвен Ирландия още 10 от сегашните членове на ЕС са сред големите държатели на щатски облигации. Обединеното кралство притежава книжа за 250 млрд. долара. След Острова се нарежда Люксембург с облигации на стойност 217,6 млрд. долара. По нататък се нареждат: Белгия с пакет за 119,2 млрд., Франция - за 80,7 млрд., Германия - за 72,3 млрд., Холандия - за 48,6 млрд., Швеция - за 43,9 млрд., Полша - за 40 млрд., Италия - за 35,2 млрд. и Испания - за 33,5 млрд. долара.\n\nРусия, която е 15-та в тази класация, в края на декември е притежавала американски държавни ценни книжа за 102,2 млрд. долара, което е с 18,7% повече на годишна база, сочат данни на В последния месец на 2016 г. руснаците са имали във валутния си резерв щатски облигация за 86,1 млрд. долара.\n                    ", "date": "2018.02.16", "title": "Ирландия увеличи вложенията си в US-облигации с $38,3 млрд."}
{"url": "http://www.monitor.bg/a/view/63647-%D0%9F%D0%BE%D1%87%D0%B8%D1%81%D1%82%D0%B2%D0%B0%D1%82-%D0%BF%D1%8A%D1%82-%D1%83%D0%B1%D0%B8%D0%B5%D1%86/", "text": "Започна почистването на района на т.нар. Присовски завои на международния път Русе – Свиленград на изхода на Велико Търново. Дейността е възложена от Агенция „Пътна инфраструктура” след отправени искания от страна на местната община и подадени сигнали от граждани. Участъкът на завоите край село Присово е един от най-опасните и почти всеки месец тук става по най-малка една катастрофа. Повечето от инцидентите са с турски тирове, които се движат в осения с остри завои път с несъобразена скорост и обикновено се преобръщат, а в някои случаи удрят и други автомобили. Поради това канавките на пътя между Велико Търново и село Присово са пълни с всевъзможни стоки и авточасти от преобърналите се тежки камиони. При последните няколко случая тук катастрофираха тирове, пълни с плодове и зеленчуци, пътуващи от Турция за Централна и Западна Европа. Започналото сега почистване на натрупаните отпадъци обхваща както пътния банкет край двете платна, така и разпологеното в подножието му дере, което също е пълно с какви ли не боклуци.", "date": "2018.02.16", "title": "Почистват път убиец"}
{"url": "http://www.monitor.bg/a/view/73405-%D0%92%D0%B4%D0%B8%D0%B3%D0%B0%D1%82-%D1%85%D1%80%D0%B0%D0%BC-%D0%B2-%D0%9A%D0%BE%D0%BF%D1%80%D0%B8%D0%B2%D0%B5%D1%86-%D1%81-%D0%BF%D0%B0%D1%80%D0%B8-%D0%BE%D1%82-%D0%B4%D1%8F%D0%B4%D0%BE-%D0%94%D0%BE%D0%B1%D1%80%D0%B8/", "text": "\n                    През следващата седмица ще започне строителството на нов храм към манастира „Света Петка“ в русенското село Копривец. Това съобщи пред „Монитор“ Русенският митрополит Наум. Над 50 000 лева, което е една трета от необходимите средства за вдигането на храма, са дарени от дядо Добри.\n\nПо думите на владиката строителните работи може да се отложат със седмица-две единствено ако се влоши времето. Проектът за църквата е готов отдавна, а освещаването на мястото е станало още преди две години. Новият храм ще се казва „Света Параскева“, както се нарича параклисът, използван до момента за извършване на богослужения. Събитието е дългоочаквано и от митрополията се надяват новата църква да привлече повече богомолци към Светата обител. За нея сега се грижи игумения Мелания, която е и единственият обитател на манастира.\n\nСредствата са дарени от дядо Добри през 2013 г. и началото на 2014 г., разказа през „Монитор“ предишният игумен на манастира архимандрит Емилиян, който по това време е игумен и на Басарбовския скален манастир. През 2013 г. старецът посетил първо Светата обител край Басарбово и дарил 1800 лева, с които била закупена земя за зеленчукова градина. „Парите бяха по два и пет лева, увити във вестник и облепени с тиксо“, спомня си отец Емилиян. Същата година дядо Добри дошъл още веднъж и дал 2000 лева, а след това посетил и Копривец. Прочел за манастира в една книжка и много искал да помогне за построяването на църква. В следващите месеци превеждал парите, които е събрал, по банковата сметка на манастира.\n                    ", "date": "2018.02.16", "title": "Вдигат храм в Копривец  с пари от дядо Добри"}
{"url": "http://www.monitor.bg/a/view/75944-%D0%92%D0%B4%D0%B8%D0%B3%D0%B0%D1%82-%D1%81-%D0%B4%D1%8A%D1%80%D0%B6%D0%B0%D0%B2%D0%BD%D0%B8-%D0%BF%D0%B0%D1%80%D0%B8-%D0%BD%D0%BE%D0%B2%D0%B0%D1%82%D0%B0-%D1%81%D0%B3%D1%80%D0%B0%D0%B4%D0%B0-%D0%BD%D0%B0-%D0%9C%D0%93-%D0%B2%D1%8A%D0%B2-%D0%92%D0%B0%D1%80%D0%BD%D0%B0/", "text": "\n                    Финансирането на строежа на новата сграда на най-престижното училище във Варна, Математическа гимназия „Д-р П. Берон“, ще бъде осигурено от правителството. По предварителните разчети, стойността на проекта е между 10 и 12 млн. лева, стана ясно на проведеното извънредно заседание на Общинският съвет във Варна.С абсолютно мнозинство, без „против“ и „въздържали се“, общинарите дадоха зелена улица за стартиране на процедурата по придобиване на държавен имот, върху който да бъде построена новата учебна сграда на бъдещето. Предложението на кмета Иван Портних, което получи подкрепата на всичките общински съветници, е общината да получи безвъзмездно близо 14,2 дка от държавата, които да обедини със свой съседен парцел от 7,7 дка. Така ще бъдат осигурени близо 22 дка, каквато е необходимата по норматив площ за изграждането на нова училищна сграда. Теренът е в района на „Техникумите“ в кв. „Победа“ и има потенциала да се превърне в образователен кампус, със спортни игрища, зали и басейни. Това са само част от усилията на местната администрация за утвърждаване на Варна като град на знанието, коментираха от общинската дирекция „Образование и младежки дейности“.\n                    ", "date": "2018.02.16", "title": "Строят с държавни пари новата сграда на математическата във Варна "}
{"url": "http://www.monitor.bg/a/view/16339-%D0%97%D0%B4%D1%80%D0%B0%D0%B2%D0%BD%D0%B8%D1%8F%D1%82-%D0%BC%D0%B8%D0%BD%D0%B8%D1%81%D1%82%D1%8A%D1%80-%D0%BF%D0%BE%D0%B8%D1%81%D0%BA%D0%B0-%D0%BE%D1%81%D1%82%D0%B0%D0%B2%D0%BA%D0%B0%D1%82%D0%B0-%D0%BD%D0%B0-%D1%88%D0%B5%D1%84%D0%B0-%D0%BD%D0%B0-%D0%9D%D0%97%D0%9E%D0%9A/", "text": "  Касата с над 270 млн. лв. дългове към чуждестранни клиники за лечение на българи \n                    \n                    ", "date": "2018.02.16", "title": "Здравният министър поиска оставката на шефа на НЗОК "}
{"url": "http://www.monitor.bg/a/view/58063-%D0%97%D0%B0%D0%B1%D1%80%D0%B0%D0%BD%D0%B5%D0%BD-%D0%B7%D0%B0-%D0%BA%D0%BE%D0%BB%D0%B8-%D0%BF%D1%8A%D1%82-%D0%BA%D1%80%D0%B0%D0%B9-%D0%A8%D0%B8%D0%BF%D0%BA%D0%B0-%D0%BF%D1%80%D0%B8%D0%B2%D0%BB%D0%B8%D1%87%D0%B0-%D0%BA%D0%B0%D1%82%D0%BE-%D0%BC%D0%B0%D0%B3%D0%BD%D0%B8%D1%82-%D0%BB%D1%8E%D0%B1%D0%B8%D1%82%D0%B5%D0%BB%D0%B8-%D0%BD%D0%B0-%D0%B5%D0%BA%D1%88%D1%8A%D0%BD%D0%B0/", "text": "За четвърти път през тази година пожарникари вадиха затънали в преспите пишман-туристи     \n                    28-годишен жител на град Стамболийски и двете негови приятелки изправиха на „кътни зъби“  към 03,30 часа в петък пожарникарите от Казанлък, за да ги вадят от двуметровите преспи  по трасето на забранения за движение панорамен път от връх шипка към връх Бузлуджа. Завърналият се наскоро от Германия с нов автомобил „Фолкваген Пасат“ Рангел Казаков изпитал по никое време потребност да види отблизо Паметника на свободата и поканил за среднощната разходка 21-годишната си съгражданка Диляна Даскалова и нейната с години по-малка приятелка Лилия Гицова. Тримата стигнали до площадката под върха, но там паднала гъста мъгла и по думите на Рангел джипиесът ги насочил към панорамния път. Младият водач не обърнал внимание на забранителния знак и само след стотина метра се врязал в близо двуметрова пряспа, до която предния ден спрял роторният снегорин на областното пътно управление. Опитите да се измъкнат останали безрезултатни и в крайна сметка  позвънили на националния телефон 112. Поради непълна информация спасителният екип от казанлъшката пожарна тръгнал да ги търси в обратната посока – от връх Бузлуджа в района на т.нар. „пламъци“. Час по-късно пожарната все пак стигнала до бедстващите и с помощта на лебедка измъкнали фаувето.За крещящото нарушение на Казаков е направен акт от пътните полицаи, отнета му е книжката за месец, за толкова е спрян от движение и автомобилът. Стамболиецът ще трябва да плати и 300 лв глоба.Това е четвъртото аналогично нарушение по това трасе от началото на годината, коментират огнеборците от Града на розите. Те припомнят, че на същото място през нощта на 21 срещу 22 януари 8 абитуриенти от Раднево затънаха в преспите и се наложи да бъдат спасявани от няколко екипа. Първоначалната версия беше, че тийнейджърите са отишли там за да „дрифтят“, но в последствие родителите им излязоха със защитна версия, че просто хлапаците не видели забранителните табели.Шефът на старозагорското областно пътно Илия Златев се е видял в чудо какво още да направи, за да накара любителите на среднощните високоадреналинни приключения да „заобикалят“ високопланинския път.Хиляди левове излиза спасяването на закъсалите, но на практика никой от тях не се бърка в джоба, защото законът задължава служителите на МВР да правят и невъзможното за спасяването им, коментира шефът на сектор „ КАТ – Пътна полиция“ при ОД на МВР – Стара Загора Тихомир Желязков.\n                    ", "date": "2018.02.16", "title": "Забранен за коли път край Шипка, привлича любители на екшъна        "}
{"url": "http://www.monitor.bg/a/view/23868-%D0%98%D0%BD%D0%B2%D0%B5%D1%81%D1%82%D0%B8%D1%82%D0%BE%D1%80%D1%8A%D1%82-%D0%BD%D0%B0-%D0%BA%D1%80%D0%B5%D0%BC%D0%B0%D1%82%D0%BE%D1%80%D0%B8%D1%83%D0%BC-%D0%B2-%D0%9A%D1%83%D0%BA%D0%BB%D0%B5%D0%BD-%D1%81%D0%B5-%D0%BE%D1%82%D0%BA%D0%B0%D0%B7%D0%B0/", "text": "\n                    Инвеститорът, който искаше да строи на своя земя край Куклен, инсинератор за изгаряне на човешки останки, се оттегля. Това се случи след серия от протести на местните хора, които не бяха съгласни край домовете им да има подобно начинание. Над 2000 души се включиха в подписка срещу проекта. Исканията им да не бъде разрешавано инсинератор да заработи край Куклен бяха подкрепени и от митрополит Николай, който още миналото лято отиде на крака в града и се обяви против инвестицията. Била проведена и среща между собственика на фирмата с владиката и с областния управител Здравко Димитров, на която е присъствала и кметицата на Куклен Мария Белчева. След тази среща собственикът на дружеството оттеглил подаденото в общината заявление и обявил, че се отказва от проекта си. Заявлението било входирано и в общината, където е започнала процедура по прекратяване на инвестиционното намерение, съобщи кметицата на Куклен. \n                    ", "date": "2018.02.16", "title": "Инвеститорът на крематориум в Куклен се отказа"}
{"url": "http://www.monitor.bg/a/view/34362-%D0%9D%D0%B0%D0%B4-1-%D0%BC%D0%BB%D0%BD-%D0%BD%D0%B0%D1%80%D1%83%D1%88%D0%B5%D0%BD%D0%B8%D1%8F-%D0%BD%D0%B0-%D0%BF%D1%8A%D1%82%D1%8F/", "text": "\n                    През 2017 г. служителите на МВР са констатирали 1 037 516 нарушения на Закона за движение по пътищата, а през 2016 г. - 888 208 нарушения. Това отчете вътрешният министър Валентин Радев по време на парламентарен контрол. Той обясни още, че със Система за видеонаблюдение и видеозаснемане на пътен контрол са оборудвани 300 автомобила на МВР през 2017 г.\nВакантните длъжности по основни щатове в структурите на МВР към 31 януари 2018 г. са 4766, заяви още министър Радев. Той допълни, че в по-голямата си част вакантните длъжности остават финансово неосигурени заради начина на формиране на бюджета на министерствата по показател персонал. Радев отбеляза, че в главните дирекции на МВР към 25 януари 2017 г. заетостта е 16 747, а към 21 декември 2017 г - 17 275. В областните дирекции в началото на 2017 г. заетостта е 22 524, а към 21 декември - 22 606. Вътрешният министър припомни, че се изпълнява залегналото в предизборната програма назначаване на служителите в сектор \"Сигурност\", като каза, че досега са назначени 1342 души с полицейски функции в МВР.\n                    ", "date": "2018.02.16", "title": "Над 1 000 000 нарушения на пътя "}
{"url": "http://www.monitor.bg/a/view/28734-%D0%9E%D1%82%D0%BD%D0%BE%D0%B2%D0%BE-%D0%BC%D1%8A%D1%82%D0%BD%D0%B0-%D0%B2%D0%BE%D0%B4%D0%B0-%D0%B2-%D0%94%D0%BE%D0%B1%D1%80%D0%B8%D1%87/", "text": "\n                    От чешмите в Добрич отново потече мътна и мръсна вода, алармираха потърпевши граждани. Според ВиК, проблемът отново е в Помпена станция Батово - 2, където е проникнала земна маса в каптажите. Замърсяването е започнало в четвъртък по обяд, но от водното дружество не са взели мерки веднага. Има подадени сигнали в РЗИ, откъдето назначиха проверка.В петък сутринта източникът на замърсяване е прочистен и дезинфекциран. Остатъчната вода се е източила през хидрантите и около обяд най-после от чешмите потече бистра течност.Най-пострадали са живущите в кварталите „Добротица” и „Дружба”, както и околните села, които се захранват от Помпена станция Батово.За по-малко от месец това е втори случай с мътна и мръсна вода от чешмите в Добрич. „Монитор” припомня, че на 23 януари целият град пропищя от кална вода, която тече от чешмите повече от едно денонощие. Тогава в Помпена станция „Батово” проникна кална мръсна вода, която попадна в тръбите, а оттам и по магистралния водопровод към Добрич. \n                    ", "date": "2018.02.16", "title": "Отново мътна вода в Добрич"}
{"url": "http://www.monitor.bg/a/view/70263-%D0%94%D0%BE%D0%BC%D0%B0%D1%88%D0%B5%D0%BD-%D0%B0%D1%80%D0%B5%D1%81%D1%82-%D0%B7%D0%B0-%D0%9A%D0%B8%D1%80%D1%87%D0%BE-%D0%9A%D0%B8%D1%80%D0%BE%D0%B2/", "text": "\n                    Бившият шеф на Националната разузнавателна служба ген. Кирчо Киров вече е с мярка за неотклонение домашен арест. Наложил му я е военно-апелативният съд след протест на прокуратурата, съобщиха от държавното обвинение.\n\nНа 22 януари Софийският военен съд осъди на първа инстанция Киров на 15 г. затвор и конфискация на половината имущество. Присъдата е за това, че от 2007 до 2011 г. като шеф на НРС в съучастие със свои подчинен е присвоил малко над пет милиона и сто хиляди лв.\n\nПоради тежестта на извършеното престъпление и размера на наложеното наказание, със свое определение военно-апелативните съдии са преценили, че съществува опасност подсъдимият да се укрие и измениха мярката за неотклонение на генерал Киров от „парична гаранция“ на „домашен арест“ .\n\n \n                    ", "date": "2018.02.16", "title": "Домашен арест за Кирчо Киров"}
{"url": "http://www.monitor.bg/a/view/87011-%D0%94%D1%8A%D1%80%D0%B6%D0%B0%D0%B2%D0%B0%D1%82%D0%B0-%D0%B8%D1%81%D0%BA%D0%B0-%D0%B4%D0%B0-%D0%BF%D1%80%D0%B8%D0%B1%D0%B5%D1%80%D0%B5-36-%D0%BC%D0%BB%D0%BD-%D0%BB%D0%B2-%D0%BE%D1%82-%D1%87%D0%BB%D0%B5%D0%BD-%D0%BD%D0%B0-%D0%9A%D0%B8%D0%BB%D1%8A%D1%80%D0%B8%D1%82%D0%B5/", "text": "\n                    Комисията за противодействие на корупцията и за отнемане на незаконно придобитото имущество (КПКОНПИ) внесе във Великотърновския окръжен съд мотивирано искане по реда на отменения Закон за отнемане в полза на държавата на имущество, придобито от престъпна дейност (ЗОПДИППД) срещу Георги Вълев, осъден като член на организираната престъпна група \"Килърите\", с цена на иска 3 611 170 лв. Това съобщиха от пресслужбата на Комисията.\n\nПредмет на иска са 41 (четиридесет и един) недвижими имота, както и суми от продажба на имущество, придобито от престъпна дейност.\n\nГеорги Вълев е признат за виновен по така нареченото дело \"Килърите\" за престъпления, попадащи в обхвата на ЗОПДИППД (отм.), а именно че в периода 2000 – 2009 г. в гр. Велико Търново без съответно разрешение е извършил банкови сделки и е получил значителни неправомерни доходи.\n\nКомисията е внесла искове за отнемане на имущество, придобито от престъпна дейност срещу още две лица от групата на т. нар. \"Килъри\". От Петър Стоянов се претендира имущество на стойност 361 881 лв., а от Янко Попов на стойност 1 180 980 лв.\n                    ", "date": "2018.02.16", "title": "Държавата иска да прибере 3,6 млн. лв. от член на „Килърите“"}
{"url": "http://www.monitor.bg/a/view/46591-%D0%91%D0%BE%D1%80%D0%B8%D1%81%D0%BE%D0%B2-%D0%B8-%D0%99%D1%8A%D0%BB%D0%B4%D1%8A%D1%80%D1%8A%D0%BC-%D0%BE%D0%B1%D1%81%D1%8A%D0%B4%D0%B8%D1%85%D0%B0-%D0%B8%D0%BD%D1%84%D1%80%D0%B0%D1%81%D1%82%D1%80%D1%83%D0%BA%D1%82%D1%83%D1%80%D0%BD%D0%B8%D1%82%D0%B5-%D0%BF%D1%80%D0%BE%D0%B5%D0%BA%D1%82%D0%B8-%D0%B2-%D1%80%D0%B5%D0%B3%D0%B8%D0%BE%D0%BD%D0%B0/", "text": "\n                    Премиерът Бойко Борисов се срещна в Мюнхен със своя турски колега Бинали Йълдъръм. Основната тема на разговора била инфраструктурните проекти в региона , съобщиха от пресцентъра на кабинета.\n\nБорисов подчертал важната роля на трансевропейските коридори 4, 8 и 10, които осигуряват свързаност в Европа. „Да харчим парите за инфраструктура, за образование и култура, а не да правим нови огради“, казал Борисов и допълнил, че изграждането на жп линиите, магистралите и дигиталната инфраструктура трябва да се осъществя паралелно.\n\nЙълдъръм на свой ред заявил, че подобряването на инфраструктурата ще става само по европейските стандарти. „Изключително съм впечатлен от постигнатото от България в тази насока“, казал той. Йълдъръм заявил, че в момента се строи продължението на пътя от Капъкуле до Истанбул. „Когато приключим, от Лондон ще може да се стига до Китай. Ще имаме много модерна инфраструктура, която ще преминава през България и Турция“, посочил още Йълдъръм.\n\nДвамата обсъдили и миграционната криза и подчертали добрите резултати от съвместната работа между София и Анкара. Обсъдили подготовката на предстоящата среща във Варна между ЕС и Турция.\n\n \n                    ", "date": "2018.02.16", "title": "Борисов и Йълдъръм обсъдиха инфраструктурните проекти в региона"}
{"url": "http://www.monitor.bg/a/view/76758-%D0%9C%D0%B0%D0%BA%D0%B0%D1%80%D0%BE%D0%B2-%D0%91%D0%BE%D1%80%D0%B8%D1%81%D0%BE%D0%B2-%D0%B8%D0%BC%D0%B0-%D0%B6%D0%B5%D0%BB%D0%B0%D0%BD%D0%B8%D0%B5-%D0%B4%D0%B0-%D0%B2%D1%8A%D0%B7%D1%81%D1%82%D0%B0%D0%BD%D0%BE%D0%B2%D0%B8-%D0%B4%D0%BE%D0%B1%D1%80%D0%B8%D1%82%D0%B5-%D0%BE%D1%82%D0%BD%D0%BE%D1%88%D0%B5%D0%BD%D0%B8%D1%8F-%D0%BC%D0%B5%D0%B6%D0%B4%D1%83-%D0%91%D1%8A%D0%BB%D0%B3%D0%B0%D1%80%D0%B8%D1%8F-%D0%B8-%D0%A0%D1%83%D1%81%D0%B8%D1%8F/", "text": "\n                    „Българският премиер Бойко Борисов показа, че има желанието да направи стъпки към възстановяване на взаимноизгодното сътрудничество между България и Русия, да направи нашите отношения по-интензивни, и затова ние го приветстваме. А руският президент Владимир Путин за последен път идва в България през 2008 г. Сега сме 2018 г. и смятам, че е дошло времето за едно такова посещение.” Това каза при гостуването си във Велико Търново руският посланик Н. Пр. Анатолий Макаров. Изборът на дата за посещението на новия руски държавен глава обаче щял бъде съгласуван след изборите. Дипломатът съобщи още, че за 3 март в България ще дойдат руският патрирх Кирил, парламентарна делегация и много представители на обществено-политическия живот на Русия. Посланикът заяви, че няма никаква заплаха за българо-руските отношения.  „Ние имаме един Бог и една обща история, култура и азбука, която са ни дали Кирил и Методий. Не виждам други възможности освен да вървим напред заедно. Твърде много общи неща имаме за да се разделяме и според мен, перспективите са светли. Никога не съм се чувствал толкова добре извън Русия, като тук, в България”, сподели Макаров. Той обясни, че двете държави могат да сътрудничат ефективно в областите на туризма и енергетиката със съвместни проекти, които да реализират.Посланикът допълни, че на срещата с кмета на Велико Търново и областния управител ще бъде обсъден и въпросът за финансова помощ от страна на Русия за възстановяване на паметниците от Руско-турската освободителна война в община Велико Търново. „Това е наша обща история, скрепена с кръвта на братските ни народи. Затова онези паметници, които се нуждаят от възстановяване, непременно ще ги възстановим заедно”, категоричен бе посланик Анатолий Макаров. Той е във Велико Търново по покана на кмета Даниел панов и областния управител Любомира Попова. Дипломатът се включи в посрещането на Самарското знаме на българските опълченци в музея „Възраждане и Учредително събрание и поднесе цветя на паметниците на загиналите руски воини в старата столица.\n                    ", "date": "2018.02.16", "title": "Макаров: Борисов има желание да възстанови добрите отношения между България и Русия"}
