{"url": "http://www.monitor.bg/a/view/36792-%D0%9C%D0%B8%D0%BD%D0%B8%D1%81%D1%82%D0%B5%D1%80%D1%81%D1%82%D0%B2%D0%BE-%D0%BD%D0%B0-%D0%B7%D0%B4%D1%80%D0%B0%D0%B2%D0%B5%D0%BE%D0%BF%D0%B0%D0%B7%D0%B2%D0%B0%D0%BD%D0%B5%D1%82%D0%BE-%D1%89%D0%B5-%D0%BE%D1%81%D0%B8%D0%B3%D1%83%D1%80%D1%8F%D0%B2%D0%B0-%D0%BC%D0%BE%D0%BB%D0%B5%D0%BA%D1%83%D0%BB%D0%B8%D1%82%D0%B5-%D0%B7%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%B8/", "text": "\n                    Министерство на здравеопазването ще осигурява молекулите за онкоболни, на които не може да помогне никакво друго лекарство и не са включени в бюджета на НЗОК, съобщи „Фокус”. Това каза здравният министър Кирил Ананиев по време на обзорното политическо предаване „Годината“ по Дарик радио. Водещият на предаването разговаряше по телефона с премиера Бойко Борисов. По време на разговора стана ясно, че министър-председателят е със здравният министър. Относно мораториума за плащане на нови лекарства от НЗОК и ще отпадне ли, тъй като премиерът е заявил, че е готов да се преразгледа само ако молекулите се употребяват в 1/3 от държавите от ЕС, а Цветан Цветанов е казал, че от 32 предложени нови молекули за 2018 г. 8 са били въведени в 11 страни, Борисов даде думата на здравния министър Кирил Ананиев. „За пореден път искам да уточним, че това не е мораториум, а временна едногодишна мярка за финансово стабилизиране на бюджета на НЗОК“, коментира Ананиев. По думите му Министерство на здравеопазването ще осигурява молекулите за онкоболни, на които не може да помогне никакво друго лекарство и не са включени в бюджета на НЗОК. „За целта ще се сформира специализирана лекарска комисия в Министерство на здравеопазването, която ще решава за всеки отделен случай. Условието за 1/3 държави остава за всеки случай, но решенията ще се вземат от специализирана комисия лекари. Няма да оставим един български пациент, който да не бъде лекуван“, заяви той.\n\nОт своя страна Бойко Борисов заяви, че няма да има проблем с финансовото осигуряване на новите лекарства за нуждаещите се. „Искам да успокоя хората, наблюдаваме процеса, за всички ще се погрижим“, каза още той. По думите му, ако има проблем, мярката нещо не работи добре ще се даде в парламента.\n                    ", "date": "2017.12.16", "title": "Министерство на здравеопазването ще осигурява молекулите за онкоболни"}
{"url": "http://www.monitor.bg/a/view/35622-%D0%92%D0%B0%D0%BB%D0%B5%D0%B6%D0%B8%D1%82%D0%B5-%D0%B2-%D1%81%D1%8A%D0%B1%D0%BE%D1%82%D0%B0-%D0%B8%D0%B4%D0%B2%D0%B0%D1%82-%D0%BE%D1%82-%D0%B7%D0%B0%D0%BF%D0%B0%D0%B4/", "text": "\n                    В събота, 16 декември, облачността ще се вплътни. След обяд от запад ще започнат валежи от дъжд, които през нощта ще обхванат и източните райони. Такава е прогнозата за времето на Националния институт по метеорология и хидрология (НИМХ) към БАН, съобщи дежурният синоптик Христо Христов пред \"Фокус\". Ще духа умерен, в Източна България и временно силен вятър от юг-югозапад. Максимални температури, в повечето райони, между 12° и 17°, в София около 15°. Атмосферното налягане е значително по-ниско от средното за декември. През деня ще започне да се повишава. Над Черноморието ще има разкъсана облачност. Ще духа умерен до силен юг-югозападен вятър. Максимални температури на въздуха между 13° и 16°. Температурата на морската вода е 10-11°. Вълнението на морето ще бъде 3-4 бала. Над планините ще има значителна облачност. Около обяд от запад ще завали дъжд, над 2000 м - сняг. В Родопите има условия и за гръмотевици. Ще духа силен, по билата – до бурен югозападен вятър. Максимална температура на височина 1200 метра около 10°, на 2000 метра – около 4°. Жълт код за силен вятър е в сила за 12 области в страната. Силен юг-югозападен вятър със скорост 14-19 м/сек ще духа в областите Русе, Разград, Силистра, Добрич, Варна, Шумен, Търговище, Сливен, Бургас, Ямбол, Хасково и Кърджали. По морето се очаква скоростта на вятъра да достигне до 14-17 м/с (7 по Бофорт) с пориви 20 м/с (8 по Бофорт). Вълнението на морето ще бъде 3-4 бала.Рязка промяна на времето се очаква в нощта срещу неделя – със северозападен вятър ще започне застудяване. В неделя се очакват дневни температури между 0 и 5 градуса. В началото на следващата седмица застудяването ще продължи.\n\n\n                    ", "date": "2017.12.16", "title": "Валежите и студът идват от запад"}
{"url": "http://www.monitor.bg/a/view/10111-%D0%A6%D0%B2%D0%B5%D1%82%D0%B0-%D0%9A%D0%B0%D1%80%D0%B0%D1%8F%D0%BD%D1%87%D0%B5%D0%B2%D0%B0-%D0%9D%D0%B8%D1%82%D0%BE-%D0%B5%D0%B4%D0%B8%D0%BD-%D0%BE%D0%BD%D0%BA%D0%BE%D0%B1%D0%BE%D0%BB%D0%B5%D0%BD-%D0%BD%D1%8F%D0%BC%D0%B0-%D0%B4%D0%B0-%D0%BE%D1%81%D1%82%D0%B0%D0%BD%D0%B5-%D0%B1%D0%B5%D0%B7-%D0%BB%D0%B5%D1%87%D0%B5%D0%BD%D0%B8%D0%B5/", "text": "\n                    Няма да има нито един онкоболен, който да остане без лечение, това заяви в „Годината“ по Дарик председателят на Народното събрание Цвета Караянчева. Дебатът за мораториума върху плащането на нови лекарства от НЗОК не трябваше да стига до политическо ниво, трябваше да се разреши на експертно ниво, допълни тя.\n\n„Когато всичко това влезе в зоната на политиката, нещата излизат извън контрол и политиците не бива да решават експертни неща. Има едни 300 милиона, които се дават за онкоболни, 74% от тези средства са за иновативни терапии и Комисия ще определя и в момента дали за тези хора, които нямат вече никаква алтернатива, да се закупи съответната молекула от министерството. Това ще го има. Не могат да се включват безразборно лекарства, но когато комисията отреди, че този човек наистина няма друга алтернатива, ще се закупуват молекули от министерството. На практика много се изостри тона за нещо, което е изключително експертно. Ние, политиците сме виновни за това“, коментира Караянчева.\n\n Тя обясни, че на този етап управляващите не смятат да преразглеждат този въпрос повече.\n\n „Чух Стефан Данаилов. Всяко едно семейство има загубил човек от тази болест, наистина е много коварна и тя е тема, която дълбоко вълнува българските граждани. Но няма да има нито един онкоболен, който да остане без лечение. Съжалявам, че друго са разбрали хората. Може би това, което обяснявахме, не беше добре обяснено добре и не стигна до тях по верния начин“, посочи тя.\n\nНа въпрос за субсидиите на партиите, тя посочи, че за премахването им съвсем е била против, но обеща да ги намалят.\n\n „Ще ги намалим, в Закона за политическите партии ще го направим. Не мога да кажа точно кога, но има такава идея да се случи в най-скоро време. Ако няма субсидия съвсем една партия, която работи в дадено област, от кого ще се вземат средства, за да се издържат офиси, например. Но ще го направим. Ще го коригираме“, допълни Караянчева.\n\nДимитър Главчев постъпи държавнически като подаде оставка, така отговори Караянчева на въпроса трябвало ли е предшественикът ѝ да подаде оставка под натиска на опозицията.\n                    ", "date": "2017.12.16", "title": "Цвета Караянчева: Нито един онкоболен няма да остане без лечение "}
{"url": "http://www.monitor.bg/a/view/16759-%D0%9D%D0%B8%D0%BD%D0%BE%D0%B2%D0%B0-%D0%9D%D0%B5-%D0%B7%D0%B0%D0%B2%D0%B8%D1%81%D1%82%D1%82%D0%B0-%D0%B0-%D0%BE%D1%82%D1%87%D0%B0%D1%8F%D0%BD%D0%B8%D0%B5%D1%82%D0%BE-%D1%89%D0%B5-%D1%81%D0%B2%D0%B0%D0%BB%D0%B8-%D0%91%D0%BE%D1%80%D0%B8%D1%81%D0%BE%D0%B2/", "text": "\n                    Не завистта, а отчаянието ще свали Борисов. Това заяви в Добрич председателят на БСП Корнелия Нинова, цитирана от пресцентъра на партията, по повод казаното от премиера, че БСП иска оставката му, защото завижда. “Питам го: протестиращите пенсионери и те ли завиждат? А полицаите, които всеки ден протестират в някой град, а майките на деца с увреждания и те ли са завистливи хора”, каза Нинова и продължи - учените от БАН пък за какво ли му завиждат- сигурно за научните титли? Не завистта, а отчаянието води тези хора”, заяви лидерът на БСП. Тя припомни, че в първото правителство на Борисов хора са се самозапалвали. “Дано никога не се стига дотам. Ние говорим от името на хората в парламента и по площадите. Той от чие име говори? Гласувалите за ГЕРБ упълномощиха ли го да забрани новите лекарства за болните от рак? Сега се сетил да променя решението за мораториума”, каза още Нинова. Тя бе категорична, че правителството носи отговорност за него. “Проблемът е, че депутатите на ГЕРБ изобщо не се замислят. Щом Борисов е казал, те козируват и изпълняват. Само че той и този път си изми ръцете с тях. За да спаси себе си, за пореден път ги унизи и ги хвърли на народния гняв”, заяви лидерът на БСП.\n                    ", "date": "2017.12.16", "title": "Нинова: Не завистта, а отчаянието ще свали Борисов"}
{"url": "http://www.monitor.bg/a/view/79509-%D0%91%D0%B0%D0%BD%D1%81%D0%BA%D0%BE-%D0%BE%D1%82%D0%BA%D1%80%D0%B8%D0%B2%D0%B0-%D1%81%D0%BA%D0%B8%D1%81%D0%B5%D0%B7%D0%BE%D0%BD%D0%B0/", "text": "\n                    Десетки хиляди туристи и любители на белите спортове пристигнаха в Банско за официалното откриване на зимния сезон, съобщи БНР. Какви изненади са подготвили домакините и има ли сняг в планината?\n\nПовече от половината писти във високата част на ски зоната са обработени,обезопасени и подготвени за скиорите. От десет часа започват записванията на желаещите да участват в играта \"Влез в отбора на звездите\". Тази година това са ски легендите Марк Жирардели и Кристиан Гедина. Началото на атрактивното състезание е от 11.30 часа, а голямата награда е сезонна лифт карта. Очаквано най-голям ще бъде интересът към игрите \"Ловци на съкровища\" и \"Открий злато в лифта\". В снега на Бъндеришка поляна е заровен ключът на чисто нов автомобил, а в три от кабините има златни монети. И този сезон ще разчитаме на единствената кабинкова линия за качване на туристите до пистите. За да се намали чакането се въвежда ново работно време на долна станция и се увеличават възможностите за снабдяване с лифт карти, каза маркетинг директорът Иван Обрейков:\n\nПроменяме стъпаловидно работното време, когато има повече натоварване на лифта, почваме от 7.30 до 18 часа работим със съоръженията, т.е. кабинковата линия.\n\nДо 20 декември цената на дневната карта е 30 лева, а през целия сезон децата до седемгодишна възраст ще ползват съоръженията безплатно.\n                    ", "date": "2017.12.16", "title": "Банско открива ски-сезона"}
{"url": "http://www.monitor.bg/a/view/53192-%D0%91%D0%BE%D1%80%D0%B8%D1%81%D0%BE%D0%B2-%D0%B8-%D0%9A%D0%B0%D1%80%D0%B0%D0%BA%D0%B0%D1%87%D0%B0%D0%BD%D0%BE%D0%B2-%D1%81%D0%BF%D0%B5%D1%88%D0%BD%D0%BE-%D0%BF%D1%80%D0%B0%D1%82%D0%B8%D1%85%D0%B0-%D0%BE%D0%BD%D0%BA%D0%BE%D0%B1%D0%BE%D0%BB%D0%BD%D0%BE-%D0%B4%D0%B5%D1%82%D0%B5-%D0%B2-%D0%93%D0%B5%D1%80%D0%BC%D0%B0%D0%BD%D0%B8%D1%8F-%D1%81%D1%8A%D1%81-%D0%A1%D0%BF%D0%B0%D1%80%D1%82%D0%B0%D0%BD/", "text": "\n                    По заповед на министъра на отбраната Красимир Каракачанов, екипаж на самолет „Спартан“ от състава на транспортна авиационна група - Враждебна транспортира вчера вечерта, 15 декември, тежко болен пациент за провеждане на спешно лечение в Германия. Това съобщиха от пресцентъра на Министерството на отбраната.\n\nПолетът беше по маршрут София – Франкфурт – София и се извърши по молба на директора на център „Фонд за лечение на деца“. Шестнадесетгодишният пациент е с придружител и е настанен за лечение в Детската онкохематология в гр. Гисен, Германия.\n\nКомандир на екипажа е капитан Николай Георгиев, помощник - командир -майор Пламен Дончев и бордови инженер - капитан Пламен Пехливанов.\n\n16-годишното момче е с диагноза „Остра миелоидна левкимия“, с тежък рецидив на заболяването, съобщиха от пресцентъра на здравното министерство.\n\nТо е насочено за продължаване на лечението в Специализираната детска хематологична клиника в Гисен, Германия от лекуващия го екип от Клиниката за деца с онкохематологични заболявания в УМБАЛ „Царица Йоанна- ИСУЛ“, София.\n\nПоради спешното състояние на детето, за часове министър-председателят Бойко Борисов и министрите Кирил Ананиев и Красимир Каракачанов създадоха организация за транспортирането му в Германия между държавните институции, допълват от МЗ.\n\nВ момента детето е в германската детска хематологична клиника под активно лекарско наблюдение и лечение.\n\nЗа лечението в Германия детето е осигурено финансово от Център „Фонд за лечение на деца“ към Министерството на здравеопазването и от НЗОК.\n                    ", "date": "2017.12.16", "title": "Спешно пратиха онкоболно дете в Германия с военен „Спартан” "}
{"url": "http://www.monitor.bg/a/view/78067-%D0%A2%D0%BE%D0%BC%D0%B8%D1%81%D0%BB%D0%B0%D0%B2-%D0%94%D0%BE%D0%BD%D1%87%D0%B5%D0%B2-%D0%9F%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%B4%D0%B0-%D0%B2%D0%BD%D0%B8%D0%BC%D0%B0%D0%B2%D0%B0-%D1%81%D1%8A%D1%81-%D1%81%D0%B8%D0%BB%D0%BD%D0%B8%D1%82%D0%B5-%D0%B4%D1%83%D0%BC%D0%B8-%D0%BC%D0%BE%D0%B3%D0%B0%D1%82-%D0%B4%D0%B0-%D1%81%D0%B5-%D0%B2%D1%8A%D1%80%D0%BD%D0%B0%D1%82-%D0%BF%D1%80%D0%B8-%D0%BD%D0%B5%D0%B3%D0%BE/", "text": "\n                    Президентът Румен Радев се е превърнал в политик и като такъв ще го посъветвам да внимава с по-силните думи. Думите, изречени от силна политическа фигура не изчезват, те циркулират и може да се върнат при теб. Такъв коментар даде вицепремиерът Томислав Дончев по повод изказването на държавния глава по повод мораториума върху лекарствата.\n\nТой разбира, вече понатрупал опит в този занаят, че е важно управлението на надеждата – но да твърди, че се отнема надеждата, при положение намеренията са точно обратни не знам на какво се дължи, посочи Дончев.\n\nВ една европейска държава няма как нещо да се разпредели непрозрачно – или чрез обществена поръчка или с целева субсидия. Това не е пилеене на пари, както беше при десетилетия, коментира той разпределението от кабинета над 700 млн. лв. по проекти в страната преди дни.  „В неговата реплика беше противопоставянето на видове разходи. Да твърдим, че инвестициите в пътища са лоши, социалните не са. Добрата политика е микс от много политики, нито може само с пътища, нито само със социални или само със самолети”, обясни вицепремиерът.\n\nПо думите му дефект от страна на ГЕРБ е недокрай доброто обяснение на мораториума върху новите терапии. Дончев посочи, че доколкото му е известно целта е парите да се управляват по-добре и да има повече шансове за всеки, а не икономия на средства.\n\nВицепремиерът е категоричен, че вярва на преценката на здравния министър Кирил Ананиев.\n\nТой който неведнъж каза, че няма да има нито един болен, който да не получи достъп до медикамента от който има нужда, каза той.\n\nПоскъпването на водата Дончев обясни с нуждата инфраструктурата да се поддържа. „Водата в чешмите е услуга. Това не е дъждовна вода, трябва да бъде събрана, пречистена, прекарана по тръби и т.н. всичко струва пари. Все още има цели села и градове, които имат лошо водоснабдяваме и  това трябва да се финансира”, каза той.\n\nПо думите му единият начин е с европари, след това идва финансирането от данък – което по думите му не е справедливо и последният вариант - финансиране от такса, което е по-справедливо. Така ще има вода за всички, която ще е качествена.\n\nПротестът на левицата за поскъпването на водата Дончев оприличи на воден бунт, воден от Корнелия Нинова - в ролята на българската Жана Д’Арк.\n\nВотът на недоверие е легитимна парламентарна процедура, няма нищо нередно в него, нито може да ни хвърли в уплах, коментира Дончев. Фактът, че ще се проведе в началото на европредседателството ни според него е като „семеен скандал докато имаме гости.”\n\nЧужденците са виждали всичко, не си мислете, че в работеща демокрация няма протести или вот на недоверие. Корупция има във всяка държава-членка. Не се генерира, нито организира. Държавата цели борба с корупцията. По-лошото от това, че бърка в джоба на всеки, тя разваля честното състезание. Демонстрирали сме пълна жертвоготовност – разделяли сме хор, дори само набедени за корупция, обясни той.\n\nДва инвеститора проучват АЕЦ „Белене”, каза вицепремиерът. Той посочи, че решението е трудно от финансово-техническа гледна точка, а ключовият критерий е да има инвеститор, който да финансира и да търси пазарна реализация. \n\nМоже да се строи, но няма да е на принципа на „бригадирски ентусиазъм.” Подобно решение не може да се вземе бързо, категоричен беше той.\n                    ", "date": "2017.12.16", "title": "Томислав Дончев: Президентът да внимава със силните думи – могат да се върнат при него"}
{"url": "http://www.monitor.bg/a/view/397-20-%D0%B4%D0%B5%D1%86%D0%B0-%D0%BD%D0%B0-%D0%B7%D0%B0%D0%B3%D0%B8%D0%BD%D0%B0%D0%BB%D0%B8-%D0%BF%D0%BE%D0%BB%D0%B8%D1%86%D0%B0%D0%B8-%D1%81%D0%B8-%D1%80%D0%B0%D0%B7%D0%B4%D0%B5%D0%BB%D1%8F%D1%82-5-000-%D0%BB%D0%B5%D0%B2%D0%B0-%D0%B7%D0%B0-%D0%9A%D0%BE%D0%BB%D0%B5%D0%B4%D0%B0/", "text": "\n                    20 деца на загинали полицаи от Пловдив и областта ще си разделят 5 000 лева за Коледните празници. Сумата бе събрана по време на благотворителна вечер „Деца помагат на деца на загинали и починали служители от МВР в пловдивска област”, по време на която бяха продадени картини и вещи с автографи на известни личности.Картините, които бяха закупени от гостите на проявата, бяха на авторите Никола Певичаров, Станимир Видев, Стефано Поповски, както и на талантливата 12-годишна художничка Венета Павлова. Продажбите на картините надхвърлиха 1000 лева, съобщиха организаторите.С футболна топка на спортната легенда Христо Бонев и фланелка с личен автограф на двукратният олимпийски шампион по кану каяк Николай Бухалов се сдоби 14-годишният Георги Тенев, син на известен пловдивски бизнесмен, който плати за тях почти 300 лева. Проф. д-р Илия Баташки, директор на Медицински институт към МВР – София, който не успя да присъства на събитието, чрез свой представител дари 500 лв. По 200 лева дариха три фирми от Пловдив.Две талантливи пловдивски певици – Веси Бонева и Елица Лалова, подариха за търга свои албуми в комплект с големи плюшени мечета, които бяха продадени за общо 70 лева. В благотворителната инициатива се включиха представителите на различни институции в града, политици, общественици и едри предприемачи. \n\n\n                    ", "date": "2017.12.16", "title": "20 деца на загинали полицаи си разделят 5 000 лева за Коледа"}
{"url": "http://www.monitor.bg/a/view/45673-%D0%9D%D0%B0%D0%BD%D0%BA%D0%BE%D0%B2-%D1%81%D1%8A%D0%BE%D0%B1%D1%89%D0%B8-%D1%84%D0%B0%D0%BA%D1%82%D0%BE%D1%80%D0%B8%D1%82%D0%B5-%D0%B2%D0%B4%D0%B8%D0%B3%D0%B0%D1%89%D0%B8-%D1%86%D0%B5%D0%BD%D0%B0%D1%82%D0%B0-%D0%BD%D0%B0-%D0%B2%D0%BE%D0%B4%D0%B0%D1%82%D0%B0/", "text": "\n                    Два са основните фактори за поскъпването на водата. Това заяви пред Нава телевизия министърът на регионалното развитие и благоустройството Николай Нанков.\n\nНа първо място, специално в случая с Дива Слатина, имаме промяна през 2015 г., с която се въведе институтът на единната цена на водата, използвана от един и същи оператор на водата. Например, ако в Монтанско имаме различни цени на водата в градовете, сега, на база солидарния модел, имаме единна цена на територията на цялата област”, каза Нанков.\n\nКачеството на водата се подобрява, заяви Нанков. \n\n„Новите услуги като пречистване и отвеждане на мръсните води, също струват пари. Нашата основна цел е да запазим водния ресурс, да го направим по-чист и след 10-20 години той да е достъпен за българските граждани, както и в момента”, добави министър Нанков.\n\n„Качеството на услугата се мери в липса на аварии, или с намаляване на авариите. Очакваме между 15 и 45% редуциране на водозагубите в дългосрочен 15-годишен период. Но не трябва да сатанизираме ВиК дружествата, каза министърът.\n\n Периодичен мониторинг ще се прави от КЕВР, каза още Нанков. Той добави, че на третата година бизнес планът може да бъде преразгледан и променен, ако КЕВР прецени. Според министъра ако има закононарушения КЕВР също подлежи на контрол.\n                    ", "date": "2017.12.16", "title": "Нанков съобщи факторите, вдигащи цената на водата"}
{"url": "http://www.monitor.bg/a/view/3226-%D0%9F%D1%80%D0%B5%D0%B7%D0%B8%D0%B4%D0%B5%D0%BD%D1%82%D1%8A%D1%82-%D0%91%D1%8A%D0%BB%D0%B3%D0%B0%D1%80%D1%81%D0%BA%D0%B8%D1%82%D0%B5-%D0%BF%D0%BE%D0%BB%D0%B8%D1%82%D0%B8%D1%86%D0%B8-%D1%82%D1%80%D1%8F%D0%B1%D0%B2%D0%B0-%D0%B4%D0%B0-%D1%83%D0%B7%D1%80%D0%B5%D1%8F%D1%82-%D0%BD%D0%B0-%D0%BD%D1%8F%D0%BA%D0%BE%D0%B8-%D0%BD%D0%B5%D1%89%D0%B0/", "text": "\n                    \"Моята дума за 2017 година е думата \"борба\" - борба за истината, борба за справедливостта. Благодаря на всички българи, които продължават да се борят и не са капитулирали пред проблемите. За мен са важни процесите, важни са идеите, които искаме да постигнем. Ние проведохме едни честни избори, изгонихме чужди агенти от друга държава, армията със своите проблеми стана център на дебати\", каза президентът Румен Радев в обзорното предаване на \"Дарик\" \"Годината\".\n\nКаракачанов сега е принуден да решава проблеми на парче без дългасрочна визия за ясни механизми. Мисля, че отново трябва да седнем на масата и тези проблеми да бъдат решени. Следващият КСНС ще бъде на 9 януари и той ще бъде за участието на България в ролята за сигурността на Европа. Самолетите няма да бъдат обсъждани на този КСНС, каза държавният глава. \n\nБългарските политици трябва да узреят на някои неща. Видях действия, които не отговарят на нивото на държавници. Така няма как да се стигне до някакъв консенсус. България трябва да запази своята бдителност, допълни той.\n\nЗа мен казусът с мораториума на лекарствата е преди всичко морален въпрос. Говорих с много политици, експерти, лекари. Изобщо не ме интересуват фармацевтичните компании, интересуват ме гражданите. Ананиев да се вторачи в проблемите на Министерството на здравеопазването, а не в това кой протестира пред парламента. Ананиев е изключително добър бюджетар, трябва да разбере, че трябва да се пренастрои и сега са се занимава с човешки съдби. Аз ще приема всяко едно решение, стига реално да се реши този проблем. От 126-те народни представители, които отхвърлиха ветото, познавам много почтени хора. Уважавам парламента, но и хората в него трябва сами да уважават себе си, допълни президентът.\n\nВ една парламентарна република парламентът контролира правителството, а не обратното, коментира Радев. \n                    ", "date": "2017.12.16", "title": "Президентът: Българските политици трябва да узреят на някои неща"}
{"url": "http://www.monitor.bg/a/view/23838-%D0%91%D0%BE%D1%80%D0%B8%D1%81%D0%BE%D0%B2-%D0%9D%D0%B8%D0%B5-%D0%BD%D0%B0%D0%B9%D0%B4%D0%BE%D0%B1%D1%80%D0%B5-%D0%BF%D0%B0%D0%B7%D0%B8%D0%BC-%D1%88%D0%B5%D0%BD%D0%B3%D0%B5%D0%BD%D1%81%D0%BA%D0%B8%D1%82%D0%B5-%D0%B3%D1%80%D0%B0%D0%BD%D0%B8%D1%86%D0%B8/", "text": "\n                    Думите на 2017 година за мен са \"мир\" и \"Балкани\". Договорът с Македония е ключов за Балканите. Македония се намира на такова място, че засяга всички държави около себе си. 15 минути, след като със Заев подписахме договора, и Могерини, и Туск изказаха подкрепата си за него, защото всички знаят какво значи това. Положихме много усилия с колегата Заев, седнахме двамата, решихме ключовите въпроси. Сега с Ципрас и Заев работим усилено, за да решим проблема, който разделя Гърция и Скопие, каза премиерът на страната Бойко Борисов в обзорното предаване на \"Дарик\" \"Годината\". Вчера Меркел каза, че иска заради добрата ни работа да ни подпомогне. България пази най-добре шенгенските граници на Европа. Но само заедно с Турция и с Гърция може да работим добре на нашите граници. Тези над 3 милиона мигранти в Турция трябва да останат близо до родните си места, а не да тръгнат към Европа, каза още Борисов. Не съм се виждал още с Валери Симеонов, защото ме нямаше. Факт е, че 2001 година е подписан договор, който има фактически грешки. Ако има текст, в който пише, че МС одобрява втори лифт на Банско, го правим, каза в предаването на \"Дарик\" \"Годината\" премиерът на България Бойко Борисов.Аз съм за втори лифт, спазвайки закона, но да са спокойни и еколозите, без да се отреже нито един бор, ако се отреже, то да се засадят още 1 000 на тяхно място, допълни Борисов. За мен политик на годината е Томислав Дончев. Искам просто да дам своята оценка за неговата работа. Цветанов е бил много пъти, да чуе сега и Дончев, че неговата работа се забелязва, каза Борисов.Ананиев каза в парламента, ако трябва нещо допълнително да се гарантира е, че ако в 1/3 от страните има дадено лекарство, трябва да го купим и ние. Нямаме проблем с финансовото осигуряване. Вчера изпратихме \"Спартан\" да транспортира едно детенце в Германия, искам да успокоя хората, ще се погрижим за всички, ако не работи нещо добре, вкарваме го в парламента и го решаваме. Не искаме българите да се превръщаме в опитни зайци, каза Борисов.\"Искам за пореден път да уточня, че това не е мораториум. В областта на онкологията Министерството на здравеопазването ще поеме заплащането за медикаментите. Всеки, който има нужда от лечение и съответно лекарство, ще получи нужната здравна помощ. Механизмът, който създаваме, гарантира лечението на онкоболните пациенти и имат нужда от новите молекули, които не са включени в бюджета на НЗОК\", каза в пряко включване по \"Дарик\" здравният министър Кирил Ананиев.Винаги съм казвал, че не сме идеални, винаги съм казвал, че може по-добре.  България успя да обедини Балканите, успях да се преборя в същата година форматът 16+1 да е в България. Юнкер каза пред всички колеги, че България е пример как се върви към Еврозоната. Защо искат да счупят държавата? Аз се отнасям с уважение и към Нинова, и към президента и към господин Доган, защото зад тях стоят избиратели - това е демокрация, коментира премиерът. \n\n\n                    ", "date": "2017.12.16", "title": "Борисов: България успя да обедини Балканите (ОБНОВЕНА)"}
{"url": "http://www.monitor.bg/a/view/63980-%D0%9C%D0%B8%D1%82%D1%80%D0%BE%D0%BF%D0%BE%D0%BB%D0%B8%D1%82-%D0%9A%D0%B8%D0%BF%D1%80%D0%B8%D0%B0%D0%BD-%D0%B5-%D0%B3%D0%BB%D0%B0%D1%81%D1%8A%D1%82-%D0%BD%D0%B0-%D0%A1%D0%B2%D0%B5%D1%82%D0%B8%D1%8F-%D0%A1%D0%B8%D0%BD%D0%BE%D0%B4/", "text": "\n                     \n\n \n\nСтарозагорският митрополит Киприан е новия  новият официален говорител на Светия Синод, той е и духовният надзорник на отдела „Връзки с обществеността“. Решението е взето на последното за годината редовно заседание на синодалните старци, които са освободили от задълженията й досегашният шеф на „връзките“ Александра Карамихалева, но са я запазили като главен редактор на „Църковен вестник“.На нейното място е назначен протойерей Николай Георгиев, основател и учредител на \n\n\n                    ", "date": "2017.12.16", "title": "Митрополит Киприан е гласът на Светия Синод     "}
{"url": "http://www.monitor.bg/a/view/84241-%D0%9A%D1%8A%D1%80%D0%BA-%D0%94%D1%8A%D0%B3%D0%BB%D0%B0%D1%81-%D0%B5%D0%B4%D0%B8%D0%BD-%D1%88%D0%B0%D0%BC%D0%BF%D0%B8%D0%BE%D0%BD-%D0%BD%D0%B0-101/", "text": "Живее в мизерия като дете, успява да развие актьорския си потенциал с почасова работа като чистач в американската академия по драматични изкуства\n                    Над 90 филмови роли, три номинации от Американската филмова академия, „Оскар“ за цялостно творчество, 2 брака, 10 книги и мемоари и 101 години – така изглежда в цифри животът на Кърк Дъглас, който вдигна наздравица за рождения си ден преди броени дни. Поводът бе отбелязан в тесен семеен кръг, като на празненството присъстваха и не по-малко популярните син на актьора Майкъл Дъглас и неговата съпруга Катрин Зита-Джоунс.„Честит рожден ден, шампионе“, гласеше надписът на закачливата торта с боксови ръкавици, отбелязваща 101-годишнина на една от последните живи легенди от златния век на Холивуд. Чрез сладкиша роднини и близки на Дъглас отпразнуваха не само дълголетието му, но и продължителния живот на филмите, които е създал. Именно „Шампион“ носи на Кърк първата му номинация за „Оскар“. Лентата, в която знаменитият актьор скача в шортите на Мидж Кели - шампион по бокс, е и тази, която му носи международна слава само три години след дебюта му в киното със „Странната любов на Марта Айвърс“.Дъглас е сред онези знаменитости, които непременно бягат от клишето, че животът на една звезда трябва да грее на жълтите страници със сюжети, достойни за сапунен сериал.и точно на нея отдава и факта, че живее повече от век. „Смятам, че прекрасният ни брак и обсъжданията ни нощем ми помогнаха да оцелея след какви ли не предизвикателства\", категоричен е легендарният актьор. Ан Байдънс също е кадър на киноиндустрията, а дълголетието й е не по-малко впечатляващо - продуцентката ще отпразнува своя 99-и рожден ден през април догодина.Ан е втората съпруга на Дъглас, а фактът, че любовта им не е плод на хормонален дисбаланс около критическата възраст, двамата доказаха чрез подновяване на клетвите през 2004 г.„Хората често ме питат какъв здравословен живот трябва да водят, за да доживеят до преклонна възраст. Нямам подобни съвети. Смятам обаче, че има причина да сме тук и трябва да направя още добри неща в света, преди да го напусна“, сподели в свое есе Дъглас. И макар че с възрастта той усвоява мъдростта на спокойствието, животът му далеч не е лишен от динамични обрати.Кърк е син на руски емигранти (от днешен Беларус – б.а.).преди да попадне в американската армия по време на Втората световна война, в разгара на която впрочем се венчава за първата си съпруга и майка на Майкъл Дъглас – Даяна Дил. Трудното си детство той преодолява благодарение колкото на актьорския си потенциал, толкова и на амбицията си. „Дори на нашата улица, където бяха събрани може би най-бедните семейства в региона, търговецът на килими и дрипи беше в самото дъно на тази стълбица. А аз бях неговият син“, спомня си Кърк. В семейство с шест сестри той няма търпение да отлети от родното гнездо. Правото да изучава актьорско майсторство, въпреки че няма финансовата възможност, си спечелва с почасова работа като градинар и чистач в американската академия по драматични изкуства.За прочутата си роля в „Шампион“ актьорът неведнъж е споделял, че е извадил до голяма степен късмет. По същото време имал оферта за друг филм, обещаваща му тройно по-голямо заплащане. Заедно с него и ние се радваме, че не подминава образа на Мидж Кели. Причината – след него следват десетки култови кинороли във филми като „Детективска история“, „Жажда за живот“, „Смелите са самотни“ и др. През 1996 г. Дъглас бе принуден да се пенсионира като актьор заради проблеми с говора вследствие на инсулт. Въпреки това обаче играта пред камера продължава да го привлича като наркотик и напук на здравословното си състояние се поддава на изкушението за още седем заглавия, едно от които документира живота и творчеството на прочутия комик Мел Бланк. През 2003 г. пък на голям екран се появи лентата „Семейна черта“, в която освен него с участие се разписват още синовете му от Дил Джоел и Майкъл, чието първородно дете Камерън също се появява във филма. Годината 1991 ще остане завинаги в спомените на Кърк Дъглас. Преживявайки ужасяваща катастрофа с хеликоптер, при която загиват други двама мъже, той получава сериозна травма на гръбначния стълб, която лекува в продължение на години. Освен с физическата болка обаче, знаменитият актьор помни годината и като времето, в което преоткрива религията. Син на евреи, той никога не е проявявал интерес към юдаизма преди инцидента. „В продължение на години се опитвах да забравя, че съм евреин, не разбирах какво означава това“, спомня си звездата за времето преди катастрофата. Срещата отблизо със смъртта обаче го кара да погледне на вярванията, възпитавани у него още от родителите му, с други очи. Въпреки това не налага своите подновени разбирания за религията нито на децата си, нито на внуците си. Успява да убеди обаче съпругата си Ан в достойнствата на юдаизма. Продуцентката приема официално религията малко преди двамата да подновят сватбените си клетви през 2004 г. 9 години по-рано самият Дългас си организира втора церемония бар мицва. \n\n\n                    ", "date": "2017.12.16", "title": " Кърк Дъглас – един шампион на 101"}
{"url": "http://www.monitor.bg/a/view/55070-1400-%D0%B4%D0%BE%D0%BB%D0%B0%D1%80%D0%B0-%D0%BD%D0%B8-%D0%BF%D1%80%D0%B5%D0%B2%D1%80%D1%8A%D1%89%D0%B0%D1%82-%D0%B2-%D0%BF%D1%8A%D0%BB%D0%BD%D0%BE%D0%BA%D1%80%D1%8A%D0%B2%D0%BD%D0%B8-%D0%B4%D0%B6%D0%B5%D0%B4%D0%B0%D0%B8/", "text": "„Дисни“ прибра милиард и половина от мърчандайз през последната година\n                    Обещание за нов филм на всеки 12 месеца и ежегодна резервация за върха на боксофиса около Коледа чертаят феноменалния успех на мърчандайз продуктите за „Междузвездни войни“ от „Силата се пробужда“ насам. Хитрият трик, с който еуфорията около новия филм от франчайза се появява броени дни преди истеричното разграбване на магазините за зимните празници, подсигури на „Дисни“ печалби в размер на милиард и половина долара само за предходната година. Всичко това, при положение, че „Роуг Уан“, който бе единственото заглавие от поредицата през 2016 г., не е част от официалните трилогии. Пуловери, редуващи на ивици лика на Дарт Вейдър със снежинки,носят завидни приходи на продуцента-гигант, успял да превземе мащабния бизнес около филмите от Джордж Лукас. След като „Последните джедаи“ официално прекрачиха прага на сърцата ни от вчера, манията около закупуването на сувенири, дрехи и т.н., вдъхновени от галактическата сага продължава с пълна сила.Ако сте заклет фен на поредицата, то със сигурност на рафта ви със сувенири има поне една дрънкулка в стил светлинен меч или каска на щурмовак. Всеки последовател на джедаите не пропуска да посети и прожекция на „Междузвездни войни“ без наличието на тишърт с щампованото лого на франчайза, че дори и по-сериозно бойно снаряжение, взаимствано от филмите.Искате да пренесете Силата в ежедневното си облекло, но чувството за благоприличие ви пречи да се появите на улицата с метални брони, то – не се притеснявайте, мърчандайзингът на сагата ще ви помогне и тук. Срещу „скромните“ 1412 долара търговци ще ви навлекат от главата до петите като чистокръвен джедай в крак с модните трендове. Пухкаво яке с дизайн, вдъхновен от облеклото на принцеса Лея, Люк Скайуокър и Хан Соло, ще ви струва, например, 400 долара, с 1580 в повече, ако е подписано от Харисън Форд, който се пенсионира от образа си на чаровния контрабандист още в „Силата се пробужда“. Къмвлизат още боти ($695), чанта ($275), дори и лак ($22) и чорапи ($20). Ако към всичко това все пак добавим и необходимостта ни да се запасим и с лазерен меч, то общата сума скача с още 300 долара.Общо над $43 милиарда обхваща бизнесът на „Междузвездни войни“ със сувенири, играчки, DVD-та и билети от киносалоните. Дори производителите на техника протягат вече ръка към популярния франчайз. Samsung, например, вече произвежда мобилни телефони и дори прахосмукачки, взаимствани от галактическата сага.Ако се чудите какво да подарите по коледните празници на свои близки, които са закърмени със Силата, то сагата е оставила отпечатъка си върху доста подходящи предложения. Официалният сайт на „Междузвездни войни” например е посветил цяла секция с любопитни и забавни артикули. За тийнейджъра, който не отлепя носа си от екрана на телефона, можете да закупите стикери за онлайн чатове, посветени отново на сагата. От робот, който контролираме „чрез Силата” с гривна, до билети за гала пиршество в чест на „Междузвездни войни” - под подаръците прозира нечие развихрено въображение, направило ги подходящи за фенове от всякаква възраст. Преди времевдъхновени от седмия епизод на поредицата. Сред българските знаменитости, които са луди запалянковци на тема Люк Скайуокър, впрочем е певецът Любо Киров, който издигна цял храм в името на любимите си герои. От години бившият фронтмен на „Те” си колекционира фигурки, монети, сувенири - всичко е бутиково и произведено в ограничен тираж.Тази година „Последните джедаи“ допълнително засилиха интереса към франчайза на „Междузвездни войни“, като направиха щурмоваци дори от принцовете на Великобритания – Уилям и Хари. Въпреки че лицата и характерните им рижави коси не се виждат на големия екран, участието им предизвика истинска еуфория сред почитателите на космическата сага. Факт е, че двамата са застанали пред камерата на режисьора Райън Джонсън, но дали заснетата с тях сцена е включена в крайния вариант на лентата, все още гъделичка любопитството на редовия зрител. \"Не мога да потвърдя, нито да отрека\", заяви режисьорът Райън Джонсън в отговор на въпрос за \"кралското камео\". Уилям и Хари загатнаха все пак за евентуалното си присъствие във филма, като се появиха на европейската й премиера в Лондон. Половинките им – херцогинята Кейт и звездата от „Костюмари“ Мегън Маркъл, обаче не уважиха прожекцията. Вместо това принцовете се разходиха по червения килим в компанията на главните попълнения в каста на франчайза - Марк Хамил, Джон Бойега, Дейзи Ридли и Адам Драйвър. „Последните джедаи“ се очаква да е и най-доходоносният филм в боксофиса от създаването на поредицата през 1977 г. досега. Лентата ще се „пътешества“ и буквално до космоса – НАСА потвърди преди дни, че прожекция на продукцията ще бъде излъчвана и в Международната космическа станция. Поргите разбуниха духовете около темата трябва ли да има нови попълнения в света на джедаите и щурмоваците, с цел продажби и реклама. В случай, че сте единствения в компанията, който не се е уредил с билет за последния филм от космическата сага, а спомен за трейлъра нямате – поргите са очарователни пухкави същества с крила. Въпреки миловидната им визия и ококорените влажни очи, напомнящи гладно кученце, феновете не прегърнаха идеята за тях.Любимото мезе на Чубака, което в последствие той приютява, не се вписва в създадения от Джордж Лукас свят. „Мразя поргите. Изобщо не ги намирам за симпатични. Крещящо рекламни са“, изрази недоволството си фен в Туитър след излезлия през октомври тийзър. Други почитатели пък го сравниха с Джар Джар Бинкс - най-масово осмивания персонаж от култовата поредица, дебютирал през 1999 г. в „Невидима заплаха“.Членове на екипа също се присъединиха към дебата. Актьорът Джон Бойега, който скача в кожата на Фин, сравни новобранците с хлебарки, докато Марк Хамил, който върти меча на Люк Скайуокър, се обяви в тяхна защита. Все пак публиката, която присъства на световната премиера на „Междузвездни войни: Последните джедаи“, ги определи като „гушкави и приятни“ създания.Създаването на поргите обаче е ключов момент за компанията „Дисни“, която брои милиарди за закупуване на правата на „Междузвездни войни“ през 2012 г. Играчките от поредицата са най-продаваните в САЩ през 2015 и 2016 г., а новите очарователни създания са идеалния прототип за плюшена играчка под елхата. От старта на празничния сезон порги с всевъзможни размери, сред които над еднометров екземпляр, са хит сред купувачите в молове, тематични паркове и онлайн магазините. Плюшени кукли на симпатичните създания \n\n\n                    ", "date": "2017.12.16", "title": "1400 долара ни превръщат в пълнокръвни джедаи"}
{"url": "http://www.monitor.bg/a/view/74896-%D0%94%D0%B8%D0%B0%D0%BD%D0%B0-%D0%A1%D0%BF%D0%B0%D1%81%D0%BE%D0%B2%D0%B0-%D1%81%D0%B5%D0%BA%D1%81%D0%B8-%D0%B1%D1%8A%D0%BB%D0%B3%D0%B0%D1%80%D0%BA%D0%B0-%D0%B2-%D0%B0%D0%BB%D0%B1%D0%B0%D0%BD%D1%81%D0%BA%D0%B8-%D1%84%D0%B8%D0%BB%D0%BC/", "text": "Някогашната бг Мадона с главна роля в най-голямата балканска кинопродукция\n                    \n\n\n                    ", "date": "2017.12.16", "title": "Диана Спасова – секси българка в албански филм"}
{"url": "http://www.monitor.bg/a/view/3384-%D0%A1%D0%BB%D0%B0%D0%B2%D0%B0%D1%82%D0%B0-%D0%BE%D0%B1%D0%B8%D1%87%D0%B0-%D0%BA%D0%BE%D0%BC%D0%BF%D0%B0%D0%BD%D0%B8%D1%8F/", "text": "Азис плаща глобите на Катето Евро, Селена Гомес получи бъбрек от актриса\n                    \n\n\n                    ", "date": "2017.12.16", "title": "Славата обича компания "}
{"url": "http://www.monitor.bg/a/view/35503-%D0%A2%D0%BE%D0%BF-10-%D0%B4%D0%B5%D1%81%D1%82%D0%B8%D0%BD%D0%B0%D1%86%D0%B8%D0%B8-%D0%B7%D0%B0-%D0%B2%D1%81%D0%B5%D0%BA%D0%B8-%D0%B4%D0%B6%D0%BE%D0%B1/", "text": "Северната ни съседка ни кани в замъка на Дракула, в Страната на слоновете броим по 8 лв. за нощувка\n                    Онези дни от календара, отбелязани за ваканция, са най-хубавите от годината. Лепвате широка усмивка, лесно стягате багажа, но е трудно да решите за къде точно. Париж, Дубай, Рим – все чудесни локации, но струва ли си да похарчим две-три заплати, за да си щракнем селфи пред Айфеловата кула или Бурж Халифа? Истината е, че България разполага със страхотни зимни и летни курорти и дори селските тарикати, които ни таксуват с по 2 лв отгоре в сметката в кръчмата, не могат да опразнят джоба ни. Човек обаче понякога има нужда от разнообразие и „Монитор“ направи бърза справка на 10-те най-евтини дестинации, на които да оползотворим почивката си подобаващо:  Когато чуем Перу, неизбежно в съзнанието ни изниква образът на Мачу Пикчу. Архитектурният комплекс, построен от инките през 15 век, е в списъка на ЮНЕСКО. Несъмнено сте се замисляли колко хубаво би било да го посетите, без да осъзнавате, че екскурзиите до там всъщност са много изгодни. В Перу броим за нощувка между 10 и 22 лв., а за обяд и вечеря можем да се заситим с меню до 12 лв. Общественият транспорт пък варира между 0, 80 ст. и 6 лв., а ескорт с такси не надвишава 15 лв. Мачу Пикчу обаче не е единствената локация в страната, която си струва да се посети. Културите на племената Чиму, Чаван и Инка са оставили след себе си немалко исторически загадки – дворци, мавзолеи, пирамиди и множество постройки в долината Ламбаске. В пустинята Наска пък се намират както световноизвестните загадъчни рисунки, така и многобройни индиански мономенти. В превод името на държавата означава „господарите на тукашната вода“. Престоят ви тук ще ви отговори „защо“. Никарагуа граничи с два океана – Тихия и Атлантическия, а макар и на противоположни страни на територията й – сутринта можете да събирате тен по бреговете на единия, вечерта – на другия. Не е изненадващо и че държавата попада в списъка ни с най-евтини дестинации, независимо през кой сезон акостирате на терен. Цели 75 процента от населението успява да прекара деня си с по по-малко от 2 долара на ден. Като туристи, разбира се, надали искате да броите стотинките за обяда си, така че развържете кесията с една идея в повече. За едно хапване навън, например, средно ще трябва да броите по около 4 лв. Транспортът пък ще ви излезе двойно по-малко. Важна подробност е, че тук няма влакове, а ако планирате предварително екскурзията си до Никарагуа, то проследете и метеорологичните условия – при обилни валежи дори автобусите се предвижват трудно по асфалтовите трасета.Страната си заслужава и от гледна точка на историята. Ако сте сред туристите, които освен селфита колекционират и нови знания от чужда дестинация, то Никарагуа е перфектното място за вас. Най-старият град в Централна Америка се намира в Никарагуа. Нарича се Леон Виехо и е основан преди повече от 1500 години от Ернандес де Кордоба. Тук се намира и единственият в света двоен вулкан. Важна подробност, ако заминете за страната е, че тук улиците нямат имена и намирането на точен адрес ще е мисия невъзможна. Ако попаднете във Филипините, задължително споменете, че сте българи. Местните таят топли чувства към народа ни още от 2015 г., когато нашата миска Радост Тодорова подкрепи филипинката Пиа Вурцбах да вземе короната си след объркване в крайните резултати. Встрани от гостоприемството на хората, Филипините са истински оазис в списъка ни с любими туристически дестинации. Прелестни плажове и транспорт, позволяващ ви да се предвижвате измежду забележителностите само срещу около 60 стотинки, страната е задължителна отправна точка за всеки любител на горещите приключения, независимо от бюджета ви. Древна култура и страхотна природа привличат ентусиасти от цял свят, които могат да се насладят на това късче земя сред водите на Тихия океан.Препоръчваме ви да разгледате столицата Манила, но не и да отсядате там, имайки предвид гъстата населеност на района. Сред останалите градове, които не бива да пропускате докато сте в страната, е Виган. Той е добре запазен пример за испански колониален град, който оцелява непокътнат дори през Втората световна война и днес е сред обектите със значение за световното наследство, включен в списъка на ЮНЕСКО. Португалия е от страните, които предлагат безброй начини за отдих и веселба. От разходка по красивите плажове, през езда на остров Мадейра, до обиколка на дворци – там не можеш да скучаеш. Освен разнообразна, държавата е приветлива спрямо ценовия диапазон за туристи. С уютно легло за нощувка можем да се сдобием срещу сума между 15 и 35 лв, а транспорт с автобус ни излиза под 4 лв. С вкусна риба можем да се заситим в рамките на 4-5 лв, а пилешко и свинско можем да хапнем за около 15 лв. А ако се сдобиете с промоционалната карта Lisboa Card получавате безплатен вход в музеите в Лисабон, както и намаление в магазините и билетите за транспорт в града. Сред задължителните забележителности в португалската столица, които трябва да посетите, влизат Паркът на нациите, Океанариумът, кулата „Белем“ и средновековният квартал „Алфама“. Румъния е едно от най-подходящите места за туризъм за всеки българин, който иска хем да му е хубаво, хем да му е евтино. Пребиваването за ден в северната ни съседка излиза грубо от 12 до 20 лв. за нощувка, от 6 лв. в закусвалня до 10 лв в ресторант и около 2 лв. за градски транспорт. Любима дестинация на туристите в Румъния е замъкът Бран на хълма, който свързва провинциите Трансилвания и Влашко. Интересът към него е породен от легендата за граф Дракула, за когото се предполага, че е обитавал мястото. Други популярни дворци в страната са Пелеш, Пелишор и Ръшнов, на които за обиколка се спират пътешественици от цял свят. Държавата приютява и много средновековни църкви като „Успение Богородично“ в Борзещ, която датира от края на 15 век. Мнозина я описват като мост между Изтока и Запада. За нас обаче Унгария е много повече – красива страна с величествена архитектура, която всеки самоуважаващ се турист трябва да посети. Макар да няма излаз на море, страната разполага с най-голямото езеро в централна Европа – Балатон, което със своите 600 кв. км. площ ежегодно привлича плажни ентусиасти в околията си. Докато сме на тема вода – не забравяйте да преминете и през близкото езеро водата Хевиз, за което се смята, че лекува ревматизъм.Унгария е точното място за вас, ако представата ви за екскурзия ви позиционира на шезлонга с меката хавлия и по резенче краставички на очите. Страната разполага с над 450 спа центъра, като легендата гласи, че местните бани биха могли да ви помогнат при наличието на махмурлук.В същото време Унгария е и сред най-евтините дестинации, въпреки ключовото си разположение на Стария континент. С по 20 лв. за нощувка в средностатистически по удобства хотел и разноски за храна, заключаващи се в до по 5 лв. на човек, страната със сигурност попада в задължителния ни списък за ваканции през новата година. Лаос е една от древните държави в Индокитай, която се слави със своите буйна зеленина и екзотика. Тя често е наричана страната на слоновете. В азиатската държава има много запазени паметници, а чудесата на природата извират от красиви водопади и реки. Добрата новина е, че там е и напълно достъпно за туристи. За ден визита в Лаос броим между 8 и 18 лв за хотел, в зависимост дали желаем да спим в луксозно легло или дървена колиба до платото Болавен. Храната е разнообразна и по всеки джоб, като за палачинки ще олекнем с 2 лв, а за ястие с картофи и месо около 4 лв. Извънградските автобуси варират между 8 и 40 лв, което ни дава възможност да обиколим Лаос за няколко дни и почти без пари. В страната се предлагат и колелета под наем за 12 лв. на ден, като често можеш да се пазариш за по-ниска сума. Една от забележителностите там, за които задължително трябва да отделите време, е Долината на делвите в провинцията Хиенг Кхуанг. Полузаровени стотици делви лежат между хълмовете като незнаен паметник на незнайни времена. Освен че са огромни, мистерията около тях е, че са направени от материал, който не се среща по тези места. Разбира се, не пропускайте и столицата Виентян. Там е храмът Тхат Луанг, който е построен през 1566 година и представлява 35-метрова кула. Истински туристически магнит е и Патуксай - арка в центъра на града, изградена в лаоски стил по подобие на Арк де Триумф в Париж. Интересът ви ще прикове и паркът на Буда, който приютява над 200 будистки и хиндуистки статуи. Живописни плажове, прелестна природа и евтини нощувки ще ви посрещнат и в Бали. Туристическата дестинация стана особено оборотна през последните месеци, и ако се чудите как всеки пети от приятелите ви във Фейсбук може да си позволи екскурзия до там, то е време и вие да се щракнете на фона на „Острова на хилядата храма“. Престоят в хотел тук ще ви струва между 6 и 16 лв. на ден, в зависимост, разбира се, от предпочитанията ви. Ако нямате против да делите стаята си с няколко насекоми и вечер да четете книжка на романтично-мигаща светлина, то заложете на най-евтините предложения. Спестените пари пък можете да вложите в по-обилно дневно меню или транспорт към повече екзотични забележителности. Както вече споменахме, Бали е прочут като „Острова на хилядата храма“, ние обаче ви съветваме да заделите време най-много за 2-3 и през останалото време да се отдадете на релакс далеч от религиозната тематика. Сред местата, към които ви съветваме да се ориентирате, е Парка на пеперудите, например. Планини и пустини – това ви очаква, ако акостирате в ЮАР. Това е страната, която по магичен начин е успяла да осъществи симбиозата между западния свят и екзотиката на Африка. Макар голяма част от населението да живее на прага на бедността, страната е сред предпочитаните туристически локации и заради ниските цени. Нощувка в хубав хотел тук наистина ще ви коства около 40 лв., но пък отсядането в малка вила може да ви струва и до 6 лв. на човек.Сред местата, които ви съветваме да посетите, е барът Big Baobab Pub в провинцията Лимполо, където ще откриете огромен боабаб на възраст от над 6000 години. Наистина, може да ви се наложи да се редите на опашка, имайки предвид, че вътре се побират не повече от 15-20 души, но чакането определено ще си заслужава. Далеч от вкусните коктейли с приятни изгледи, посетете и Националния парк Крюгер. Той е един от най-красивите природни резервати в света, а в него ще видите животни като слонове, жирафи, носорози, маймуни, зебри, гепарди, хипопотами, газели, лъвове и африканските диви кучета. Разходете се и по улицата Вилакази в Совето, която е останала в историята като дома на двама нобелови лауреати - Дезмънд Туту и Нелсън Мандела, чиято къща днес е защитена като културно наследство и отворена за посещения като музей. Планирайте посещението си в Албания най-добре през лятото, ако не сте върл фен на ските. Температурите тогава достигат средно до 24-25 градуса по Целзий, което ще направи разходките ви из иначе планинската дестинация с една идея по-приятни. По това време на годината не е много горещо, прекалено претъпкано с хора и има доста свободни места, където можете да отседнете за по от 10 до 20 лв. на вечер. Обяд навън с компанията също няма да ви накара да ограничите менюто си до постна гарнитура и питка хляб, като преспокойно можете да се нахраните срещу около 4 лв.Часовниковата кула, площад Скендербег, джамията Етем бей и националната библиотека пък са сред задължителните ви отправни точки в столицата на Албания – Тирана. Това е вашето място и ако сте фен на нощния живот. В случай, че имате афинитет към архитектурата, посетете град Берат, а ако развлеченията ви обикновено се простират в сферата на историята, то стигнете и до Каменния град – Гирокастра в близост до гръцката граница. \n\n\n                    ", "date": "2017.12.16", "title": "Топ 10 дестинации за всеки джоб"}
{"url": "http://www.monitor.bg/a/view/52087-%D0%9A%D0%B8%D0%BD%D0%BE%D1%82%D0%BE-%D0%B8-%D0%9D%D0%B8%D0%BA%D0%BE%D0%BB%D0%B5%D1%82%D0%B0-%D0%B2-%D1%80%D0%B5%D0%B6%D0%B8%D0%BC-%D0%9F%D1%80%D0%B8%D0%B2%D0%BB%D0%B8%D1%87%D0%B0%D0%BD%D0%B5/", "text": " Башар Рахал покани Лозанова за секси майка на тийнейджър в новия си филм\n                    „Защото провалът е опция, но страхът не“, отсича Яна Маринова на финала на трейлъра на „Привличане“. Официалната му премиера бе преди броени дни и между шпагатите на дансинга и хормоналните престрелки в кулоарите на една частна гимназия се промъкна щедрото деколте на Николета Лозанова. Най-коментираната футболна съпруга в републиката се появява на абитуриентски бал като на фотосесия за Vogue на стълбите на музея Метрополитън в Ню Йорк – с развети от вентилатор коси, поглед, който разкопчава ципове от разстояние, и походка на газела, готвеща се за скок. Дотук нищо ново, ще си кажете вие, и ще предположите, че Николета най-вероятно е избрала да изиграе себе си – звездният й статус я превръща в желан гост за всяко събитие, а в гимназиалния контекст би могла да дръпне и някоя мотивираща реч на тема „В какво се превръщат мечтите на едно момиче и без да опитва късмета си на еротичен конкурс“. Сценаристите обаче забиват първото пиронче в ковчега на клишето, поставяйки плеймейтката в кожата насекси мамче на тийнейджърЛозанова разваля идилията на група момчета с въпроса „Цеци?“, а едно от наперените същества с бял смокинг, папионка и очилца отвръща видимо шокирано с „Мамо?“. В деня, в който участието на Николета в комедийната драма бе обявено, във Фейсбук зажужаха дежурните въпроси от типа на „Толкова ли нямаше кадърна актриса, та взехте Николета?“ и „Какъв потенциал има тя, освен да се разголва пред камера?“. Продуцентите с търпелива усмивчица тушираха скептицизма с твърдението: „Както актьорите биват наемани за модели, така и обратното се случва доста често. Важен е крайният резултат. Николета има с какво да изненада зрителите – например с изключителното си чувство за самоирония.“Потърсена задетайли около персонажаси Николета сподели за „Монитор“: „Не мога да издавам подробности до датата на премиерата, която чакам с нетърпение. Ще ти кажа само, че работата по „Привличане“ за мен беше страхотно преживяване. Не съм професионалист, но всички се държаха с мен като с равна и ме предразположиха чудесно към игра. Заснехме сцената ми много бързо. По време на снимките усещах позитивния заряд на целия екип. Огромни благодарности към Башар Рахал за поканата!“. И докато в социалните мрежи вече текат залози дали секссимволът ще дърпа ушите на екранния си син заради гаф, или ще завърти главата на някой от учителите в ритъма на широко застъпената в сценария салса, ние ви предлагаме лек разбор на сюжета.Сюжетът на „Привличане“ се фокусира върху опитите на група тийнейджъри да се изкачат на върха на хранителната верига в частно училище. В епицентъра на гимназиалните сблъсъци ще попадне Диана (Луиза Григорова), чийто екранен баща е Башар Рахал. „Тя е сред най-сериозните претенденти за кралица на интригите, която няма да се поколебае да хвърли камък нито срещу класната си Лора Ангелова, нито да подлее вода на най-добрата си приятелка Соня (Радина Боршош). Чувстваща се неуязвима от факта, че баща й е основен спонсор на училището, Диана стига до крайност, в която губи самата себе си“, обясняват от екипа на продукцията, режисирана от Мартин Макариев.Яна Маринова ще видим като учител по история и бивша шампионка по състезателни танци. Героинята й Лора ще мери сили за директорския пост с настоящия титуляр на гимназията Ирена Великова (Койна Русева). Като оръжие в манипулативните спречквания помежду им ще послужи учителят по музика Калин Соколов, в чийто джинси ще се намъкне Александър Сано.„Привличане” бележи дебюта на Маринова като продуцент в съдружие с Башар Рахал. „Дали сме всичко от себе си за този проект, това е наше общо дете, както се шегуваме”, разкриват двамата. За ролята си на салса богиня Яна работи с хореографа Атанас Месечков, когото по-паметливите зрители помнят от Dancing Stars, Димитър Лазаров от „Салса де фуего“ и Пламен Андреев-Пачо. „Привличане“ разглежда отношенията учители-ученици и родители-ученици, а привличането е към всичко – до амбицията да преследваш целта си“, каза за „Монитор“ Яна. В случая тя отново скача в кожата на възпитател. „Един от основните въпроси, вълнуващи тийнейджърите във филма, е как ще бъдат приети от околните и с това са свързани основните им страхове. Тук учителят има голяма роля с примера, който дава“, добавя Маринова. Филмът тръгва по кината от 23 февруари.След като напусна „Папараци“ в края на лятото Николета обяви, че й предстои доста „епично и рейтингово завръщане“ на екран. Последователите й в социалните мрежи моментално предположиха, че е продала личното си пространство на „ВИП Брадър“ и ще прибере хонорар не по-малък от този на Памела Андерсън за участието й през 2012 г. Тогава американският еротичен модел взе над 500 000 лв. Николета показа качества на добър стратег и не побърза да скочи в лагера на конкуренцията, още повече, че в договора й с Иван и Андрей като продуценти имаше клауза за ексклузивитет на лицата. Казано накратко – трансферът й в праймтайма на Нова щеше да й коства солидна неустойка. Преди да стигне до голям екран с „Привличане“, Николета се снима предимно в клипове на изпълнители от калибъра на Азис, Индира Радич и гръцкия Джъстин Бийбър – Стан. Естествено тук изключваме десетките рекламни кампании, в които Лозанова е дала лице назаем, защото в тях основното актьорско предизвикателство е тип „да останеш красива и мълчалива“.\n\n\n                    ", "date": "2017.12.16", "title": "Киното и Николета в режим „Привличане“"}
{"url": "http://www.monitor.bg/a/view/65720-%D0%9A%D0%BE%D0%BB%D0%B0-%D1%81%D1%8A%D1%81-%D0%B7%D0%B0%D0%BA%D0%BB%D0%B0%D0%BD%D0%B8-%D0%BF%D1%80%D0%B0%D1%81%D0%B5%D1%82%D0%B0-%D1%83%D0%B1%D0%B8-%D1%87%D0%BE%D0%B2%D0%B5%D0%BA-%D0%BA%D1%80%D0%B0%D0%B9-%D0%A1%D1%82%D0%B0%D1%80%D0%B0-%D0%97%D0%B0%D0%B3%D0%BE%D1%80%D0%B0/", "text": "\n                     \n\n \n\nЛек автомобил „Фолксваген“ с ремарке, в което е имало заклани прасета стана причина за поредната тежка катастрофа край Стара Загора при която загина един човек, а четирима са настанени в болницата.\n\nИнцидентът е станал  около 9,00 часа в събота по пътя от Стара Загора за Раднево, който е в ремонт и скоростта за движение е ограничена до 40 км /час. Колата с ремаркето е навлязла в лентата за насрещно движение и се е сблъскала челно с лек автомобил „Форд“, чийто 54-годишен водач е загинал на място.\n\nТежко ранена, с опасност е возещата се при него жена, тя е откарана в реанимацията на старозагорската УМБАЛ „Проф. д-р Стоян Киркович“. С различни по степен наранявания за още трима души , които са настанени в клиниката по неврохирургия.\n\nСпоред представителите на КАТ-Пътна полиция водачът на фолксвагена е предприел опасно изпреварване въпреки ограничението за скоростта и поставените в района ясно видими знаци. Виновникът е бил тестван с дрегер преди да бъде качен на линейката, нямало данни за алкохол.\n\n43 са вече загиналите при катастрофи по пътищата на Старозагорска област от началото на годината, ден по-рано загина 65-годишен мъж от Казанлък, чийто автомобил „Рено“ се вряза челно в товарен „Ман“, превозващ сухи строителни смеси.\n                    ", "date": "2017.12.16", "title": "Кола със заклани прасета уби човек край Стара Загора   "}
{"url": "http://www.monitor.bg/a/view/19184-%D0%A1%D1%82%D1%80%D0%BE%D0%B8%D1%82%D0%B5%D0%BB-%D0%BE%D1%82-%D0%97%D0%BC%D0%B5%D0%B9%D0%BE%D0%B2%D0%BE-%D1%81%D1%82%D0%B0%D0%BD%D0%B0-%D1%86%D0%B0%D1%80-%D0%BD%D0%B0-%D0%BF%D0%B5%D0%BB%D0%B8%D0%BD%D0%B0/", "text": "\n                      Собственик на строителна фирма и притежател на 15 декара лозе стана единадесетият носител на титлата Цар на пелина в меката на сладко-горчивия еликсир, старозагорското село Змейово.Валентин Вълев, който от 10 години  прави пелин влезе в единоборство с още 18 местни майстори, тричленното жури с председател мениджърът на винарската изба „Александра Естейт“ Светлана Славова единодушно му присъди победата. Короната и грамотата тази година вървяха заедно с 200-летрова дъбова бъчва, в която победителят да наложи напитката от следващата си реколта.За разлика от другите Валентин не скри , че към старото вино освен плодове добавя и 17 вида билки и на първо място подреди т.нар. „камшик“, от който пелинът му добивал характер вкус и аромат.За празника той налял 3 тона червен и  бял пелин, както и розе за ценители. Втори остана бившият два мандата кмет на Змейово Николай Пеев, автор на закачливи шаржове и весели стихове за лудориите на местната напитка.Настоящият кмет Стоян Трифонов се отказа от надпреварата за да не дава „храна“ на слухове за близки връзки с журито, но пък отвори буре за почерпка на придошлите гости от близо и далеч.По петарка вървеше литъра от змейовския еликсир, производителите са категорични , че запасите им ще стигнат до края на януарските празници. Повечето от закупилите се добавиха към бутилките и по някое килце домашна луканка, бабек и други вкусотии.Историята разказва, че за пръв път в Змеийово се е произвел пелин през далечната 1919-а година, питието наложил тогава първомайстора Стоян Христов Найденов, който продължил традицията чак до смъртта си през 1968-а.Според познавачите тайната на произвеждания в някогашното село Дервент насред Средна гора пелин била, че гроздето вирее на 420 метра надморска височина, а околните гори и поляни са пълни с билки, които придават невероятният му аромат. \nТукашните майстори настояват, че по три неща се разпознавала стоката им:сладяла на небцето, горчала на гърлото и и парела на стомаха. Задължително към глътките пелин се прибавяли хапки от тънки мезета-прясна сланинка с кожичката, цвръкнати на жар наденици и крехки свински ребърца с много подправки.За да бъде фестът още по шарен самодейци от змейовското  читалище „Пробуда 1928 г.“ и техни колеги от околните селища часове наред пяха и танцуваха на импровизираната сцена, а навлекли хайдушки премени активисти от дружествата „Традиция“и „Поп Минчо Кънчев“  обарутиха небето с изстрели от  евзалия пушки и барабанлии пищови. \n\n\n                    ", "date": "2017.12.16", "title": "Строител от Змейово стана цар на пелина (СНИМКИ)"}
{"url": "http://www.monitor.bg/a/view/21974-%D0%9E%D1%81%D1%82%D0%B0%D0%B2%D0%B8%D1%85%D0%B0-%D0%B2-%D0%B0%D1%80%D0%B5%D1%81%D1%82%D0%B0-%D1%83%D1%87%D0%B5%D0%BD%D0%B8%D1%86%D0%B8-%D1%81%D1%82%D1%80%D0%B5%D0%BB%D1%8F%D0%BB%D0%B8-%D0%BF%D0%BE-%D1%82%D0%B0%D0%BA%D1%81%D0%B8%D0%BC%D0%B5%D1%82%D1%80%D0%BE%D0%B2-%D1%88%D0%BE%D1%84%D1%8C%D0%BE%D1%80/", "text": "\n                     \n\nПостоянни мерки „задържане под стража“ постанови състав на ямболския окръжен съд спрямо 18-годишния Симеон Димитров и 14-годишният Костадин Стоянов, които бяха задържани по обвинение за въоръжен грабеж и опит да убия 31-годишният Апостол Илиев. Тежкият инцидент стана към 21,00 часа на 11 декември край село Дражево, където двамата ученици  от спортното училище „Пиер дьо Кубертен“ в Ямбол направили опит да застрелят с въздушна пушка /преработена в бойна и газов пистолет повикан от тях по телефона таксиметров водач.\n\nОпитът е останал недовършен, раненият    в гърба мъж успял да избяга с автомобила , тийнейджърите били арестувани на бензиностанция по автомагистрала „Тракия“ след като потърсили за помощ треньора си по бокс и той звъннал на телефон 112.\n\nПри обиска в дрехите на 12-токласника Симеон Димитров е бил намерен самолетен билет за полет до Лондон, където живеела майка му.\n\nМомчето е шампион по бокс и отскоро е включен в състава на националния ни юношески отбор. 14-годишният Костадин е осмокласник, извънбрачно дете е и е отгледан е от родителите на майка си Марина в боляровското село Ружица.\n\nПреди две години Марина също заминала за Англия. Предполага се че нападението над таксиметровия шофьор е било организирано за да бъдат набавени средства хлапакът да си купи билет до Острова.\n\nДвете момчета нямат до сега криминални прояви, не са употребявали дрога, а успехът на Симеон е отличен.Според наблюдаващия досъдебното производство прокурор Димитринка Георгиева има опасност ако останат извън ареста те са извършат ново престъпление или да се укрият.Двамата тийнейджъри ще могат да обжалват определението за постоянната мярка през седмицата пред Апелативния съд – Бургас.\n\n \n                    ", "date": "2017.12.16", "title": "Оставиха в ареста ученици, стреляли по таксиметров шофьор  "}
