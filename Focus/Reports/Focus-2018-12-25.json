{"url": "http://www.focus-news.net/news/2018/12/25/2605661/pazardzhik-obshtina-panagyurishte-organizira-praznika-panagyurska-koledna-nazdravitsa.html", "text": "За седма поредна година Община Панагюрище организира празника „Панагюрска коледна наздравица“, съобщиха от  общинска администрация . Събитието ще се проведе на 26 януари от 11.00 часа на площад \"20-ти април\". За доброто настроение на жителите и гостите на Панагюрище ще се погрижат народните певици Мария и Магдалена Филатови. И тази година Община Панагюрище е подготвила изненади – 365 коледни кравайчета и колaчета, дрянови сурвачки, греяно вино и ошав. За малчуганите, фирма ЕТ „Краси – Красимир Йосков“ ще осигури панагюрски тутманик, баница, зелник, тиквеник и вкусни понички. Кулинарни изкушения ще забърка майстор-готвачът Ангел Ангелов – Панагюрска луканка на скара и традиционното българско ястие – свинско месо с праз лук, приготвено в най-големия български тиган „Юнашки тиган“.", "date": "2018.12.25", "title": "Пазарджик: Община Панагюрище организира празника „Панагюрска коледна наздравица“"}
{"url": "http://www.focus-news.net/news/2018/12/25/2605660/", "text": "Футбол: Байерн Мюнхен иска Шаби Алонсо да се завърне като част от треньорския екип. Самият Алонсо в момента се подготвя за треньорска кариера. Според президента на Байерн Мюнхен Карл-Хайнц Румениге Шаби Алонсо би бил страхотен старши треньор, защото притежава естествен авторитет, имал е много добри треньори и владее няколко езика . \r\nПо време на своя престой в Байерн Алонсо е изиграл 79 мача и е вкарал пет гола.", "date": "2018.12.25", "title": "Спорт: Байерн Мюнхен иска Шаби Алонсо да се завърне като част от треньорския екип"}
{"url": "http://www.focus-news.net/news/2018/12/25/2605688/tass-putin-parizhkoto-sporazumenie-za-klimata-ne-zastrashava-rusiya.html", "text": "Понастоящем руският президент Владимир Путин не вижда заплахи за индустриалното развитие на Русия заради прилагането на Парижкото споразумение за климата. Това заяви той на срещата си с лидера на „Справедлива Русия“ Сергей Миронов, съобщава агенция  TACC . \r\nПо време на разговора депутатът връчи писмо на държавния глава, в което изразява опасенията относно въздействието на Парижкото споразумение. Според Миронов, в тази сфера Русия може да бъде в положение, в което ще бъде принудена да намали производството на газ и петрол. „Струва ми се, че доктрината за климата на Руската федерация и като цяло нашата част от Парижкото споразумение трябва да се разглеждат от гледна точка на националната сигурност на Русия“, заяви Миронов. \r\n„Мисля, че такива заплахи не съществуват за нашата страна“, каза Путин. \r\nПрезидентът изрази надежда за конструктивната работа на изпълнителната власт с фракцията „Справедлива Русия” през 2019 г. и благодари на Миронов за работата му през изминалата година. Превод и редакция : Калоян Пенков", "date": "2018.12.25", "title": "ТАСС: Путин: Парижкото споразумение за климата не застрашава Русия"}
{"url": "http://www.focus-news.net/news/2018/12/25/2605666/siyka-surkova-kmet-moleben-sreshtu-pozhari-shte-bade-otsluzhen-v-momchilovtsi-ot-arhimandrit-visarion-na-30-dekemvri.html", "text": "Молебен срещу пожари ще бъде отслужен в Момчиловци от архимандрит Висарион на 30 декември. Това каза за  Радио „Фокус“ – Смолян  кметът на селото Сийка Суркова. „За четири години в Момчиловци има четири големи пожара, които оставиха семейства без покрив над главите им. Населението на Момчиловци реши и кметството се зае с организация на курбан и молебен срещу пожарите в селото. Последният пожар избухна на 10 ноември. Хубавото е, че пострадалите вече имат покрив, дограмата на третия най-пострадал етаж също е монтирана. Предстои ремонт на третия етаж и на останалите, които са наводнени, но пък единият от тях вече се обитава и хората са прибрани в къщата си“, припомни Суркова. Тя отбеляза, че заради зачестилите нещастия от това естество на 30 декември архимандрит Висарион ще отслужи божествена света литургия в Момчиловци, след което ще отслужи молебен заедно с местния свещеник отец Николай Рангелов и духовници от региона. \"С молебена населението на родопското село ще се помолят подобни инциденти повече да не се случват. Малко след това ще започне и раздаването на курбана, в който са се включили със средства жителите на Момчиловци, тъй като наред с помощите за пострадалите семейства в дарителски кутии се събираха и средства за курбана\", допълни Суркова. Тя изрази надежда, повече хора да научат за това и да излязат на площада, където ще се раздава курбанът и да присъстват на молебена в църквата. \r\n„Освен че ще молим милост от Бога за нещастията, които ни сполетяват през последните години, на 30 декември жителите на Момчиловци ще изпратят 2018 година и ще посрещнат новата 2019 г. Тогава заедно с бизнеса и читалището в селото сме подготвили програма, в която ще участват Дядо Коледа и Снежанка с подаръци за малки и големи. Ще има много добро настроение и изненади и каня всички жители и гости на Момчиловци на 30 декември от 17:00 часа на площада в селото, за да се забавляваме заедно“, каза още Сийка Суркова. \r\nНели ГЕРГЬОВСКА", "date": "2018.12.25", "title": "Сийка Суркова, кмет: Молебен срещу пожари ще бъде отслужен в Момчиловци от архимандрит Висарион на 30 декември"}
{"url": "http://www.focus-news.net/news/2018/12/25/2605662/stanislava-popovska-regionalna-sluzhba-po-zaetostta-blagoevgrad-1-131-dushi-sa-zapochnali-rabota-prez-oktomvri-v-oblastta.html", "text": "1 131 души са започнали работа през юни в област Благоевград. Това каза пред  Радио „Фокус“ - Пирин  Станислава Поповска, директор на „Регионална служба по заетостта“ - Благоевград. По думите ѝ от тях 761 души са започнали работа с посредничеството на бюрата по труда по места. Тя допълни, че на заявените 1 060 свободни места на първичния трудов  пазар, от които 898 са заявени работни места от работодатели от частния сектор, трудовите посредници са осигурили заетост на 557 лица. „Най-много са заявени работни места от сектор преработваща промишленост - 367, в сектор хотелиерство и ресторантьорство - 350; в сектор ремонт на автомобили и мотоциклети - 156 работни места, в сектор операции с недвижими имоти през месеца - 50 работни места, в сектор строителство са заявени 29 работни места и др.“, каза Поповска. По думите ѝ през месец октомври на територията на областта по различните програми и мерки за заетост, съгласно Националния план за действие по заетостта, са работили 1 239 души, като от тях 609 са били по програми, а 630 – по мерки за заетост и обучение. \r\nЛора КАЛЧЕВА", "date": "2018.12.25", "title": "Станислава Поповска, „Регионална служба по заетостта“ - Благоевград: 1 131 души са започнали работа през октомври в областта"}
{"url": "http://www.focus-news.net/news/2018/12/25/2605665/varna-malkata-rusalka-lukcho-mecho-puh-i-kotarakat-v-chizmi-shte-radvat-nay-mladata-teatralna-publika-prez-2019-g.html", "text": "Любими герои на децата ще оживеят отново на сцената на Държавния куклен театър във Варна през 2019 година. Сред заглавията, на които най-младата публика ще може да се наслади са „Лукчо“, „Мечо Пух“ и „Котаракът в чизми“. Това каза за  Радио „Фокус“ – Варна  директорът на Кукления театър в града Вера Стойкова. По думите й през следващата година децата отново ще могат да се срещнат с „Малката русалка“, която за известно време не е била част от репертоара на театъра по технически причини. През пролетта, на сцената в пълния си блясък ще се появи още една постановка за най-малките-по приказката на Ханс Кристиян Андерсен „Палечка“. „Вълкът и седемте козлета“ също е на път. Има с какво да изненадаме нашите най-малки зрители“, каза още Вера Стойкова. „Репетиции на постановката „Последният лисугер“ по Станислав Мрожек започват от януари в Държавния куклен театър. Тя е на режисьора проф. Пламен Марков“, каза още Стойкова. По думите й постановката наистина ще изненада възрастната публика приятно. В нея се използват големи кукли, което според нея е интересно режисьорско решение. Сценограф е талантливата Мира Каланова. „През 2019 година без съмнение ще очакваме и нова творба от големия режисьор Теди Москов“, каза още Вера Стойкова. \r\nДиана СТОЕВА", "date": "2018.12.25", "title": "Варна: „Малката русалка“, „Лукчо“, „Мечо Пух“ и „Котаракът в чизми“ ще радват най-младата театрална публика през 2019 г."}
{"url": "http://www.focus-news.net/news/2018/12/25/2605664/inzh-petko-dragnev-upravitel-na-op-burgasbus-ot-31-vi-dekemvri-do-0200-chasa-na-1-vi-yanuari-shte-patuvat-dopalnitelni-avtobusni-linii.html", "text": "От 23.00 часа на 31-ви декември до 02.00 часа на 1-ви януари ще пътуват допълнителни автобусни линии. Това каза за  Радио „Фокус” – Бургас  инж. Петко Драгнев, управител на Общинско предприятие „Бургасбус”. Под думите му в тези часове ще пътуват бързите линии Б1 и Б2 на кръгъл час и ще бъдат безплатно, както всяка година, за да могат празнуващите от центъра на града да се приберат по домовете си. „Всички междуселищни линии през дните на Коледните и Новогодишни празници ще обслужват по установените разписания за съботни и празнични дни“, каза още Драгнев. Според него точното разписание на автобусите и работното време на билетните центрове е описано в сайта на „Бургасбус“. \r\nДеница ДИМИТРОВА", "date": "2018.12.25", "title": "Инж. Петко Драгнев, управител на ОП „Бургасбус”: От 31-ви декември до 02.00 часа на 1-ви януари ще пътуват допълнителни автобусни линии"}
{"url": "http://www.focus-news.net/news/2018/12/25/2605669/petar-demerdzhiev-direktor-na-firma-za-avtobusni-prevozi-prez-poslednite-5-godini-ne-e-imalo-nuzhda-ot-dopalnitelni-avtobusi-po-praznitsite.html", "text": "През последните 5 години не е имало нужда от допълнителни автобуси по празниците. Това каза за  Радио „Фокус“ - Пирин  Петър Демерджиев, директор на фирма за автобусни превози в Благоевград. Той допълни, че според него и тази година няма да има нужда от допълнителни автобусни превози, но въпреки това ще имат готовност, ако има голям наплив от страна на гражданите, да пуснат такива. Демерджиев добави още, че до този момент почти няма предварително резервирани билети за пътувания по празниците, както и че това по принцип е изключително рядко явление. По думите му най-често резервациите за билети са за Пловдив. \r\nНатали СТЕФАНОВА", "date": "2018.12.25", "title": "Петър Демерджиев, директор на фирма за автобусни превози: През последните 5 години не е имало нужда от допълнителни автобуси по празниците"}
{"url": "http://www.focus-news.net/news/2018/12/25/2605672/tass-moldovskiyat-prezident-izrazi-podkrepata-si-za-mirotvortsite-ot-ruskata-federatsiya-v-pridnestrovieto.html", "text": "Президентът на Молдова Игор Додон не е съгласен с правителството на страната, което призовава за изтегляне на руските миротворци в Приднестровието, съобщава агенция  TACC . \r\n„Те потвърдиха важността от запазването на настоящата мироопазваща операция като фактор за поддържане на стабилност и спокойствие в зоната за сигурност. В същото време те отбелязаха, че тази година имаше определени предизвикателства в тази посока, но с със съвместни усилия бяха преодолени без сериозни усложнения“, написа той в социалната мрежа Facebook. \r\nПравителството на Молдова, предлага замяната на руските мироопазващи сили с група цивилни наблюдатели съгласно международен мандат. Властите в Приднестровието са категорично против, тъй като смятат руските военни за гарант за мира. Превод и редакция : Калоян Пенков", "date": "2018.12.25", "title": "ТАСС: Молдовският президент изрази подкрепата си за миротворците от Руската федерация в Приднестровието"}
{"url": "http://www.focus-news.net/news/2018/12/25/2605670/ria-novosti-putin-i-lukashenko-se-razbraha-da-provedat-oshte-edna-sreshta-do-2019-g.html", "text": "Президентите на Беларус и Русия, Александър Лукашенко и Владимир Путин, се разбраха да проведат още една среща до края на годината за взимания на решения, „които не търпят отлагане“, съобщава  РИА Новости , позовавайки се на информация на държавната телевизия „Беларус 1“. \r\n„Държавните ръководители се договориха да проведат още една среща преди новата година, на която да вземат решения, които не търпят отлагане. На първо място, това се дължи на желанието на руския президент да се задълбае в същността на проблемите, за да се намерят начини за тяхното решаване. Датата на заседанието ще бъде договорена допълнително, като се вземат предвид графиците на държавните глави“, предава държавната телевизия. Превод и редакция : Калоян Пенков", "date": "2018.12.25", "title": "РИА Новости: Путин и Лукашенко се разбраха да проведат още една среща до 2019 г."}
{"url": "http://www.focus-news.net/news/2018/12/25/2605668/plovdiv-dobrovoltsi-na-bchk-shte-podnesat-podaratsi-na-detsata-ot-dve-bolnichni-zavedeniya-na-27-i-28-dekemvri.html", "text": "Доброволци на Българския младежки Червен кръст ще поднесат подаръци на децата от две болнични заведения в Пловдив на 27 и 28 декември. Това съобщиха за  Радио „Фокус“ – Пловдив  от Областния съвет на БЧК-Пловдив. С подаръците доброволците ще зарадват тези, които са в болничните заведения по време на празниците. В 10.00 часа на 27 декември младежите ще посетят децата в Детската клиника при УМБАЛ „Св. Георги“ , а на 28 декември – в Клиниката по детска хирургия към лечебното заведение. Всяка година Български младежки Червен кръст – Пловдив организира традиционната си коледна кампания „Кутии на приятелството“. В рамките на кампанията ученици от различни пловдивски училища имат възможност да дарят нови играчки, книжки и лакомства, опаковани и надписани с послания от тях, които след това да достигнат до децата, принудени да прекарат коледно-новогодишните празници в болничните заведения на града. \r\nТони МИХАЙЛОВ", "date": "2018.12.25", "title": "Пловдив: Доброволци на БЧК ще поднесат подаръци на децата от две болнични заведения на 27 и 28 декември"}
{"url": "http://www.focus-news.net/news/2018/12/25/2605663/korea-herald-saveta-za-sigurnost-na-oon-osvobodi-ot-sanktsii-tseremoniyata-po-prouchvane-na-vazmozhnostta-za-mezhdukoreyski-zhp-vrazki.html", "text": "Съветът за сигурност на Обединените нации се съгласи да освободи церемонията по поставяне на началото на проучване за междукорейските пътни и железопътни проекти от санкциите, съобщава англоезичното издание  Korea Herald . \r\nПреговорите с Комитета  по санкциите срещу Северна Корея бяха завършени във вторник в Ню Йорк, съобщи агенция Йонхап, цитирайки неназован служител на Министерството на външните работи на Южна Корея. \r\nПо-рано този месец двете Кореи се споразумяха да проведат първата церемония в сряда, като част от съвместните усилия за изпълнение на споразумение, постигнато от техните лидери на третата среща на върха, проведена в Пхенян през септември. Церемонията ще се проведе в гара Панмун в северния граничен град Кесон, където ще присъстват служители от Корея и няколко чуждестранни служители. \r\nНякои от материалите, необходими за събитието, като сценично оборудване, бяха транспортирани на север около 8:30 часа през западния път, свързващ Корейския полуостров, се казва в отделен медиен доклад. \r\nВъпреки че самата церемония не е подложена на санкции, чат от материалите и южнокорейският локомотив, който влиза в Северна Корея, се нуждаеха от разрешение, казаха наблюдатели.  Юлиян Марков", "date": "2018.12.25", "title": "Korea Herald: Съвета за сигурност на ООН освободи от санкции церемонията по проучване на възможността за междукорейски жп връзки"}
{"url": "http://www.focus-news.net/news/2018/12/25/2605673/zhulieta-petkova-spetsialno-uchilishte-za-uchenitsi-s-narusheno-zrenie-varna-mnogo-ot-vazpitanitsite-na-uchilishteto-stavat-nashi-kolegi-rehabilitatori-ili-yuristi.html", "text": "Много от възпитаниците на училището стават колеги, юристи, рехабилитатори и други. Това каза в интервю за  Радио „Фокус“ – Варна  директорът на Специалното училище за ученици с нарушено зрение „Проф. д-р Иван Шишманов“ Жулиета Петкова. В момента в училището се обучават 158 ученици, разделени в 24 паралелки, обясни Жулиета Петкова. 21 са паралелките за деца с множество увреждания, и три са паралелките за деца с интелект в норма. Жулиета Петкова обясни, че децата с интелект в норма покриват държавните образователни стандарти, завършват средно образование и много от тях продължават да учат. „Само един ученик от миналогодишния випуск не записа висше образование и причините са повече финансови. Всички останали са в сферата на педагогиката, социалните дейности, рехабилитацията“, обясни още тя. Директорът разказа още, че училището има и бивш ученик, който се е записал в музикална академия в Пловдив. А най-голямата гордост за преподавателите, според Жулиета Петкова, е когато децата намерят професия, която им позволява да се развиват въпреки сензорните дефицити. „Много се радваме за това, че те се реализират и де факто започват своя работа след като приключат висшето си образование. Създават семейства, реализират се на трудовия пазар, създават кариера, което значи в крайна сметка, че ние сме си свършили работата“, каза още Жулиета Петкова. Другите ученици с допълнителни увреждания не достигат държавния образователен стандарт и се обучават по индивидуални програми, допълни тя. „Децата с допълнителни увреждания постигат своя оптимум. Освен всичките учебни дисциплини, по които се обучават, всички ученици имат и три специални учебни предмета – ориентиране, мобилно зрително подпомагане и ежедневни умения“, поясни Жулиета Петкова. В тези часове децата развиват своите умения като придвижване, приготвяне на храна, обличане на дрехите и други, допълни Жулиета Петкова. \r\nБояна АТАНАСОВА", "date": "2018.12.25", "title": "Жулиета Петкова, Специално училище за ученици с нарушено зрение – Варна: Много от възпитаниците на училището стават наши колеги, рехабилитатори или юристи"}
{"url": "http://www.focus-news.net/news/2018/12/25/2605667/tass-tramp-pravitelstvoto-na-sasht-nyama-da-zapochne-rabota-dokato-demokratite-ne-osiguryat-pari-za-stenata.html", "text": "Президентът на САЩ Доналд Тръмп заяви, че федералното правителство няма да започне работа, докато демократите в Конгреса не гласуват за отделяне на средства за строителството на стена по границата с Мексико, предава агенция  TACC . \r\n„Не мога да ви кажа кога правителството ще възобнови работа“, заяви Тръмп. „Мога да ви кажа, че то няма да започне работа, докато нямаме стена, ограда или както демократите го наричат“, добави президентът на САЩ. „Ще нарека това, както те искат, но ще бъде същото. Това е бариера срещу хора и наркотици, които влизат в страната“. \r\n„Ако нямаме тази стена, няма да възобновим работа“, заяви Доналд Тръмп. \r\nНа 20 декември Камарата на представителите включи в своя вариант на законопроекта за временното държавно финансиране 5,7 млрд. долара за изграждане на стена на границата с Мексико. Демократите в Сената обаче предупредиха, че разполагат с достатъчно гласове, за да блокират такава мащабна резолюция, която да предвижда финансирането на препятствия на границата. Превод и редакция : Калоян Пенков", "date": "2018.12.25", "title": "ТАСС: Тръмп: Правителството на САЩ няма да започне работа, докато демократите не осигурят пари за стената"}
{"url": "http://www.focus-news.net/news/2018/12/25/2605671/pazardzhik-spektakalat-chepinskiyat-zmey-na-chitalishte-sv-sv-kiril-i-metodiy-vav-velingrad-vze-nagrada-sladkopoyna-chuchuliga.html", "text": "Представителният ансамбъл за народни песни и танци ”Чепино” към ОНЧ „Св. Св Кирил и Методий – 1905” във Велинград получи престижната награда „Сладкопойна чучулига”, която се присъжда от неправителствената организация „Общество за музика и танц в Пазарджишка област” и община Пазарджик. Това съобщи за  Радио „Фокус“ – Пазарджик  Бояна Кирилова, експерт в общинската администрация в Пазарджик. „Седемнадесетата поредна церемония се проведе в Драматичния куклен театър „Константин Величков” в Пазарджик. На нея присъства и кметът на Община Велинград д-р Костадин Коев, а призът получи хореографът на спектакъла Аделина Пещерска“, уточни Кирилова. Тя припомни, че постановката „Чепинският змей” е създаден по повод 65 години от основаването на ПАНПТ „Чепино” и пресъздава в музика и танц легендата за образуването на Чепинското корито. Спектакълът е част от програмата на „Пловдив – Европейска столица на културата – 2019” и бе представен на сцената като финал на церемонията за наградите „Сладкопойна чучулига”. \r\nАлбена ЖИЛЕКОВА", "date": "2018.12.25", "title": "Пазарджик: Спектакълът „Чепинският змей” на читалище „Св. Св Кирил и Методий“ във Велинград взе награда „Сладкопойна чучулига”"}
{"url": "http://www.focus-news.net/news/2018/12/25/2605448/ria-novosti-rusiya-e-gotova-da-osiguri-dostavkite-na-gaz-za-evropa-i-bez-sporazumenie-s-ukrayna.html", "text": "Русия е готова да осигури доставки на газ по дългосрочни договори за Европа дори, ако не е възможно до декември 2019 г. да се постигне споразумение с Украйна за транзита на руското „синьо гориво“, заяви руският министър на енергетиката Александър Новак, съобщава  РИА Новости . \r\n„При всички обстоятелства ние гарантираме доставката на руски газ по дългосрочни договори, подписани от „Газпром“. В този смисъл европейските потребители ще получат необходимия обем“, заяви Новак.  Превод и редакция : Калоян Пенков", "date": "2018.12.25", "title": "РИА Новости: Русия е готова да осигури доставките на газ за Европа и без споразумение с Украйна"}
{"url": "http://www.focus-news.net/news/2018/12/25/2605447/vatreshniyat-ministar-mladen-marinov-razporedi-proverka-sled-katastrofata-s-direktora-na-gd-granichna-politsiya-obzor.html", "text": "Вътрешният министър Младен Маринов разпореди проверка по случая с катастрофата с гл. комисар Светлан Кичиков директор на ГД „Гранична полиция\". Кичиков пострада в следобедните часове на 23 декември при  пътен инцидент между джип и ТИР на 95 км на автомагистрала „Тракия“ в посока София.  Директорът на ГД „Гранична полиция“ е пътувал в джипа със семейството си. На мястото са пристигнали линейка и служители на „Пътна полиция“. Кичиков и семейството му са били транспортирани в болницата в Пазарджик за оказване на лекарска помощ, като нараняванията на жена му и децата са били повърхностни, а неговите травми в областта на главата.  След това директорът на ГД „Гранична полиция“ е преместен във Военно медицинска академия в столицата с лицеви травми без опасност за живота.  \r\nПо случая е образувано и следствено дело.", "date": "2018.12.25", "title": "Вътрешният министър Младен Маринов разпореди проверка след катастрофата с директора на ГД „Гранична полиция\" (ОБЗОР)"}
{"url": "http://www.focus-news.net/news/2018/12/25/2605446/predstoyashti-sabitiya-v-stranata-za-25-dekemvri-agentsiya-fokus.html", "text": "*** \r\nОт 20.00 часа в Народния театър „Иван Вазов“ президентът Румен Радев и съпругата му Десислава Радева ще присъстват на благотворителния спектакъл „Българската Коледа“. \r\n*** \r\nОт 09.30 часа в патриаршеската катедрала „Св. Александър Невски“  ще започне божествена света литургия. \r\n*** \r\nОт 18.00 часа в зала „България” Хорът на софийските момчета с диригент проф. д-р Адриана Благоева ще представи за 30 пореден път своя традиционен коледен концерт. \r\n*** \r\nМото-дядо Коледа“ ще зарадва по случай коледните празници  малчуганите от Центровете за деца, лишени от родителски грижи във Велико Търново. Мотористите ще започнат своята обиколка в 9.30 часа от бензиностанция в града, намираща се на бул. „България“ 41Б. Ще бъдат посетени всички социални домове за деца, лишени от родителски грижи в града. Очакванията на организаторите са в събитието да се включат мотористи от цялата страна. Те ще спрат пред сградата на Община Велико Търново около 13.00 часа.  \r\n*** \r\nОт 18.00 часа от Площад „Цар Асен I“ може да се наблюдава Аудиовизуален спектакъл „Царевград Търнов – звук и светлина“ – безплатна прожекция.  \r\n*** \r\nОт 09.00 часа в катедрален храм „Св. вмчк Димитър Солунски” ще бъде отслужена света литургия.  \r\n*** \r\nОт 22.00 часа във фоайето на Симфониета – Видин ще се състои коледно хип-хоп парти „It’s a TRAP! Christmas с Marrtom”. \r\n*** \r\nВ 09.00 часа в катедралната църква „Св. апостоли”, Врачанският митрополит Григорий ще отслужи тържествена света литургия.  \r\n*** \r\nОт 10.00 часа в НЧ „Звезда-1905“ ще се проведе посрещане на Дядо Коледа – игри и забавления за най-малките жители на село Правда. От 11.00 часа ще бъде открита Изложба на сурвакници и представяне на обичая „Коледуване“.  \r\n*** \r\nОт 15.00 часа в кв. „Калтинец“, под надслов „Коледа – надежда за утре“ ще се състои обичая коледуване.  \r\n*** \r\nВ Художествената галерия ще бъдат представени годишна изложба на Дружеството на Добричките художници – живопис, графика, скулптура, рисунка; „Сол за живите“ – изложба по стихове на Йордан Кръчмаров; постоянна експозиция.  \r\n*** \r\nВ 12.00 часа на откритата сцена пред Общината ще се състои концерт на Ансамбъл за български народни танци „Гео Милев“. \r\n*** \r\nВ 16.00 часа на откритата сцена пред Общината ще започне празничен коледен концерт на „Биг Бенд Пловдив“. \r\n*** \r\nОт 09.00 часа в катедрален храм „Св . Димитър“ ще бъде отслужена празнична света литургия. От 11.30 ч. на пл. „Цар Освободител“ ще се състои Коледно веселие с участието на Младежки танцов ансамбъл „Браво“ при НЧ „Хаджи Димитър – 1937“ и Детски фолклорен ансамбъл „Българче“ при ОУ „Христо Ботев“ и НЧ „Хаджи Димитър – 1937“. \r\n*** \r\nОт 09.30 часа в катедрален храм „Св. Николай“ ще бъде отслужена утреня и св. златоустова литургия. От 15.00 до 19.00 часа в Митрополитския дом владиката ще приема поздравления от своите епархиоти и гости, на които ще преподаде Архипастирски благослов по повод великия празник на Богорождението.   \r\n*** \r\nОт 12.00 часа ще започне фестивалът „Ямболски коледарски буенек `2018“ в Градския парк. Горещите точки, където също ще се проведе коледарски буенек ще бъдат на площадните пространства пред Народно читалище „Пробуда – 1909“ в кв. „Каргон“ (11.00 часа), пред НЧ „Зора – 1945“ в район „Баира“ (11.30 часа) и в жк. „Диана“ – пред бившия магазин „Югоагент“(13.30 часа).", "date": "2018.12.25", "title": "Предстоящи събития в страната за 25 декември (Агенция „Фокус“)"}
{"url": "http://www.focus-news.net/news/2018/12/25/2605445/pregled-na-nyakoi-ot-osnovnite-temi-v-svetovniya-pechat-agentsiya-fokus.html", "text": "Наблюдава се борсов срив на Уолстрийт след изказване на министъра на финансите Стивън Мнучин, пише американското издание  The Hill \r\nИндексът „Дау Джоунс“ се срина с повече от 400 пункта в понеделник сутринта, след като през уикенда министърът на финансите Стивън Мнучин се опита да успокои пазарите. \r\nМнучин заяви в неделя, че е говорил с ръководителите на шест големи банки - и съобщи, че те имат \"голяма ликвидност\". \r\nТой заяви също, че ще свика разговор с работната група на президента по финансовите пазари и група от ключови регулатори. \r\nНо необичайното послание може да е рикуширало, като анализаторите отбелязват, че групата, за която говори Мнучин е същата като \"екипа за защита от спада\", който се събра в разгара на финансовата криза от 2009 г. \r\nПазарите също така  са се изплашили от докладите, че президентът Тръмп иска да уволни директора на Федералния резерв Джеръм Пауъл. Този ход се разглежда като подкопаване на институционалната независимост на Федералния резерв, който е ключов елемент в финансовата система на страната. \r\nАмериканските фондови пазари в понеделник продължиха спада, който миналата седмица отбеляза най-лошата търговска седмица на борсите за десетилетие. Пазарите ще бъдат затворени във вторник за коледните празници. \r\n*** Бившият командир на силите на НАТО в Европа генерал Уесли Кларк, пенсиониран генерал от армията и бивш кандидат за президент на Демократическата партия заяви,  че съюзниците на САЩ се питат дали президентът Тръмп е бил изнудван от Турция, за да изтегли военните сили на САЩ от Сирия, пише американското електронно издание  The Washington Examiner .  \r\nВ понеделник в предаване на CNN Уесли Кларк заяви, че няма явна стратегическа логика за този ход, който критиците смятат за абдикация пред турския президент Реджеп Тайип Ердоган.  \r\n„Трябва да се питате защо е взето решението?“  - каза Кларк в понеделник. \"Хората по целия свят питат това и някои от нашите приятели и съюзници в Близкия изток питат дали Ердоган е изнудвал президента? Имало ли е някаква печалба за него ( Доналд Тръмп – бел.ред), нещо такова? Защо човек би взел такова решение? Защото всички препоръки бяха , а и всички факти също бяха против“. \r\n\"Не сме съвсем готови с това, не даваме много жертви там\", добави той. - Кюрдите са надеждни съюзници. Защо точно сега?“ – продължава генералът. \r\nС напускането на американските сили, САЩ ще оставят 10 000 кюрдски войски незащитени срещу  нападение от Турция. Според високопоставен американски служител решението  на Тръмп в сряда дойде след като е разговарял с Ердоган по телефона да се изтегли от Сирия, защото турските сили се готвят да нападнат бойците, свързани с Кюрдската работническа партия(ПКК), сепаратистка група, която дори САЩ определят като терористична организация. \r\n*** На фона на поредица от коалиционни кризи и обсъждания за евентуално обвинение срещу премиера Бенямин Нетаняху, лидерите на коалицията съобщиха в понеделник, че Израел ще се яви на избори след четири месеца  - на 9 април, пише израелското англоезично издание  The Times of Israel . \r\nВъпреки продължаващите разногласия за военната служба на ултра ортодоксалните евреи, който беше първоначалният им тласък за срещата им в понеделник, ръководителите на коалицията подчертаха, че нито една от партиите няма да напусне правителството и че „партньорството в Кнесета и в правителството ще продължи и по време на изборите.\" \r\nРешението за излизане на избори е само месец след като Авигдор Либерман подаде оставка като министър на отбраната и изтегли партията си „Израел Бейтену“ на рускоезичните евреи  от коалицията, оставяйки я с мнозинство от само 61 от 120 членове на Кнесета. \r\nРешението също така идва, след като главният прокурор Авичай Манделблит се очаква да започне преглед на материалите, за да вземе решение за евентуални обвинения срещу Нетаняху тази седмица, решение, което може да  застраши политическата система на страната, пише изданието. \r\nДържавният прокурор Шай Ницан заяви в сряда, че приключва с разглеждането на три дела срещу Нетаняху, които според съобщенията включват препоръки, че премиерът трябва да бъде обвинен в подкупи заради афера, в който той е обвинен във влияние върху медийната регулация в замяна на положително медийно отразяване. \r\n*** Намиращият се на посещение в Тунис турски външен министър Мевлют Чавушоглу отново нападна остро премиера на Израел Бенямин Нетаняху, пише вестник „Хюриет”. „Напоследък Нетаняху е много неспокоен, защото разбра, че не може да разцепи Сирия. И също така напоследък Нетаняху има много голяма симпатия към терористичната организация Кюрдска работническа партия (ПКК). Защото с подкрепата на ПКК и на Отрядите за народна самозащита (ОНС) на Партията на демократичното единство (ПДЕ) на сирийските кюрди, искаха да разделят Сирия, но плановете им се провалиха. Поради това използват имената на  нашите кюрдски братя и сипят клевети към нашия президент Реджеп Тайип Ердоган. … ПКК и Нетаняху имат и друга обща черта; а  това е, че и двамата са убийци на бебета.”, посочва още Чавушоглу, цитиран от „Хюриет”.", "date": "2018.12.25", "title": "Преглед на някои от основните теми в световния печат (Агенция „Фокус“)"}
{"url": "http://www.focus-news.net/news/2018/12/25/2605444/tass-putin-i-lukashenko-shte-se-sreshtnat-v-kremal-za-da-se-opitat-otnovo-da-nameryat-reshenie-za-tsenata-na-gaza.html", "text": "Руският президент Владимир Путин и неговият беларуски колега Александър Лукашенко, който пристига в Русия на работно посещение, ще се срещнат в Кремъл, за да продължат търсенето на консенсус за цените на руския газ, предава агенция  TACC . \r\nОбявявайки тази среща, пресслужбата на Кремъл не уточни дневния ред за частта за енергетиката. „По време на разговорите ще бъдат обсъдени ключови въпроси в двустранните отношения и перспективите за по-нататъшно развитие на интеграционните процеси в евразийското пространство“, се казва в кратко съобщение от пресслужбата на руския президент. \r\nВъпреки това, въпросът за ценообразуването на руския газ за Беларус и проблемът с недостига на доходи от данъчни маневри са най-належащите проблеми за Минск. \r\nПреговорите ще се проведат в трудна ситуация. И двете страни показват сдържан оптимизъм и не се съмняват, че скоро ще се намери решение, което да задоволи всички, но предишната дискусия, проведена в Санкт Петербург на 6 декември, не даде очакваните резултати. Нещо повече, лидерът на Беларус изрази недоволство от решаването на въпросите, свързани с премахването на търговските бариери в рамките на Евразийския икономически съюз и така критикува механизма за ценообразуване на природния газ, че по-късно беше принуден да се извини на руския лидер за прекалено острия тон. Превод и редакция : Калоян Пенков", "date": "2018.12.25", "title": "ТАСС: Путин и Лукашенко ще се срещнат в Кремъл, за да се опитат отново да намерят решение за цената на газа"}
{"url": "http://www.focus-news.net/news/2018/12/25/2605674/ria-novosti-sergey-lavrov-i-siriyskiyat-poslanik-obsadiha-dvustrannite-otnosheniya.html", "text": "Министърът на външните работи на Русия Сергей Лавров обсъди със сирийския посланик в страната Рияд Хадад двустранните отношения, съобщава  РИА Новости . \r\n„Сергей Лавров обсъди двустранните отношения с посланика на Сирия в Русия Рияд Хадад…. На срещата са обсъдени начините за активизиране на отношенията“, се казва в изявление. Посочва се, че срещата е проведена в сградата на външното министерство по време на назначаването на Александър Ефимов за посланик на Русия в Сирия. \r\nОт своя страна Хадад заяви, че сътрудничеството между Сирия и Русия е стратегическо и допълни, че властите в арабската страна ще се стремят да поддържат тези връзки с новия руски посланик. Превод и редакция : Калоян Пенков", "date": "2018.12.25", "title": "РИА Новости: Сергей Лавров и сирийският посланик обсъдиха двустранните отношения"}
{"url": "http://www.focus-news.net/news/2018/12/25/2605449/tass-tramp-zayavi-che-s-netarpenie-chaka-novata-sreshta-s-kim-chen-un.html", "text": "Американският президент Доналд Тръмп заяви, че има напредък в преговорите с Пхенян и подчерта, че очаква новата среща с лидера на Северна Корея Ким Чен-ун, предава агенция  TACC . \r\n„Има прогрес. С нетърпение чакам следващата среща с председателя на Държавния съвет Ким Чен-ун“, написа Доналд Тръмп. \r\nПо-рано държавният секретар Майк Помпео съобщи, че Съединените щати разчитат на провеждането на втората среща на Тръмп и Ким Чен-ун в самото начало на 2019 година.  Превод и редакция : Калоян Пенков", "date": "2018.12.25", "title": "ТАСС: Тръмп заяви, че с нетърпение чака новата среща с Ким Чен-ун"}
{"url": "http://www.focus-news.net/news/2018/12/25/2605450/ria-novosti-lukashenko-kaza-za-vazhnostta-na-otnosheniyata-s-rusiya.html", "text": "Всестранните отношения са важни както за Москва, така и за Минск, заяви президентът на Беларус Александър Лукашенко на среща за сътрудничеството с Русия, съобщава  РИА Новости . \r\nКакто отбеляза Лукашенко, отношенията между двете страни „са изградени на системна и най-важното - на планирана основа“. Беларуският лидер добави, че са взети решения по всички споразумения с Русия, но същевременно заяви, че не всички решения се изпълняват. \r\nПо-рано президентът на Беларус се оплака, че Москва вече не възприема отношенията с Минск като братски. Той определи като трудни предстоящите преговори в Москва. \r\nЛукашенко каза още, че в рамките на три години Беларус загуби почти 4,5 млрд. долара заради данъчната маневра в Русия и, че до 2024 г. загубите ще се увеличат с още 10,5 млрд. Превод и редакция : Калоян Пенков", "date": "2018.12.25", "title": "РИА Новости: Лукашенко каза за важността на отношенията с Русия"}
{"url": "http://www.focus-news.net/news/2018/12/25/2605453/veliko-tarnovo-nad-1800-kilograma-hranitelni-produkti-sabraha-grazhdani-za-blagotvoritelnata-kampaniya-kupi-i-dari.html", "text": "Над 1800 килограма хранителни продукти събраха великотърновци в благотворителна акция. Кампанията „Купи и дари“ е традиционна и се провежда ежегодно в старата столица, а неин инициатор е Ротари клуб – Велико Търново. Ралица Стефанова, член на младежката структура на организацията разказа за  Радио „Фокус“ – Велико Търново , че в благотворителната инициатива са се включили и малки, и големи. В рамките й те дарявали различни храни от първа необходимост, които са се събирали в специални колички в големи хипермаркети в града. Всичко събрано е разпределено за девет бедстващи семейства, както и за Дома за стари хора „Венета Ботева“ и в приюта за бездомни хора в село Леденик. \r\n„Купи и Дари“ е национална кампания на Ротаракт, която се провежда ежегодно в цялата страна. Кампанията във Велико Търново се проведе на 19 и 20 декември. \r\nЛуиза ТРАНЧЕВА", "date": "2018.12.25", "title": "Велико Търново: Над 1800 килограма хранителни продукти събраха граждани за благотворителната кампания „Купи и дари“"}
{"url": "http://www.focus-news.net/news/2018/12/25/2605456/ria-novosti-meksikanskiyat-prezident-obeshta-izyasnyavane-na-prichinite-za-katstrofata-s-helikoptera.html", "text": "Президентът на Мексико Андрес Мануел Лопес Обрадор изрази съболезнования на роднините на щатския сенатор и губернатор, които загинаха при катастрофата на хеликоптер, като обеща да разбере причините за трагедията, съобщава  РИА Новости . \r\nНастоящият губернатор на щата Пуебла в Мексико, Марта Ерика Алонсо, загина при катастрофа на хеликоптер, съобщава Televisa. Алонсо летя с хеликоптер със съпруга си, сенатора Рафаел Морено Вале, който по-рано беше и ръководител на щата. Според канала той също е загинал. \r\nПо-рано за бедствието съобщи президента на страната. Той нареди на правителството незабавно да реагира на сложната ситуация. Превод и редакция : Калоян Пенков", "date": "2018.12.25", "title": "РИА Новости: Мексиканският президент обеща изясняване на причините за катстрофата с хеликоптера"}
{"url": "http://www.focus-news.net/news/2018/12/25/2605457/nezavisimaya-gazeta-timoshenko-mozhe-da-izbuta-poroshenko-ot-vlastta.html", "text": "Украинската централна избирателна комисия насрочи официалното откриване на президентската кампания за 31 декември. Гласуването ще се проведе на 31 март 2019 г. Сега фаворитът на състезанието е лидерът на партията „Отечество“ Юлия Тимошенко. Експерти спорят за това кой ще се състезава с нея във втория кръг. \r\nОт началото на декември, според проучване, проведено от Киевския международен институт по социология, 11,9% от избирателите са готови да гласуват за Юлия Тимошенко. Първото място за лидера на „Отечество“ бе фиксирано от миналата година. \r\nНо за второто се конкурират дузина кандидати, чиито показатели за популярността се колебаят, но не са много различни. \r\nДо началото на зимата, шоумен и актьор Владимир Зеленски уверено заема второ място. Готовността да гласуват за него бе посочена от 8.2% сред всички избиратели. В Украйна те започнаха да говорят за „феномен Зеленски“: жителите на една държава, която преживява война и икономически сътресения, могат да изберат художник без политически опит. Самият Зеленски се ограничаваше с намеци, без да посочва пряко дали ще се кандидатира за президент. \r\nПетро Порошенко, според проучването, до декември се утвърждава на трето място в списъка на кандидатите за президент. 6.5% от всички избиратели са готови да гласуват за него. Въпреки че, подкрепата за шоумен Зеленски повече, Тимошенко, очевидно, не го смята за главен съперник. Ирина Бекешкина, наскоро обясни по време на кръглата маса, че популярността на Зеленски не е равна на подкрепата му за изборите. Според Бекешкина, при провеждане на проучвания, името на актьора в въпросниците се посочва от младите хора, които често не излизат на изборите; както и от хора, които по този начин демонстрират протеста си срещу действията на сегашното правителство. „Мога да кажа, че той няма да стигне до втория кръг“, отбеляза социологът. \r\nНикой от опозиционерите обаче не разполага с ниво на подкрепа, което да му позволи да го нарече лидер. В допълнение към вече споменатите потенциални кандидати, в проучването се появиха имената на кандидата на „Опозиционна платформа – За живот“, Юрий Бойко. лидерът на Радикалната партия Олег Ляшко. Изненада за експертите бяха показателите за подкрепа на бившия министър на отбраната, лидер на партията „Гражданска позиция“ Анатолий Гриценко. До неотдавна той бе наречен най-вероятният съперник на Юлия Тимошенко във втория кръг. Към началото на зимата само 4,6% от всички избиратели бяха готови да гласуват за Гриценко. \r\nУкраинците мечтаят за нови лица в политиката в продължение на много години, но, без да ги виждат, те гласуват на принципа „за по-малкото зло“, заяви политическият анализатор Владимир Фесенко, ръководител на Центъра за политически изследвания „Пента“. „Този принцип обикновено се проявява във втория кръг на изборите. Но сега, предвид високата степен на недоверие към политици и политически лидери, такава психология на избора ще се прояви в първия кръг“, заяви той. \r\nЕкспертите отбелязват, че текущите показатели са условни, тъй като списъкът на предложените от социолозите имена може да не съвпада с действителния списък на кандидатите. Номинацията, съгласно план, одобрен от Централната избирателна комисия, ще продължи от 31 декември до 3 февруари. Регистрацията на кандидатите ще приключи на 8 февруари. Тези, които получават сертификат за кандидат по-рано от други, могат да се възползват: официалната предизборна кампания е разрешена веднага след регистрацията и преди 30 март. До 8 март Централната избирателна комисия планира да състави окончателен списък на кандидатите (някои могат да бъдат изключени по желание). Резултатите от гласуването, насрочено за 31 март, трябва да бъдат обявени не по-късно от 10 април. Но на 1 април ще бъдат известни предварителните резултати. До 13 април ЦИК ще реши да проведе втори тур на изборите и да обяви датата на второто гласуване. Встъпването в длъжност на шестия президент на Украйна ще се проведе в края на май.", "date": "2018.12.25", "title": "Независимая Газета: Тимошенко може да избута Порошенко от властта"}
{"url": "http://www.focus-news.net/news/2018/12/25/2605455/izvestiya-proizvodstvoto-na-elektroenergiya-shte-dostigne-vrah.html", "text": "Производството на електроенергия в Русия през 2018 г. ще достигне рекордни нива в цялата руска и съветска история. Електроцентралите в страната ще генерират 1090,9 млрд. квтч, съобщиха за  Известия  от Министерството на енергетиката. Това ще бъде възможно благодарение на растежа на промишленото производство. Експертите казват, че максималното производство на електроенергия за годината няма да повлияе на цените за потребителите. \r\nНай-успешна за енергетиката е съветската 1990 г., когато поколението на Руската съветска федеративна социалистическа република произвежда 1082 млрд. квтч. След това започва спад, а от 1993 г. производството на електроенергия падна под психологическото ниво от 1 трилион киловата на час, което беше една от най-ясните прояви на икономическата криза в страната. До трилион се връщат едва през 2007 година. През миналата година производството достигна 1073.7 млрд. квтч, което е с 0.2% повече в сравнение с 2016 година. Тази година, ако изчисляването на Министерството на енергетиката е правилно, то ще се увеличи с 1,6% в сравнение с 2017 г., а съветският рекорд от 1990 г. ще бъде подобрен. \r\nКлиматичният фактор влияе и върху потреблението на електричество - колкото по-студено е на улицата, толкова по-голяма е нуждата от електричество. Но изходящата година не може да се нарече студена. По предварителни данни на Световната метеорологична организация, в нашата страна той е влязъл в десетте най-топли наблюдения в историята на Русия. Има, обаче, обратната страна - при топло време, консумацията на електроенергия също нараства поради увеличеното натоварване на климатиците. Но за Русия тази тенденция не е типична. \r\n„През зимата пиковите натоварвания на енергийната система в Русия не могат да се сравнят с летните, като например в Испания, поради което ниските температури се разглеждат като климатичен фактор в нашата страна“, обясни директорът на Фонда за енергийно развитие Сергей Пикин. \r\nПо-студените, отколкото през изминалата година, октомври и ноември доведоха до нарастване на производството до 1 декември спрямо 2017 г. до 1,3%. Такива цифри показват, че дори да не успее обещаното превишаване на 1,6%, рекордите от 1990 г. ще бъдат победени. \r\nНо основната заслуга за растежа на енергията тази година не е времето. Наталия Порохова, ръководител на групата за изследвания и прогнозиране в аналитичната агенция АКРА, отбеляза влиянието на промишлените фактори върху увеличаването на потреблението на електроенергия. \r\n„1,6% е много приличен показател. Както показва практиката, увеличаването на производството с такава цифра корелира с около 2,5–3% от индустриалния растеж“, смята тя. \r\n„Ръстът на производството на електроенергия за годината няма да повлияе на разходите му за потребителите“, казва Сергей Пикин. \r\nЗа населението цената на електроенергията се определя от регионалните тарифни услуги.  \r\nСпоред него рекордът за производството на електроенергия няма да се плаща от потребители, както индустриалци, така и физически лица, благодарение, на които той всъщност се е състоял.", "date": "2018.12.25", "title": "Известия: Производството на електроенергия ще достигне връх"}
{"url": "http://www.focus-news.net/news/2018/12/25/2605454/tass-meksikanski-politik-potvardi-za-smartta-na-gubernatora-na-shtata-puebla-v-aviokatastrofa.html", "text": "Лидерът на мексиканската „Партия на националното действие“ Марко Кортес потвърди смъртта на губернатора на щата Пуебла Марта Ерика Алонсо. За това той съобщи в социалната мрежа Twitter, предава агенция  TACC . \r\n„Аз съм дълбоко натъжен от трагедията, жертви на която станаха Марта Ерика Алонсо, Рафаел Морено Вале и други хора“, пише Кортес. Марта Алонсо и Морено Вале са членове на „Партия на националното действие“. Превод и редакция : Калоян Пенков", "date": "2018.12.25", "title": "ТАСС: Мексикански политик потвърди за смъртта на губернатора на щата Пуебла в авиокатастрофа"}
{"url": "http://www.focus-news.net/news/2018/12/25/2605451/ria-novosti-tramp-e-odobril-dogovor-za-nov-uchastak-na-stenata-po-granitsata-s-meksiko.html", "text": "Президентът на САЩ Доналд Тръмп съобщи, че е одобрил договор за изграждането на друг участък на стената по границата с Мексико с дължина 185 километра, предава  РИА Новости . \r\n„Аз съм в Овалния кабинет и току-що издадох разрешение на договор за друг участък от стената дълъг 185 км. Вече строим и ремонтираме много километри от тази стена, някои участъци са завършени. Демократите трябва да сложат край на „затварянето“на федералното правителство и да финансират до края строенето на стената. Милиарди долари и животи ще бъдат спасени!“, написа президентът в Twitter. \r\nФедералното правителство на САЩ частично спря работата си на 22 декември заради факта, че Конгресът не успя да съгласува нов бюджет. Тръмп не възнамерява да подпише бюджета, ако не се включи финансиране за стената на границата с Мексико, а демократите не са готови да подкрепят документа с такива разходи. Превод и редакция : Калоян Пенков", "date": "2018.12.25", "title": "РИА Новости: Тръмп е одобрил договор за нов участък на стената по границата с Мексико"}
{"url": "http://www.focus-news.net/news/2018/12/25/2605458/ria-novosti-avtomobil-se-vryaza-v-peshehodtsi-v-livarpul.html", "text": "Автомобил се вряза в група пешеходци в британския град Ливърпул, като двама души са били наранени, съобщава  РИА Новости , позовавайки се на вестник Daily Star. \r\nПояснява се, че инцидентът е станал близо до нощен клуб в центъра на Ливърпул. Ранените са били хоспитализирани, единият от тях е получил сериозни наранявания. \r\nПолицията на графство Мърсисайд съобщи, че автомобилът е бил управляван от 19-годишен младеж, който е задържан. \r\nДруги подробности за инцидента не се съобщават.  Превод и редакция : Калоян Пенков", "date": "2018.12.25", "title": "РИА Новости: Автомобил се вряза в пешеходци в Ливърпул"}
{"url": "http://www.focus-news.net/news/2018/12/25/2605452/tass-gubernatorat-na-shtata-puebla-v-meksiko-zagina-v-aviokatastrofa-sas-sapruga-si.html", "text": "Губернаторът на мексиканския щат Пуебла Марта Ерика Алонсо и нейният съпруг, сенатор и бивш ръководител на региона Рафаел Морено Вале, загинаха в  авиокатастрофа. Както съобщава телевизионният канал Televisa, политиците бяха на борда на хеликоптер, който се разби в района на Коронанго в покрайнините на столицата на щата Пуебла, предава агенция  ТАСС . \r\nОфициално потвърждаване на тази информация от властите на страната все още няма. Сведения за възможните причини за трагедията не са оповестени публично. \r\nПрезидентът Андрес Мануел Лопес Обрадор по-рано съобщи в социалната мрежа Twitter, че на борда на хеликоптера може да бъдат бившия и настоящия губернатор на щата Пуебла. \r\n„Получавам информация за падането на хеликоптера в щата Пуебла. Необходимо е да се потвърди дали губернатора Марта Ерика Алонсо и бившият губернатор Рафаел Морено Вале (нейният съпруг) са били на борда. Наредих на цялото правителство да действа незабавно“, написа държавният глава. Превод и редакция : Калоян Пенков", "date": "2018.12.25", "title": "ТАСС: Губернаторът на щата Пуебла в Мексико загина в авиокатастрофа със съпруга си"}
{"url": "http://www.focus-news.net/news/2018/12/25/2605461/daily-express-shefat-na-wetherspoons-sas-saobshtenie-za-biznesa-koyto-iska-da-spre-brekzit.html", "text": "Тим Мартин, привърженик на Брекзит се изказа срещу държането на Великобритания, тясно свързана с Брюксел, след като тя напусне Европейския съюз, използвайки „бедствието“ евро като причина за това. Подкрепата за Брекзит Мартин заяви пред Express.co.uk: „Проевропейските хора искаха да се присъединим към Механизма на валутния курс (ERM) - предшественика на еврото. Беше катастрофа. Те искаха да се присъединим към еврото и те казаха, че ако не го направим, страната ще тръгне надолу. \r\n„Създадохме половин милион работни места, доходът на домакинствата е рекорден, така че спрете с истории за икономически последствия, ако не останем в ЕС“. \r\nФилип Хамънд заяви, че вотът на доверие към Тереза Мей е начин да се „изхвърлят екстремистите“, които се противопоставят на предложението й за Брекзит. \r\nУправителят на Bank of England Марк Карни също публикува 88 страници анализ на най-лошия сценарий в случай на Брекзит без сделка. \r\nВ доклада се посочва, че британската икономика може да спадне с осем процента през първото тримесечие на 2019 от сегашното си ниво. \r\nНо разговорите за Брекзит без сделка се увеличиха, след като Тереза Мей не успя да получи гаранции от лидерите на ЕС за ирландският предпазен механизъм.  \r\nПравителството обяви, че ще бъдат отпуснати 2 милиарда паунда, за да помогне на Великобритания да се подготви за хаотичен изход. \r\nБизнесът и домакинствата бяха посъветвани да „се подготвят“ за живот извън ЕС без споразумение за бъдещите отношения с Обединеното кралство. \r\nБританското правителство ще предостави информационен пакет от 100 страници на компаниите, които очертават планове за сценарий без сделка. \r\nОбществеността ще получи също информация как да се подготви през следващите седмици чрез реклами, уебсайтове и директни съобщения. \r\nПланирането на Брекзит без сделка включва наемане на повече служители, които да се съсредоточат върху резултата, като харчат повече пари за извънредни мерки и спират съществуващи правителствени програми.", "date": "2018.12.25", "title": "Daily Express: Шефът на Wetherspoons със съобщение за бизнеса, който иска да спре Брекзит"}
{"url": "http://www.focus-news.net/news/2018/12/25/2605462/ria-novosti-ukrainski-general-zayavi-che-kiev-gubi-podkrepata-na-zapada.html", "text": "Украйна действително загуби подкрепата на западните страни, тъй като създава проблеми за тях, заяви бившия министър на отбраната на Украйна, генерал Александър Кузмук, съобщава  РИА Новости . \r\n„Не е лесно да се даде откровена оценка. Тя не е положителна. Ставаме дразнители за Европа и Америка. Затрудняваме ги. Ние го чувстваме“, - каза Кузмук, коментирайки реакцията на западните страни относно ситуацията в Украйна и инцидента в Керченския проток. \r\nТой отбеляза, че на Запад призовават Украйна да реши собствените си проблеми. „Това не е просто намек - това е демонстрация, която да разберем, вече сме уморени. И най-лошото е, че оставаме без политическа подкрепа“, заключи генералът. \r\nПрез ноември тази година Парламентът на Украйна, по предложение на президента на страната, Петро Порошенко, прие на първо четене проект за изменения на конституцията на страната, който затвърждава курса на страната в ЕС и НАТО. Порошенко преди това предложи на Радата да внесе промени в преамбюла, редица статии и преходни разпоредби, които „определят избора на Украйна и мястото й като член на европейското семейство“, както и курса на Украйна за интеграция в НАТО и задължението на президента, кабинета и Радата да се придържат към тези курсове. \r\nВърховната Рада на Украйна през декември 2014 г. измени два закона, като отхвърли необвързания статут на държавата. През юни 2016 г. бяха приети допълнителни промени, които определят влизането в НАТО като външнополитическата цел на страната. Превод и редакция : Калоян Пенков", "date": "2018.12.25", "title": "РИА Новости: Украински генерал заяви, че Киев губи подкрепата на Запада"}
{"url": "http://www.focus-news.net/news/2018/12/25/2605464/pravoslavnata-tsarkva-chestva-rozhdestvo-hristovo.html", "text": "Православната църква чества Рождество Христово. Големият християнски празник ще бъде отбелязан със света Литургия във всички епархии на Българската православна църква. Негово високопреосвещенство Врачанският митрополит Григорий ще оглави Архиерейска света Литургия в катедралния храм “Св. апостоли”, град Враца. Началото на светата Литургия е в 9 часа. След края на богослужението деца, които изучават вероучение, ще изнесат празнична програма.  \r\nНикола ПЕТКОВ", "date": "2018.12.25", "title": "Православната църква чества Рождество Христово"}
{"url": "http://www.focus-news.net/news/2018/12/25/2605459/vzglyad-severen-potok-2-se-priblizhava-kam-problemnata-morska-zona.html", "text": "В неделя тръбополагащата машина Solitaire достигна шведската икономическа зона и започна да монтира тръби, съобщи местното радио SRB. Тръбите са доставени до пристанището на шведския град Карлсхамн, работата по полагането им по трасето ще се извършва до лятото на 2019 година. Пристанището е наело 110 души във връзка със строителството, планирано е да се създадат още 30 работни места. Дължината на „шведския“ участък от газопровода ще бъде 510 км. \r\nТака, за половин година „Газпром“ ще избере датската икономическа зона, за да продължи да полага тръби в \"датската\" секция. Датчаните обаче все още не са дали разрешение за изграждане на газопровод. Всички други страни, през чиито икономически води ще преминава тръбата, вече издават такива разрешения. \r\nЗащо „Газпром“ поема такива рискове: той продължава да полага тръби, без да чака всички необходими документи за строителство? \r\nЗа изграждането на „Северен поток 2“ под Балтийско море се изисква разрешение за строеж в икономически води от Финландия, Швеция, Дания и Германия. Трима партньори на „Газпром“, макар и не без проблеми, дадоха такива разрешения. Дания обаче е намерила сложен начин да не прави това. \r\n„Всъщност беше трудно за всички участници в проекта. Американците направиха истинско турне в северните страни на Европа. Имаше огромен натиск върху всички участници в проекта - германците, финландците, шведите и датчаните“, заяви водещият експерт на Националният фонд за енергийна сигурност, преподавател във Финансовия университет, Игор Юшков. \r\nШведското правителство беше принудено да признае, че нямат правно основание за отказ на „Северен поток 2“. В края на краищата, тръбите на „Северен поток 1“ също лежат там. Ето защо, в началото на лятото, те издадоха разрешение за строеж на тръба в техните води. Вярно е, че те старателно подчертаха, че са го направили с неохота, тъй като третират проекта негативно. \r\nВ Дания ситуацията е извън контрол. –„Американците очевидно притиснаха още повече датчаните. Те ги принудиха да приемат закон, според който заявлението за изграждане на такава инфраструктура се разглежда не само от гледна точка на екологията, но и от гледна точка на националната сигурност“, казва Юшков. \r\nНай-вероятният резултат от тази история: когато корабът за полагане на тръби достигне териториалните води на Дания, датчаните няма да вземат решение по искането на „Газпром“. Русия обаче не е особено разстроена. Проектът „Северен поток 2“ няма да я спре. „Газпром“ и неговите партньори, особено без напрежение, ще продължат да строят тръбата. Само маршрутът ще се промени. Вместо маршрут в икономическите води на Дания, тръбата ще следва втория маршрут далеч от датското крайбрежие. Тогава не се изисква разрешение от датчаните. \r\nПървият вариант на маршрута (по който минава „Северен поток 1”) се счита за оптимален, тъй като е по-кратък и изисква по-малко разходи за строителство. Докато алтернативният маршрут може да доведе до по-високи разходи за проекта, поради разширяването на маршрута заобикалящ Дания и увеличаването на времето за строителство. Австрийската нефтена и газова компания OMV, която е един от петте партньори на „Газпром“ в този проект, уверява, че алтернативният маршрут на „Северен поток 2“, който не изисква допълнителни разрешителни, няма да увеличи цената на проекта. „Общите разходи ще останат същите, както беше казано при стартирането на проекта - той възлиза на 9,5 милиарда евро“, заяви изпълнителният член на борда на директорите Манфред Лайтнер през август. \r\nСледователно съдбата на строителството на „Северен поток 2“ не зависи от Дания. Този условно „датски“ участък ще бъде построен във всеки случай. Единственият въпрос е изборът на маршрут. В ситуацията с „Южен поток“ съществува риск Русия да построи тръба по дъното на Черно море, да стигне до българското крайбрежие, а София, под натиска на Съединените щати, да се откаже от изграждането. В сегашната ситуация тръбата все още ще бъде изградена, независимо от окончателното решение на Дания. \r\nКлючовият момент за „Северен поток 2“ е да получи разрешение от Германия, тъй като германските води не могат да бъдат избегнати - тук тръбата излиза на брега. С помощта на финландците, шведите и датчаните, американците се опитаха да усложнят проекта, да забавят сроковете и да увеличат разходите. \r\nГермания и други европейски страни добре знаят къв какво се стремят американците. „Американците искат да намалят обема на доставките на руски газ за Европа, да причинят неговия недостиг и да повишат цените на синьото гориво на европейския пазар. Досега американският втечнен природен газ се продава главно в Азия, където газът е скъп. Но ако ние завоюваме и европейския пазар, тогава Съединените щати ще могат да произвеждат и продават втечнен газ още повече и да увеличават работните места в страната“, напомня Юшков. \r\nВ Европа, за щастие, мнозина разбират, че американците искат да печелят за своя сметка. В крайна сметка, това в европейските предприятия ще увеличи разходите за производство и те ще станат по-малко конкурентоспособни на световния пазар. А то", "date": "2018.12.25", "title": "ВЗГЛЯД: „Северен поток 2“ се приближава към проблемната морска зона"}
{"url": "http://www.focus-news.net/news/2018/12/25/2605465/na-rozhdestvo-hristovo-negovo-preosveshtenstvo-konstantiyskiyat-episkop-yakov-shte-oglavi-arhiereyska-sveta-liturgiya-v-katedralniya-hram-sv-bogoroditsa-v-pazardzhik.html", "text": "На големия християнски празник Рождество Христово, с благословението на Негово Високопреосвещенство Пловдивския митрополит Николай, Негово Преосвещенство Константийският епископ Яков - викарий на Пловдивския митрополит и архиерейски наместник на Пазарджишка духовна околия ще оглави Архиерейска света Литургия в катедралния  храм \"Св. Богородица\", град Пазарджик на Пловдивска епархия. Начало: 9.00 часа.  \r\nНикола ПЕТКОВ", "date": "2018.12.25", "title": "На Рождество Христово Негово преосвещенство Константийският епископ Яков ще оглави архиерейска света Литургия в катедралния храм \"Св. Богородица\" в Пазарджик"}
{"url": "http://www.focus-news.net/news/2018/12/25/2605463/the-telegraph-nepravilno-arestuvana-dvoyka-se-chuvstva-napalno-smazana-dokato-ministrite-obvinyavat-politsiyata-v-saseks-za-barkotiyata.html", "text": "Двойката погрешно обвинена за хаоса на „Гетуик“ говори за отношението  на полицията на Съсекс, заявявайки, че се чувстват „напълно смазани“. \r\n47-годишният Пол Гейт и 54-годишната Илейн Кърк разкритикуваха начина, по който полицаите претърсваха дома им и разкриха, че получават медицински грижи след арестуването. \r\nТяхното изявление дойде, когато полицията в Съсекс се сблъска с нарастваща критика от страна на министри, които ги обвиниха, че са „объркали“ решаването на инцидента с дрона на „Гетуик“, който е причина за нещастието на повече от 140 000 пътници. \r\nОсновната критика към изявлението на полицията е, че има „възможност“, че може би никога не е имало дрон. \r\n„Говорили са, че това е грешка на полицията“, каза източникът. – „Полицията знае, че е извършено престъпление, защото са имали над 200 съобщения за забелязани дронове над „Гетуик“ и са имали подробни 67 изявления, включително от полицейски служители и персонал на летище „Гетуик“. \r\nГоворейки извън дома си в западната част на Съсекс, Гейт заяви: „Както вероятно можете да си представите, чувстваме се напълно смазани“. \r\n„Нашият дом е претърсен, а нашата неприкосновеност и идентичност са напълно открити. Нашите имена, снимки и друга лична информация са излъчени по целия свят. Ние сме дълбоко обезпокоени, както и нашето семейство и приятели, и в момента получаваме медицински грижи. Начинът, по който бяхме първоначално представени , беше отвратителен, макар че тези, които ни познаваха, не се съмняваха за секунда“. \r\nДвамата бяха разпитани в продължение на 36 часа, след като бяха арестувани по подозрение, че са били зад това, което полицията преди това е нарекла „умишлен акт на дезинтеграция“. \r\nМинистрите описаха коментара за „възможността“ като „бъркотия“, и заявиха, че полицията „не е подготвила добре комуникационния си отговор“. \r\nМинистърът на сигурността Бен Уолъс заяви, че правителството е „в състояние да разположи системи за откриване в цяла Великобритания“, за да се пребори със заплахата от дроновете. \r\n„Огромното разпространение на такива устройства, съчетано с предизвикателствата, свързани с въвеждането на военни мерки в градска среда, означава, че няма лесни решения“, заяви министърът. \r\nТой добави: „Тези хора, които са избрали да използват безпилотни самолети безразсъдно или за престъпни цели, могат да очакват най-тежката присъда и затвор, когато бъдат заловени“.", "date": "2018.12.25", "title": "The Telegraph: Неправилно арестувана двойка се чувства „напълно смазана“, докато министрите обвиняват полицията в Съсекс за „бъркотията“"}
{"url": "http://www.focus-news.net/news/2018/12/25/2605466/negovo-sveteyshestvo-balgarskiyat-patriarh-i-sofiyski-mitropolit-neofit-shte-oglavi-bogosluzheniyata-za-rozhdestvo-hristovo-v-patriarsheskata-katedrala-sv-aleksandar-nevski.html", "text": "Православната църква чества Рождество Христово. Големият християнски празник ще бъде отбелязан със света Литургия във всички епархии на Българската православна църква. В Патриаршеската катедрала \"Св. Александър Невски\" от 9.30 часа ще започне Божествена Света Литургия.  \r\nНикола ПЕТКОВ", "date": "2018.12.25", "title": "Негово светейшество Българският патриарх и Софийски митрополит Неофит ще оглави богослуженията за  Рождество Христово в патриаршеската катедрала \"Св. Александър Невски\""}
{"url": "http://www.focus-news.net/news/2018/12/25/2605460/afp-erdogan-pokani-tramp-da-poseti-turtsiya.html", "text": "Президентът Реджеп Тайип Ердоган покани Данолад Тръмп да посети Турция през 2019 г., съобщиха от Белия дом, предава , AFP . \r\n„Президентът Ердоган покани президента Тръмп да посети Турция през 2019 г. Въпреки че не се планира нищо определено, президентът е отворен за потенциална среща в бъдеще“, заяви говорител на Белия дом. Превод и редакция : Калоян Пенков", "date": "2018.12.25", "title": "AFP: Ердоган покани Тръмп да посети Турция"}
{"url": "http://www.focus-news.net/news/2018/12/25/2605471/pregled-na-nyakoi-ot-osnovnite-temi-v-ruskiya-pechat-agentsiya-fokus.html", "text": "Известия : Рекорд: производството на електроенергия ще достигне връх \r\nПроизводството на електроенергия в Русия през 2018 г. ще достигне рекордни нива в цялата руска и съветска история. Електроцентралите в страната ще генерират 1090,9 млрд. квтч, съобщиха за  Известия  от Министерството на енергетиката. Това ще бъде възможно благодарение на растежа на промишленото производство. Експертите казват, че максималното производство на електроенергия за годината няма да повлияе на цените за потребителите. \r\nНай-успешна за енергетиката е съветската 1990 г., когато поколението на Руската съветска федеративна социалистическа република произвежда 1082 млрд. квтч. След това започва спад, а от 1993 г. производството на електроенергия падна под психологическото ниво от 1 трилион киловата на час, което беше една от най-ясните прояви на икономическата криза в страната. До трилион се връщат едва през 2007 година. През миналата година производството достигна 1073.7 млрд. квтч, което е с 0.2% повече в сравнение с 2016 година. Тази година, ако изчисляването на Министерството на енергетиката е правилно, то ще се увеличи с 1,6% в сравнение с 2017 г., а съветският рекорд от 1990 г. ще бъде подобрен. \r\nКлиматичният фактор влияе и върху потреблението на електричество - колкото по-студено е на улицата, толкова по-голяма е нуждата от електричество. Но изходящата година не може да се нарече студена. По предварителни данни на Световната метеорологична организация, в нашата страна той е влязъл в десетте най-топли наблюдения в историята на Русия. Има, обаче, обратната страна - при топло време, консумацията на електроенергия също нараства поради увеличеното натоварване на климатиците. Но за Русия тази тенденция не е типична. \r\n„През зимата пиковите натоварвания на енергийната система в Русия не могат да се сравнят с летните, като например в Испания, поради което ниските температури се разглеждат като климатичен фактор в нашата страна“, обясни директорът на Фонда за енергийно развитие Сергей Пикин. \r\nПо-студените, отколкото през изминалата година, октомври и ноември доведоха до нарастване на производството до 1 декември спрямо 2017 г. до 1,3%. Такива цифри показват, че дори да не успее обещаното превишаване на 1,6%, рекордите от 1990 г. ще бъдат победени. \r\nНо основната заслуга за растежа на енергията тази година не е времето. Наталия Порохова, ръководител на групата за изследвания и прогнозиране в аналитичната агенция АКРА, отбеляза влиянието на промишлените фактори върху увеличаването на потреблението на електроенергия. \r\n„1,6% е много приличен показател. Както показва практиката, увеличаването на производството с такава цифра корелира с около 2,5–3% от индустриалния растеж“, смята тя. \r\n„Ръстът на производството на електроенергия за годината няма да повлияе на разходите му за потребителите“, казва Сергей Пикин. \r\nЗа населението цената на електроенергията се определя от регионалните тарифни услуги.  \r\nСпоред него рекордът за производството на електроенергия няма да се плаща от потребители, както индустриалци, така и физически лица, благодарение, на които той всъщност се е състоял. Независимая Газета : Тимошенко може да избута Порошенко от властта \r\nУкраинската централна избирателна комисия насрочи официалното откриване на президентската кампания за 31 декември. Гласуването ще се проведе на 31 март 2019 г. Сега фаворитът на състезанието е лидерът на партията „Отечество“ Юлия Тимошенко. Експерти спорят за това кой ще се състезава с нея във втория кръг. \r\nОт началото на декември, според проучване, проведено от Киевския международен институт по социология, 11,9% от избирателите са готови да гласуват за Юлия Тимошенко. Първото място за лидера на „Отечество“ бе фиксирано от миналата година. \r\nНо за второто се конкурират дузина кандидати, чиито показатели за популярността се колебаят, но не са много различни. \r\nДо началото на зимата, шоумен и актьор Владимир Зеленски уверено заема второ място. Готовността да гласуват за него бе посочена от 8.2% сред всички избиратели. В Украйна те започнаха да говорят за „феномен Зеленски“: жителите на една държава, която преживява война и икономически сътресения, могат да изберат художник без политически опит. Самият Зеленски се ограничаваше с намеци, без да посочва пряко дали ще се кандидатира за президент. \r\nПетро Порошенко, според проучването, до декември се утвърждава на трето място в списъка на кандидатите за президент. 6.5% от всички избиратели са готови да гласуват за него. Въпреки че, подкрепата за шоумен Зеленски повече, Тимошенко, очевидно, не го смята за главен съперник. Ирина Бекешкина, наскоро обясни по време на кръглата маса, че популярността на Зеленски не е равна на подкрепата му за изборите. Според Бекешкина, при провеждане на проучвания, името на актьора в въпросниците се посочва от младите хора, които често не излизат на изборите; както и от хора, които по този начин демонстрират протеста си срещу действията на сегашното правителство. „Мога да кажа, че той няма да стигне до втория кръг“, отбеляза социологът. \r\nНикой от опозиционерите обаче не разполага с ниво на подкрепа, което да му позволи да го нарече лидер. В допълнение към вече споменатите потенциални кандидати, в проучването се появиха имената на кандидата на „Опозиционна платформа – За живот“, Юрий Бойко. лидерът на Радикалната партия Олег Ляшко. Изненада за експертите бяха показателите за подкрепа на бившия министър на отбраната, лидер на партията „Гражданска позиция“ Анатолий Гриценко. До неотдавна той бе наречен най-вероятният съперник на Юлия Тимошенко във втория кръг. Към началото на зимата само 4,6% от всички избиратели бяха готови да гласуват за Гриценко. \r\nУкраинците мечтаят за нови лица в политиката в продължение на много години, но, без да ги виждат, те гласуват на принципа „за по-малкото зло“, заяви политическият анализатор Владимир Фесенко, ръководител на Центъра за политически изследвания „Пента“. „Този принцип обикновено се проявява във втория кръг на изборите. Но сега, предвид високата степен на недоверие към политици и политически лидери, такава психология на избора ще се прояви в първия кръг“, заяви той. \r\nЕкспертите отбелязват, че текущите показатели са условни, тъй като списъкът на предложените от социолозите имена може да не съвпада с действителния списък на кандидатите. Номинацията, съгласно план, одобрен от Централната избирателна комисия, ще продължи от 31 декември до 3 февруари. Регистрацията на кандидатите ще приключи на 8 февруари. Тези, които получават сертификат за кандидат по-рано от други, могат да се възползват: официалната предизборна кампания е разрешена веднага след регистрацията и преди 30 март. До 8 март Централната избирателна комисия планира да състави окончателен списък на кандидатите (някои могат да бъдат изключени по желание). Резултатите от гласуването, насрочено за 31 март, трябва да бъдат обявени не по-късно от 10 април. Но на 1 април ще бъдат известни предварителните резултати. До 13 април ЦИК ще реши да проведе втори тур на изборите и да обяви датата на второто гласуване. Встъпването в длъжност на шестия президент на Украйна ще се проведе в края на май. ВЗГЛЯД : „Северен поток 2“ се приближава към проблемната морска зона \r\nВ неделя тръбополагащата машина Solitaire достигна шведската икономическа зона и започна да монтира тръби, съобщи местното радио SRB. Тръбите са доставени до пристанището на шведския град Карлсхамн, работата по полагането им по трасето ще се извършва до лятото на 2019 година. Пристанището е наело 110 души във връзка със строителството, планирано е да се създадат още 30 работни места. Дължината на „шведския“ участък от газопровода ще бъде 510 км. \r\nТака, за половин година „Газпром“ ще избере датската икономическа зона, за да продължи да полага тръби в \"датската\" секция. Датчаните обаче все още не са дали разрешение за изграждане на газопровод. Всички други страни, през чиито икономически води ще преминава тръбата, вече издават такива разрешения. \r\nЗащо „Газпром“ поема такива рискове: той продължава да полага тръби, без да чака всички необходими документи за строителство? \r\nЗа изграждането на „Северен поток 2“ под Балтийско море се изисква разрешение за строеж в икономически води от Финландия, Швеция, Дания и Германия. Трима партньори на „Газпром“, макар и не без проблеми, дадоха такива разрешения. Дания обаче е намерила сложен начин да не прави това. \r\n„Всъщност беше трудно за всички участници в проекта. Американците направиха истинско турне в северните страни на Европа. Имаше огромен натиск върху всички участници в проекта - германците, финландците, шведите и датчаните“, заяви водещият експерт на Националният фонд за енергийна сигурност, преподавател във Финансовия университет, Игор Юшков. \r\nШведското правителство беше принудено да признае, че нямат правно основание за отказ на „Северен поток 2“. В края на краищата, тръбите на „Северен поток 1“ също лежат там. Ето защо, в началото на лятото, те издадоха разрешение за строеж на тръба в техните води. Вярно е, че те старателно подчертаха, че са го направили с неохота, тъй като третират проекта негативно. \r\nВ Дания ситуацията е извън контрол. –„Американците очевидно притиснаха още повече датчаните. Те ги принудиха да приемат закон, според който заявлението за изграждане на такава инфраструктура се разглежда не само от гледна точка на екологията, но и от гледна точка на националната сигурност“, казва Юшков. \r\nНай-вероятният резултат от тази история: когато корабът за полагане на тръби достигне териториалните води на Дания, датчаните няма да вземат решение по искането на „Газпром“. Русия обаче не е особено разстроена. Проектът „Северен поток 2“ няма да я спре. „Газпром“ и неговите партньори, особено без напрежение, ще продължат да строят тръбата. Само маршрутът ще се промени. Вместо маршрут в икономическите води на Дания, тръбата ще следва втория маршрут далеч от датското крайбрежие. Тогава не се изисква разрешение от датчаните. \r\nПървият вариант на маршрута (по който минава „Северен поток 1”) се счита за оптимален, тъй като е по-кратък и изисква по-малко разходи за строителство. Докато алтернативният маршрут може да доведе до по-високи разходи за проекта, поради разширяването на маршрута заобикалящ Дания и увеличаването на времето за строителство. Австрийската нефтена и газова компания OMV, която е един от петте партньори на „Газпром“ в този проект, уверява, че алтернативният маршрут на „Северен поток 2“, който не изисква допълнителни разрешителни, няма да увеличи цената на проекта. „Общите разходи ще останат същите, както беше казано при стартирането на проекта - той възлиза на 9,5 милиарда евро“, заяви изпълнителният член на борда на директорите Манфред Лайтнер през август. \r\nСледователно съдбата на строителството на „Северен поток 2“ не зависи от Дания. Този условно „датски“ участък ще бъде построен във всеки случай. Единственият въпрос е изборът на маршрут. В ситуацията с „Южен поток“ съществува риск Русия да построи тръба по дъното на Черно море, да стигне до българското крайбрежие, а София, под натиска на Съединените щати, да се откаже от изграждането. В сегашната ситуация тръбата все още ще бъде изградена, независимо от окончателното решение на Дания. \r\nКлючовият момент за „Северен поток 2“ е да получи разрешение от Германия, тъй като германските води не могат да бъдат избегнати - тук тръбата излиза на брега. С помощта на финландците, шведите и датчаните, американците се опитаха да усложнят проекта, да забавят сроковете и да увеличат разходите. \r\nГермания и други европейски страни добре знаят къв какво се стремят американците. „Американците искат да намалят обема на доставките на руски газ за Европа, да причинят неговия недостиг и да повишат цените на синьото гориво на европейския пазар. Досега американският втечнен природен газ се продава главно в Азия, където газът е скъп. Но ако ние завоюваме и европейския пазар, тогава Съединените щати ще могат да произвеждат и продават втечнен газ още повече и да увеличават работните места в страната“, напомня Юшков. \r\nВ Европа, за щастие, мнозина разбират, че американците искат да печелят за своя сметка. В крайна сметка, това в европейските предприятия ще увеличи разходите за производство и те ще станат по-малко конкурентоспособни на световния пазар. А това пряко ще засегне джобовете на европейските жители.", "date": "2018.12.25", "title": "Преглед на някои от основните теми в руския печат (Агенция „Фокус“)"}
{"url": "http://www.focus-news.net/news/2018/12/25/2605470/pregled-na-mezhdunarodnite-novini-do-6-ch-agentsiya-fokus.html", "text": "Саудитска Арабия се съгласи вместо САЩ да отдели „необходимите пари“ за възстановяването на Сирия, заяви президентът Доналд Тръмп, съобщава  РИА Новости . \r\n„Саудитска Арабия се съгласи да похарчи необходимите пари нужни за възстановяването на Сирия, вместо САЩ. Виждате ли? Не е ли чудесно, когато най-богатите държави помагат за възстановяването на своите съседи, вместо САЩ, които са на 5 хиляди мили? Благодаря, Саудитска Арабия!“, написа американският президент в Twitter. \r\nПреди това американски официални представители неведнъж заявиха, че няма да участват във възстановяването на тези части от Сирия, които се намират под контрола на правителствените сили. \r\nМиналата седмица Белият дом обяви, че САЩ започват оттегляне на войските си от Сирия, но победата над терористичната групировка „Ислямска държава“ не означава край на коалицията. \r\n*** Каталунската полиция съобщи, че е получила информация за възможна терористична атака, но отказва да потвърди данните на испанските медии за издирването на терористи, предава  РИА Новости . \r\n„Получихме предупреждение за възможна терористична атака. Въз основа на тази информация се анализира точността на това предупреждение. На основата на анализа ще бъдат предприети действия на полицията. Но не коментираме други подробности за заплахата, не даваме информация за конкретно лице или хора. Никога не правим това“, заявиха от полицията за РИА Новости. \r\nОнлайн изданието El Periodico съобщи, че името на издирвания терорист е Брахим Лмиди, роден в Казабланка (Мароко). Според вестника той е искал да извърши атака с автобус срещу пешеходци по време на коледните празници в Барселона. Телевизионният канал Antena 3 съобщи, че предполагаемият терорист има един или двама съучастници. \r\nВ Барселона са предприети по-строги мерки за сигурност, патрули са засилени в центъра на града, по-специално в района на улица Рамбла и близо до Саграда Фамилия, служителите на полицията спират и обискират коли, микробуси и автобуси. \r\nДържавния департамент на САЩ, публикува предупреждение в социалните мрежи за възможността от терористични атаки в Барселона, по-специално на пешеходната улица Рамбла, и съобщава, че „терористите могат да атакуват без предупреждение, насочвайки се към туристически обекти и други обществени места“. Според Държавния департамент атаката може да бъде извършена по време на коледните и новогодишните празници. Предупреждението се появи на страницата на генералното консулство на САЩ в Барселона. \r\nКаталунските власти гледат сериозно на предупреждението за терористична атака в Барселона, но нивото за терористична заплаха няма да се повишава. \r\n*** Властите в Обединеното кралство имат възможност да разположат средства за борба срещу дронове след инцидента миналата седмица, който парализира летище „Гетуик“, предава агенция  TACC . \r\n„Широкото разпространение на такива устройства, съчетано с трудностите при използването на военни средства за противодействие на дронове в гражданска среда, означава, че няма лесни решения“, написа Бен Уолъс в Twitter. \r\nУолъс също изрази увереност, че полицията ще може да намери тези, които предизвикаха транспортния колапс на „Гетуик“, засягайки повече от хиляда полета и 140 хиляди пътници. Наградата, обявена за информация, която ще помогне за залавянето на престъпниците, е 60 хиляди паунда. \r\n*** Американският президент Доналд Тръмп не знае как да се измъкне от ситуацията със „затварянето“ на правителството и е малко вероятно да бъде намерено решение, докато президентът е под влиянието на група консервативни републиканци, заявиха лидерите на демократите в Конгреса Чък Шумер и Нанси Пелоси, предава  РИА Новости . \r\nРедица федерални ведомства на САЩ частично преустановиха работа на 22 декември заради това, че Конгреса не успя да одобри новия бюджет. Тръмп не възнамерява да подпише бюджета, ако не бъдат добавени 5 милиарда долара за финансиране на стената по границата с Мексико, а демократите не са готови да подкрепят документа с такива разходи.  \r\n„Президентът искаше „затваряне“, но изглежда, че не знае как да се измъкне. Докато президентът се ръководи от група консерватори от долната камара, трудно е да се каже какво решение може да предложи, което да премине през долната и горната камара и да приключи „затварянето“ на Тръмп“, се казва в съвместно изявление на Шумер и Пелоси. \r\nПо-рано Тръмп написа в Twitter, че седи в Белия дом и чака демократите да се върнат и да се съгласят. В този случай следващото заседание на Сената на САЩ, което ще трябва да одобри бюджета, ще се проведе на 27 декември. \r\n*** Русия е готова да осигури доставки на газ по дългосрочни договори за Европа дори, ако не е възможно до декември 2019 г. да се постигне споразумение с Украйна за транзита на руското „синьо гориво“, заяви руският министър на енергетиката Александър Новак, съобщава  РИА Новости . \r\n„При всички обстоятелства ние гарантираме доставката на руски газ по дългосрочни договори, подписани от „Газпром“. В този смисъл европейските потребители ще получат необходимия обем“, заяви Новак. \r\n*** Руският президент Владимир Путин и неговият беларуски колега Александър Лукашенко, който пристига в Русия на работно посещение, ще се срещнат в Кремъл, за да продължат търсенето на консенсус за цените на руския газ, предава агенция  TACC . \r\nОбявявайки тази среща, пресслужбата на Кремъл не уточни дневния ред за частта за енергетиката. „По време на разговорите ще бъдат обсъдени ключови въпроси в двустранните отношения и перспективите за по-нататъшно развитие на интеграционните процеси в евразийското пространство“, се казва в кратко съобщение от пресслужбата на руския президент. \r\nВъпреки това, въпросът за ценообразуването на руския газ за Беларус и проблемът с недостига на доходи от данъчни маневри са най-належащите проблеми за Минск. \r\nПреговорите ще се проведат в трудна ситуация. И двете страни показват сдържан оптимизъм и не се съмняват, че скоро ще се намери решение, което да задоволи всички, но предишната дискусия, проведена в Санкт Петербург на 6 декември, не даде очакваните резултати. Нещо повече, лидерът на Беларус изрази недоволство от решаването на въпросите, свързани с премахването на търговските бариери в рамките на Евразийския икономически съюз и така критикува механизма за ценообразуване на природния газ, че по-късно беше принуден да се извини на руския лидер за прекалено острия тон. \r\n*** Американският президент Доналд Тръмп заяви, че има напредък в преговорите с Пхенян и подчерта, че очаква новата среща с лидера на Северна Корея Ким Чен-ун, предава агенция  TACC . \r\n„Има прогрес. С нетърпение чакам следващата среща с председателя на Държавния съвет Ким Чен-ун“, написа Доналд Тръмп. \r\nПо-рано държавният секретар Майк Помпео съобщи, че Съединените щати разчитат на провеждането на втората среща на Тръмп и Ким Чен-ун в самото начало на 2019 година. \r\n*** Президентът Реджеп Тайип Ердоган покани Данолад Тръмп да посети Турция през 2019 г., съобщиха от Белия дом, предава , AFP . \r\n„Президентът Ердоган покани президента Тръмп да посети Турция през 2019 г. Въпреки че не се планира нищо определено, президентът е отворен за потенциална среща в бъдеще“, заяви говорител на Белия дом. \r\n*** Губернаторът на мексиканския щат Пуебла Марта Ерика Алонсо и нейният съпруг, сенатор и бивш ръководител на региона Рафаел Морено Вале, загинаха в  авиокатастрофа. Както съобщава телевизионният канал Televisa, политиците бяха на борда на хеликоптер, който се разби в района на Коронанго в покрайнините на столицата на щата Пуебла, предава агенция  ТАСС . \r\nОфициално потвърждаване на тази информация от властите на страната все още няма. Сведения за възможните причини за трагедията не са оповестени публично. \r\nПрезидентът Андрес Мануел Лопес Обрадор по-рано съобщи в социалната мрежа Twitter, че на борда на хеликоптера може да бъдат бившия и настоящия губернатор на щата Пуебла. \r\n„Получавам информация за падането на хеликоптера в щата Пуебла. Необходимо е да се потвърди дали губернатора Марта Ерика Алонсо и бившият губернатор Рафаел Морено Вале (нейният съпруг) са били на борда. Наредих на цялото правителство да действа незабавно“, написа държавният глава.", "date": "2018.12.25", "title": "Преглед на международните новини до 6 ч. (Агенция „Фокус“)"}
{"url": "http://www.focus-news.net/news/2018/12/25/2605468/negovo-preosveshtenstvo-episkop-polikarp-shte-oglavi-arhiereyska-sveta-liturgiya-v-hram-uspenie-na-presveta-bogoroditsa-na-26-dekemvri.html", "text": "На 26 декември, когато Православната църква чества Събор на Пресвета Богородица,  с благословението на Негово светейшество Българския патриарх и Софийски митрополит Неофит, Негово преосвещенство Белоградчишкия епископ Поликарп - викарий на Софийския митрополит ще оглави Архиерейска света Литургия в  храм \" Успение на Пресвета Богородица\", град Кюстендил , Софийска  епархия .  Начало: 9.30 часа.  \r\nНикола ПЕТКОВ", "date": "2018.12.25", "title": "Негово преосвещенство епископ Поликарп ще оглави Архиерейска света Литургия в  храм \" Успение на Пресвета Богородица\" на 26 декември"}
{"url": "http://www.focus-news.net/news/2018/12/25/2605467/negovo-visokopreosveshtenstvo-vrachanskiyat-mitropolit-grigoriy-shte-oglavi-arhiereyska-sveta-liturgiya-za-praznika-sabor-na-presveta-bogoroditsa.html", "text": "На втория ден на Рождество Христово Православната църква отбелязва празника Събор на Пресвета Богородица.Той е посветен на родилата Спасителя, Пресветата Дева Мария.  На  този ден Негово високопреосвещенство Врачанският митрополит Григорий ще оглави Архиерейска  света Литургия в храм “Св. Параскева”, град Бяла Слатина. Начало: 9.00 часа.  \r\nНикола ПЕТКОВ", "date": "2018.12.25", "title": "Негово високопреосвещенство Врачанският митрополит Григорий ще оглави Архиерейска света Литургия за празника Събор на Пресвета Богородица"}
{"url": "http://www.focus-news.net/news/2018/12/25/2605472/pregled-na-nyakoi-ot-osnovnite-temi-v-britanskiya-pechat-agentsiya-fokus.html", "text": "Daily Express : Шефът на Wetherspoons със съобщение за бизнеса, който иска да спре Брекзит \r\nТим Мартин, привърженик на Брекзит се изказа срещу държането на Великобритания, тясно свързана с Брюксел, след като тя напусне Европейския съюз, използвайки „бедствието“ евро като причина за това. Подкрепата за Брекзит Мартин заяви пред Express.co.uk: „Проевропейските хора искаха да се присъединим към Механизма на валутния курс (ERM) - предшественика на еврото. Беше катастрофа. Те искаха да се присъединим към еврото и те казаха, че ако не го направим, страната ще тръгне надолу. \r\n„Създадохме половин милион работни места, доходът на домакинствата е рекорден, така че спрете с истории за икономически последствия, ако не останем в ЕС“. \r\nФилип Хамънд заяви, че вотът на доверие към Тереза Мей е начин да се „изхвърлят екстремистите“, които се противопоставят на предложението й за Брекзит. \r\nУправителят на Bank of England Марк Карни също публикува 88 страници анализ на най-лошия сценарий в случай на Брекзит без сделка. \r\nВ доклада се посочва, че британската икономика може да спадне с осем процента през първото тримесечие на 2019 от сегашното си ниво. \r\nНо разговорите за Брекзит без сделка се увеличиха, след като Тереза Мей не успя да получи гаранции от лидерите на ЕС за ирландският предпазен механизъм.  \r\nПравителството обяви, че ще бъдат отпуснати 2 милиарда паунда, за да помогне на Великобритания да се подготви за хаотичен изход. \r\nБизнесът и домакинствата бяха посъветвани да „се подготвят“ за живот извън ЕС без споразумение за бъдещите отношения с Обединеното кралство. \r\nБританското правителство ще предостави информационен пакет от 100 страници на компаниите, които очертават планове за сценарий без сделка. \r\nОбществеността ще получи също информация как да се подготви през следващите седмици чрез реклами, уебсайтове и директни съобщения. \r\nПланирането на Брекзит без сделка включва наемане на повече служители, които да се съсредоточат върху резултата, като харчат повече пари за извънредни мерки и спират съществуващи правителствени програми. The Telegraph : Неправилно арестувана двойка се чувства „напълно смазана“, докато министрите обвиняват полицията в Съсекс за „бъркотията“ \r\nДвойката погрешно обвинена за хаоса на „Гетуик“ говори за отношението  на полицията на Съсекс, заявявайки, че се чувстват „напълно смазани“. \r\n47-годишният Пол Гейт и 54-годишната Илейн Кърк разкритикуваха начина, по който полицаите претърсваха дома им и разкриха, че получават медицински грижи след арестуването. \r\nТяхното изявление дойде, когато полицията в Съсекс се сблъска с нарастваща критика от страна на министри, които ги обвиниха, че са „объркали“ решаването на инцидента с дрона на „Гетуик“, който е причина за нещастието на повече от 140 000 пътници. \r\nОсновната критика към изявлението на полицията е, че има „възможност“, че може би никога не е имало дрон. \r\n„Говорили са, че това е грешка на полицията“, каза източникът. – „Полицията знае, че е извършено престъпление, защото са имали над 200 съобщения за забелязани дронове над „Гетуик“ и са имали подробни 67 изявления, включително от полицейски служители и персонал на летище „Гетуик“. \r\nГоворейки извън дома си в западната част на Съсекс, Гейт заяви: „Както вероятно можете да си представите, чувстваме се напълно смазани“. \r\n„Нашият дом е претърсен, а нашата неприкосновеност и идентичност са напълно открити. Нашите имена, снимки и друга лична информация са излъчени по целия свят. Ние сме дълбоко обезпокоени, както и нашето семейство и приятели, и в момента получаваме медицински грижи. Начинът, по който бяхме първоначално представени , беше отвратителен, макар че тези, които ни познаваха, не се съмняваха за секунда“. \r\nДвамата бяха разпитани в продължение на 36 часа, след като бяха арестувани по подозрение, че са били зад това, което полицията преди това е нарекла „умишлен акт на дезинтеграция“. \r\nМинистрите описаха коментара за „възможността“ като „бъркотия“, и заявиха, че полицията „не е подготвила добре комуникационния си отговор“. \r\nМинистърът на сигурността Бен Уолъс заяви, че правителството е „в състояние да разположи системи за откриване в цяла Великобритания“, за да се пребори със заплахата от дроновете. \r\n„Огромното разпространение на такива устройства, съчетано с предизвикателствата, свързани с въвеждането на военни мерки в градска среда, означава, че няма лесни решения“, заяви министърът. \r\nТой добави: „Тези хора, които са избрали да използват безпилотни самолети безразсъдно или за престъпни цели, могат да очакват най-тежката присъда и затвор, когато бъдат заловени“. The Guardian : Рухване на вулкан е причината за цунамито в Индонезия \r\nСмъртоносното цунами в Индонезия бе предизвикано от парче от вулкана Анака Кракатау, което се срина в океана, потвърдиха властите. \r\nНай-малко 373 души бяха убити и много сгради бяха силно повредени, когато цунамито удари почти без предупреждение пролива Сунда между островите Ява и Суматра. \r\nАнак Кракатау е изхвърлял пепел и лава в продължение на месеци, преди да се срути участък от 64 хектара в югозападната му част, заяви индонезийски представител на властите. „Това предизвика подводно свлачище и в крайна сметка причини цунамито“, заяви Дукирита Карнавати, ръководител на метеорологичната агенция. \r\nСнимки, направени от сателита  Sentinel-1 на Европейската космическа агенция, показаха, че голяма част от южния фланг на вулкана се плъзга в океана, твърдят учените. \r\nФактът, че цунамито е предизвикано от вулкан, а не от земетресение, означава, че предупреждението за цунами не е било предизвикано, казаха учените. Жителите на крайбрежието съобщават, че не виждат и не усещат никакви предупредителни знаци преди вълните да се издигнат до три метра. \r\nСтотици военнослужещи и доброволци прекараха понеделник в почистване на плажове в търсене на оцелели. Най-малко 1459 души са били ранени, а над 600 къщи, 60 магазина и 420 кораба са били повредени, когато цунамито е ударило. \r\nОчаква се броят на жертвите да нарасне, тъй като 128 души все още са изчезнали. Доди Русванди, висш служител в агенцията за бедствия, добави, че спасителните усилия вероятно ще продължат седмица. \r\nВулканологът от университета в Куинсланд Тереза Убиде каза, че Анак Кракатау е изригвал през последните няколко месеца, което не е необичайно. „Изглежда вулканът е активен в момента и може да се случи отново“, каза Убиде. \r\nРичард Тийу от университета в Портсмут заяви, че са необходими сонарни проучвания, за да се направи карта на морското дъно около вулкана, но тази работа обикновено отнема месеци. „Вероятността за по-нататъшно цунами в пролива Сунда ще остане висока, докато вулканът Анак Кракатау преминава през сегашната си активна фаза, защото това може да доведе до по-нататъшни подводни свлачища“, добави той.", "date": "2018.12.25", "title": "Преглед на някои от основните теми в британския печат (Агенция „Фокус“)"}
{"url": "http://www.focus-news.net/news/2018/12/25/2605476/predstoyashti-mezhdunarodni-sabitiya-za-25-dekemvri-agentsiya-fokus.html", "text": "*** Обръщение на Папата към града и света (Урби ет Орби) \r\n*** Обръщение на Кралица Елизабет за Коледа, посветено на Брекзит \r\n*** Берлин. Коледно обръщение на президента Франк-Валтер Щанмайер \r\n*** Иранският президент Хасан Роухани ще представи бюджета за 2019/2020 година", "date": "2018.12.25", "title": "Предстоящи международни събития за 25 декември (Агенция \"Фокус\")"}
{"url": "http://www.focus-news.net/news/2018/12/25/2605477/predstoyashti-sabitiya-v-stranata-za-25-dekemvri-agentsiya-fokus.html", "text": "*** \r\nОт 20.00 часа в Народния театър „Иван Вазов“ президентът Румен Радев и съпругата му Десислава Радева ще присъстват на благотворителния спектакъл „Българската Коледа“. \r\n*** \r\nОт 09.30 часа в патриаршеската катедрала „Св. Александър Невски“  ще започне божествена света литургия. \r\n*** \r\nОт 18.00 часа в зала „България” Хорът на софийските момчета с диригент проф. д-р Адриана Благоева ще представи за 30 пореден път своя традиционен коледен концерт. \r\n*** \r\nМото-дядо Коледа“ ще зарадва по случай коледните празници  малчуганите от Центровете за деца, лишени от родителски грижи във Велико Търново. Мотористите ще започнат своята обиколка в 9.30 часа от бензиностанция в града, намираща се на бул. „България“ 41Б. Ще бъдат посетени всички социални домове за деца, лишени от родителски грижи в града. Очакванията на организаторите са в събитието да се включат мотористи от цялата страна. Те ще спрат пред сградата на Община Велико Търново около 13.00 часа.  \r\n*** \r\nОт 18.00 часа от Площад „Цар Асен I“ може да се наблюдава Аудиовизуален спектакъл „Царевград Търнов – звук и светлина“ – безплатна прожекция.  \r\n*** \r\nОт 09.00 часа в катедрален храм „Св. вмчк Димитър Солунски” ще бъде отслужена света литургия.  \r\n*** \r\nОт 22.00 часа във фоайето на Симфониета – Видин ще се състои коледно хип-хоп парти „It’s a TRAP! Christmas с Marrtom”. \r\n*** \r\nВ 09.00 часа в катедралната църква „Св. апостоли”, Врачанският митрополит Григорий ще отслужи тържествена света литургия.  \r\n*** \r\nОт 10.00 часа в НЧ „Звезда-1905“ ще се проведе посрещане на Дядо Коледа – игри и забавления за най-малките жители на село Правда. От 11.00 часа ще бъде открита Изложба на сурвакници и представяне на обичая „Коледуване“.  \r\n*** \r\nОт 15.00 часа в кв. „Калтинец“, под надслов „Коледа – надежда за утре“ ще се състои обичая коледуване.  \r\n*** \r\nВ Художествената галерия ще бъдат представени годишна изложба на Дружеството на Добричките художници – живопис, графика, скулптура, рисунка; „Сол за живите“ – изложба по стихове на Йордан Кръчмаров; постоянна експозиция.  \r\n*** \r\nВ 12.00 часа на откритата сцена пред Общината ще се състои концерт на Ансамбъл за български народни танци „Гео Милев“. \r\n*** \r\nВ 16.00 часа на откритата сцена пред Общината ще започне празничен коледен концерт на „Биг Бенд Пловдив“. \r\n*** \r\nОт 09.00 часа в катедрален храм „Св . Димитър“ ще бъде отслужена празнична света литургия. От 11.30 ч. на пл. „Цар Освободител“ ще се състои Коледно веселие с участието на Младежки танцов ансамбъл „Браво“ при НЧ „Хаджи Димитър – 1937“ и Детски фолклорен ансамбъл „Българче“ при ОУ „Христо Ботев“ и НЧ „Хаджи Димитър – 1937“. \r\n*** \r\nОт 09.30 часа в катедрален храм „Св. Николай“ ще бъде отслужена утреня и св. златоустова литургия. От 15.00 до 19.00 часа в Митрополитския дом владиката ще приема поздравления от своите епархиоти и гости, на които ще преподаде Архипастирски благослов по повод великия празник на Богорождението.   \r\n*** \r\nОт 12.00 часа ще започне фестивалът „Ямболски коледарски буенек `2018“ в Градския парк. Горещите точки, където също ще се проведе коледарски буенек ще бъдат на площадните пространства пред Народно читалище „Пробуда – 1909“ в кв. „Каргон“ (11.00 часа), пред НЧ „Зора – 1945“ в район „Баира“ (11.30 часа) и в жк. „Диана“ – пред бившия магазин „Югоагент“(13.30 часа).", "date": "2018.12.25", "title": "Предстоящи събития в страната за 25 декември (Агенция „Фокус“)"}
{"url": "http://www.focus-news.net/news/2018/12/25/2605475/ria-novosti-saobshtiha-prichinata-za-aviokatastrofata-s-gubernatora-v-meksiko.html", "text": "Техническа неизправност е причина за падането на хеликоптера в Мексико, в резултат на което загинаха губернаторът на щата Пуебла и нейния съпруг, съобщава  РИА Новости . \r\nГубернатор Марта Ерика Алонсо и мъжът й, сенатор Рафаел Морено Вале са се намирали на борда на хеликоптера, паднал на няколко километра от международното летище в Пуебла. На борда е имало и двама члена на екипажа. \r\n„Хеликоптерът имаше очевидна неизправност, все още не е ясно какво е причинило падането му на земята“, заяви министърът по сигурността Алфонсо Дурасо на пресконференция. \r\nХеликоптерът се е насочил към Мексико Сити и е паднал 10 минути след излитането. Министърът не изключи възможността да е имало и пети пътник на борда. На снимките, публикувани в мрежата, е ясно, че след катастрофата в царевичното поле хеликоптерът се запалва. Превод и редакция : Калоян Пенков", "date": "2018.12.25", "title": "РИА Новости: Съобщиха причината за авиокатастрофата с губернатора в Мексико"}
{"url": "http://www.focus-news.net/news/2018/12/25/2605480/aktualna-patna-obstanovka.html", "text": "Информация за състоянието на републиканските пътища към 06.00 часа, предоставена от  Агенция „Пътна инфраструктура“ . Метеорологична обстановка: \r\nТемпературите са в интервала от - 6 до 9°. Времето над страната е със разкъсана облачност. Вятър духа в областите: Варна, Бургас, Кърджали, Търговище, Габрово, Ловеч, Плевен, Шумен, Добрич, Русе, Силистра, В.Търново, Враца, Монтана, Видин, Пловдив, Пазарджик, Смолян, Сливен, Хасково, Кюстендил,  \r\nДъжд вали в областите: Варна, Смолян /слаб/, Силистра /слаб/ и в района на Костенец /обл. София/; Тополовград /обл. Хасково/; Вълчаново ханче и Средец /обл. Бургас/; Катунци и Голешево /обл. Благоевград/; \r\nСняг вали в областите Добрич /слаб/, Смолян /слаб/, Силистра /слаб/ и в районите на Боровец и Долни Пасарел /обл.София/; пр. „Шипка“; пр. „Петрохан“; Босна /обл.Бургас/; слаб сняг вали в района на прохода „Предел“, на Разлог и Попови ливади /обл. Благоевград/; Гюешево /обл. Кюстендил/; \r\nПътните настилки са предимно мокри, заснежени, по усойните и планински райони частично заледени, обработени и проходими при зимни условия. Ограничения за товарни автомобили:  \r\nЗабранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника за периода на официалните празници: \r\n На 26.12.2018 г. от 14 до 20 часа; \r\n На 01.01.2019 г. от 14 до 20 часа. \r\nОграниченията важат само за участъците от републиканската пътна мрежа, както следва: \r\n• Всички автомагистрали;  \r\n• път I-1 с. Ребърково-Ботевград, като движението се пренасочва по път II-16 Ребърково-Своге-София; \r\n• път I-1 Благоевград-ГКПП „Кулата“; \r\n• път I-4 п. в. „Коритна“-Велико Търново-Шумен; \r\n• път I-5 Русе-Велико Търново; \r\n• път I-8 ГКПП „Калотина“-София; \r\n• път I-9 Варна-Бургас; \r\n• път II-18 Околовръстен път София; \r\n• път II-99 Бургас-Царево. \r\nЗабраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим. Състояние на автомагистралите: \r\nАМ „Тракия“:  \r\nОбласт София: \r\nШофьорите да се движат с повишено внимание, спазвайки ограничението на скоростта – до 90 км/ч, в участъка от 45+900 до км 53+000 до 31.05.2019 г.поради констатирани неравности по пътната настилка. \r\nШофьорите да се движат с повишено внимание в участъка при Мухово от км 45+200 до км 46+266 в посока Бургас поради обезопасяване на пътния участък до 31.05.2019 г. \r\nДо 27.12.2018 г. шофьорите да се движат с повишено внимание в посока Бургас от км 15+030 до км 18+330 поради извършване на довършителни работи по съоръжения /виадукти/ при км 17+440 и км 18+140, както следва: \r\n- При липса на хоризонтална маркировка в участъка от км 15+030 до км 18+330 скоростта на движение се ограничава до 70 км/ч., както изрично се забранява движението и спирането по аварийната лента. \r\n- След полагане на хоризонтална маркировка – в участъка от км 16+430 до км 18+330 скоростта на движение се ограничава до 90 км/ч.  \r\nОбласт Стара Загора: \r\nДо 31.03.2019 г.  от км 168+000 до км 208+100 в участъка  Чирпан –  Стара Загора се извършва с максимална скорост до 90 км/ч и повишено внимание в двете посоки с цел осигуряване безопастност на движението поради неравности на пътната настилка. Срок  \r\nОбласт Сливен: \r\nШофьорите да се движат с повишено внимание в района на с. Биково от км 254+500 до км 254+750 в посока Бургас поради нарушена предпазна ограда /мантинела/. Участъкът е сигнализиран с пътни знаци и ограничението на скоростта е 110 км/ч до 03.01.2019 г. \r\nОбласт Бургас: \r\nДо 30.12.2018 г. шофьорите да се движат с повишено внимание от км 329+000 до км 330+000 посока София в участъка Карнобат – Хаджиите където се извършва залесяване. Заета е аварийната лента. Участъците са сигнализирани с пътни знаци.  \r\nАМ „Хемус“:  \r\nОбласт София: \r\nДо 31.03.2019 г. в участъка от км 30+260 до км 47+060 /от п.в. „Витинска река“ до п.в. Ботевград/ само в посока София е ограничено движението на МПС над 12 тона поради ремонтно – възстановителни дейности по виадукт „Коренишки дол“ при км 36+880, км 37+520 и км 37+920. Движението се осъществява по обходен маршрут: п.в. Ботевград, път II-17 /АМ \"Хемус\" – Ботевград/, път I-1 /Ботевград – София /, п.в. \"Витинска река\"; \r\nДо 31.05.2019 г. движението при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч.  \r\nДо 31.03.2019 г. движението от км 31+996 до км 33+780 се осъществява двупосочно в платното посока Варна поради ремонтни дейности на виадукт при км 33+600 и тунел „Витиня“.  \r\nДо 31.03.2019 г. движението от км 34+010 до км 40+510 се извършва двупосочно в платното посока Варна поради аварийно – възстановителни дейности по виадукт „Коренишки дол“ при км 36+450 и виадукти при км 37+520 км 37+920. \r\nДо 31.03.2019 г. движението от км 48+800 до км 53+690 се осъществява двупосочно в платното посока София поради ремонтни дейности по виадукт при км 51+360.  \r\nАМ „Струма“: няма ограничения. \r\nАМ „Марица“: няма ограничения. \r\nАМ „Черно море“: няма ограничения. \r\nАМ „Люлин“: няма ограничения.  Въведени ограничения по основните пътни направления: \r\n1. Проходи: \r\n- „Върбишки“ - затворен за всички МПС - целогодишно;  \r\n- „Златишки“ - затворен за всички МПС - целогодишно; \r\n- „Айтоски“ - отворен за всички МПС; \r\n- „Котленски“ - отворен за всички МПС; \r\n- „Обзорски“ - отворен за всички МПС; \r\n- „Печинско“ - отворен за всички МПС; \r\n- „Републиката“ - отворен за всички МПС; \r\n- „Ришки“ - отворен за всички МПС; \r\n- „Рожен“ - отворен за всички МПС; \r\n- „Предел“ - отворен за всички МПС; \r\n- „Превала“ - отворен за всички МПС; \r\n- „Троянски“ - забранен за МПС над 12 т; \r\n- „Вратник“ - забранен за МПС над 10 тп - целогодишно; \r\n- „Дюлински“ - забранен за МПС над 3,5 т. - Срок: целогодишно; \r\n- „Пампорово“ - забранен за МПС над 3,5 т - целогодишно; \r\n- „Петрохан“ – целогодишно е забранено движението на МПС над 12 т, както и тегленето на ремаркета и полуремаркета; \r\n- „Твърдишки“ - забранен за МПС над 10 т - целогодишно; \r\n- „Шипка“ - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.  Състояние на републиканската пътна мрежа: \r\nОграничения в движението на MПС по първокласната пътна мрежа: \r\n- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: \r\nОбласт Видин: \r\nДвижението по път I-1 /E-79/ от пътно кръстовище Дунавци до с. Ружинци е ограничено за тежкотоварни МПС с обща маса над 12 тона поради влошени метеорологични условия (снежна покривка и трайни отрицателни температури), които създават предпоставки за обледяване, както и във връзка с изпълнението на авариен ремонт на дилатационна фуга открит тип на съоръжение на път I-1 /E-79/ при км 21+516.  \r\nОбходен маршрут за МПС над 12 тона: \r\n• За движещите се тежкотоварни МПС по направление гр. Видин – гр. Монтана се определя следния маршрут: \r\nДунав мост 2, І-1 /Е 79/ до п.к. Дунавци, по път РП ІІ-11 до с. Добри дол, път ІІІ-112 (с. Добри дол – с. Тополовец), път ІІІ-114 (с. Тополовец – с. Ружинци), път І-1 /Е 79/ (с. Ружинци – гр. Монтана); \r\n• За движещите се тежкотоварни МПС по направление гр. Монтана– гр. Видин се определя следния маршрут: \r\nПът І-1 /Е 79/ (гр. Монтана – с. Ружинци – гр. Димово – гр. Видин) \r\nДвижението на МПС в участъка на аварийния ремонт на съоръжение на път I-1 /E-79/ при км 21+516 да се регулира от светофарна уредба. Срок до 12:00 часа на 27.12.2018 г. \r\nОбласт София: \r\nДвижението в участъка Жерково – Елешница от км 224+600 до км 229+700 е ограничено за всички МПС поради намален габарит на пътното тяло. Срок до 30.09.2019 г.;  \r\nДвижението на товарни МПС над 15 т в участъка от Александров мост до границата с област Перник от км 276+162 до км 282+485 е ограничено. Срок до 30.09.2019 г.;  \r\nВъвежда се реверсивно движение по път I-1 София – Перник при Владая от км 276+162 до км 277+610 и от км 278+567 до км 281+800 в последния празничен ден и всяка неделя от 10:00 до 18:00 часа. Обособяват се две ленти в посока София и една в посока Перник. Срок 31.12.2018 г.; \r\nЗа улеснение на трафика през Владая и повишаване на пътната безопасност има две ленти за излизащите от София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. На 26.12.2018 г. (сряда) през светлата част от денонощието в същия участък ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Срок до 26.12.2018 г. \r\nДвижението по път I-1 София - Перник от км 281+900 (при разклонението за с. Драгичево) до км 282+315 се осъществява в една лента /преди кръстовището и отваряне след него/ поради ремонтни дейности в активната лента на платното посока София. Движението се извършва в изпреварващата лента и скоростта на движение се ограничава до 40 км/ч. Срок 30.03.2019 г.; \r\nОбласт Перник:  \r\nДвижението по път I-1 София – Перник в участъка от граница София до кръстовище Драгичево от км 282+485 до км 285+600 е ограничено за тежкотоварни автомобили с тегло над 15 т. Участъкът е сигнализиран с пътни знаци. Движението е пренасочено по АМ „Люлин“. Срок до 31.01.2019 г.; \r\nВъведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва: \r\n- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София. През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 10.04.2019 г.; \r\nДвижението по път I-1 /Е79/ (с магистрален габарит) от км 23+000 – нов (км 291+500 – стар) до км 24+000 – нов (км 292+500 – стар) в посока Перник – Кулата се осъществява с повишено внимание и скоростта на движение е ограничена до 80 км/ч. Срок до 31.01.2019 г. \r\n- път І-2 Граница Румъния-Русе-Цар Калоян-Разград-Шумен-Девня-Варна:  \r\nОбласт Русе: \r\nДвижението в участъка Русе – Разград при км 7+845 в участъка на ремонта се осъществява в посока Дунав мост – Русе и обратно в две ленти във всяко платно за горепосочените посоки поради изпълнението на обект: „Изграждане на пешеходна връзка – надлез между кв. „Родина 3“ и кв. „Чародейка“. Участъкът е сигнализиран с пътни знаци съгласно одобрения проект за ВОБД.  Въведено е ограничение на скоростта до 20 км/ч. Срок до 21.06.2019 г. \r\n- път І-3 Гара Бяла-Плевен-Луковит-Коритна-Ябланица-Ботевград:  \r\nОбласт София:  \r\nДвижението в участъка Правец – с. Разлив – Трудовец – Ботевград в участъка от км 193+345 /отклонение за пътен възел „Правец“/ до км 204+200 /заустване в път І-1 Видин-Враца-Ботевград/ е ограничено за движение на МПС над 12 т.  \r\nОбходен маршрут: АМ „Хемус“ п.в. „Правец“, по път ІІ-17 Мездра – Ботевград, пътен възел І-3, пътен възел „Ботевград“ на АМ „Хемус“ и обратно. Срок до 30.06.2019 г. \r\n- път І-4 Коритна-Български Извор-Микре-Севлиево-В. Търново-Омуртаг-Търговище-Шумен:  \r\nОбласт Търговище:  \r\nДвижението по път I-4 Търговище – о.п. Белокопитово от км 248+000 до км 250+300 се осъществява в една лента поради ремонтни дейности във връзка със строителството на обект: АМ „Хемус”. Срок до 31.10.2019 г. \r\n- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: \r\nОбласт Габрово: \r\nДвижението по път I-5 Габрово – вр. Шипка при км 164+150 се осъществява с повишено внимание поради пропаднал участък по асфалтова настилка. Поставена е необходимата сигнализация. Срок до 31.03.2019 г. \r\nОбласт Хасково: \r\nДвижението по околовръстен път на гр. Хасково в участъка от км 293+369 до км 298+482 е ограничено поради ремонтни дейности на пътната инфраструктура. Транзитното движение в посока Кърджали и обратно се пренасочва през пътен възел „Орфей“ в гр. Хасково по обходен маршрут: \r\nОт начало гр. Хасково – пътен възел „Орфей“ – бул. „Васил Левски“ – бул. „Илинден“ – бул. „Освобождение“ – път I-5 / Хасково – Кърджали /. Срок до 30.01.2019 г.; \r\nДвижението в участъка Хасково – п.в. Манастир от км 300+034 до км 302+932 се осъществява двупосочно в едното платно за движение спрямо поставената пътна сигнализация поради ремонтни дейности. Срок до 30.01.2019 г. \r\nОбласт Кърджали: \r\nДвижението по път Кърджали – Маказа в участъка Надлез Кирково – ГКПП „Маказа“ е ограничено за МПС над 3,5 т. Срок до 31.01.2019 г.; \r\nДвижението по път Черноочене – Кърджали само в посока от Черноочене към Кърджали е ограничено за движение на МПС над 15 т. Срок до 31.01.2019 г. \r\nОбходни маршрути: \r\n- направление Хасково – Кърджали: път І-5, път ІІІ-505 (с. Манастир), път ІІІ-507 Г.Войводино – Мост – Чифлик – Кърджали. \r\n- направление Асеновград – Кърджали: път ІІ-58, път І-5 посока Хасково, път ІІІ-505 (с. Манастир), път ІІІ-507 Г. Войводино – Мост – Чифлик – Кърджали. \r\n- направление Минерални бани – Кърджали: път ІІІ-506, път І-5 посока Хасково, път ІІІ-505 (с. Манастир), път ІІІ-507 Г.Войводино – Мост – Чифлик – Кърджали; \r\n- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: : няма ограничения \r\n- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения. \r\n- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: \r\nОбласт София:  \r\nДвижението в участъка Вакарел – Ихтиман от км 110+700 до км 118+800 е ограничено за всички МПС поради намален габарит на пътното тяло. Поставена е необходимата сигнализация, указваща ограничението. Срок до 31.08.2019 г.; \r\nОбласт Хасково:  \r\nДвижението в участъка гр. Свиленград – Капитан Андреево от км 370+500 до км 377+900 е ограничено за движение поради пропадане на насип. Срок до 30.06.2019 г. \r\nОбходен маршрут: гр. Свиленград – ПВ „Свиленград” – АМ „Марица” – ПВ „Капитан Андреево” – с. Капитан Андреево. Срок до 30.06.2019 г. \r\n- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  \r\nОбласт Варна:  \r\nДвижението в участъка Кранево – Варна при км 83+100 е ограничено за движение на МПС над 10 т. \r\nОбходен маршрут: Кичево – Оброчище. Срок до 28.02.2019 г. ; \r\nДвижението в участъка Златни пясъци – Варна от км 94+000 до км 90+800 се осъществява двупосочно в лявото платно поради ремонтни дейности на асфалтовата настилка, съобразно създадената организация за движение. Срок до 30.12.2018 г.;  \r\nОбласт Бургас:  \r\nДвижението по път I-9 в участъка Обзор – Слънчев бряг от км 180+000 до км 202+000 се осъществява с повишено внимание поради частични ремонтни дейности на асфалтовата настилка. Участъкът е сигнализиран с пътни знаци. Срок до 11.01.2019 г. \r\nДвижението в участъка Варна – Бургас в района на с. Баня от км 183+920 до км 184+595 се осъществява при стеснение на едното платно за движение поради ремонт на водосток. Работния участък е върху едната пътна лента с дължина до 50 м. Скоростта на движение се ограничена до 50 км/ч. Срок до 31.05.2019 г.; \r\nДвижението по път Слънчев Бряг – Бургас в участъка при обхода на гр. на Ахелой от км 207+726 до км 212+233 се осъществява в една лента поради изпълнение на строително-монтажни работи а именно “изпарител при км 207+580, нов фундамент на стоманено-решетъчен стълб от реконструкция на ВЛ 20 kV Равда при км 207+680, реконструкция на оптичен кабел на СКАТ ТВ при км 212+011 и реконструкции на ВЛ в подземна мрежа при км 212+120“. СМР се изпълнят на няколко етапа, при които ще се въвежда следните ограничения: скоростта на движение се ограничава на 40 км/ч. в кръстовищата и на 70 км/ч. в останалите участъци. Срок до 31.01.2018 г.; \r\nДвижението в участъка Слънчев бряг – Бургас в района на обход на гр. Поморие от км 222+849 до км 225+522 километраж по проект или от км 222+289.41 до км 224+962.32 километраж по съществуващ път се осъществява с повишено внимание поради изграждане на второ пътно платно. Движението на МПС се организира в двете ново изградени платна, като скоростта на движение е намалена до 50 км/ч в участъците на съществуващите кръстовища. Движението се регулира от пътни знаци. Срок до 01.07.2019 г.; Състояние на републиканската пътна мрежа:  \r\nРемонтни дейности и временна организация на движението /ВОД/:  \r\nОПУ-Благоевград: \r\nВременно са въведени следните ограничения за движение на МПС: няма. \r\nРемонтни дейности: няма. \r\nОПУ-Бургас: \r\nВременно са въведени следните ограничения за движение на МПС: \r\nПът II-99: Движението по път ІІ-99 Бургас – Царево при км 14+882 е забранено за МПС с тегло над 12 т. Движението се регулира от пътни знаци.  \r\nОбходен маршрут: общинския път Черноморец – Созопол. Срок до 31.05.2019 г. \r\nПът III-908: Движението по път III-908 Варовник – Вълчаново ханче от км 22+400 до 39+300 е ограничено на МПС над 10 т. поради стесняване на пътното платно. Срок до 21.12.2019 г.; \r\nПът III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради стесняване на пътното платно. Срок 21.12.2019 г. \r\nРемонтни дейности: \r\nПът III-208: Движението по път ІІІ-208 Провадия – Айтос при км 51+713 в се осъществява с повишено внимание поради стеснен участък на пътното платно. Участъкът е сигнализиран с пътни знаци и ограничение на скоростта до 30 км/ч. Срок до 15.01.2019 г. \r\nПът III-795: Движението по път III-795 Малина – АМ ,,Тракия” от км 45+000 до км 47+000 се осъществява в една лента поради частични ремонтни дейности на асфалтовата настилка. Срок: до 04.01.2019 г. \r\nПът ІІІ –7909: Движението по път III-7909 в участъка Равнец – Трояново от км 19+800 до км 26+000 се осъществява в една лента поради полагане на хоризонтална маркировка. Участъкът е сигнализиран с пътни знаци. Срок до 31.12.2018 г.  \r\nОПУ-Варна: \r\nВременно са въведени следните ограничения за движение на МПС: няма. \r\nРемонтни дейности: няма. \r\nОПУ-Велико Търново: \r\nВременно са въведени следните ограничения за движение на МПС:  \r\nПът III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло.  \r\nОбходен маршрут: Лозен – Драганово – Янтра – Поликраище – Полски Тръмбеш. Срок до 11.01.2019 г.; \r\nПът III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло.  \r\nОбходен маршрут: Дебелец – В. Търново – Лясковски кантон – Миндя – Елена и обратно. Срок до 11.01.2018 г.; \r\nПът III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище.  \r\nОбходен маршрут: Царски извор – Сушица – Драганово и обратно. Срок до 11.01.2019 г.; \r\nПът III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло.  \r\nОбходен маршрут: Чешма – Сливовица – Горско Ново село – Джулюница – Кесарево. Срок до 11.01.2019 г.; \r\nРемонтни дейности: \r\nПът III-405: Движението по път III-405 Павликени – Горна Студена в участъка от км 26+089 до км 46+089 се осъществява в една лента поради ремонтни дейности на асфалтовата настилка. Движението се регулира от сигналисти. Срок до 31.01.2019 г.; \r\nПът ІІІ-662: Движението по път ІІІ-662 Твърдица – Елена в участъка от км 47+800 до км 48+000 се осъществява в една лента поради пропадане на пътното платно и образувало се свлачище. Срок до 11.01.2019 г. \r\nОПУ-Видин: \r\nВременно са въведени следните ограничения за движение на МПС: няма ограничения. \r\nРемонтни дейности: няма ограничения. \r\nОПУ-Враца: \r\nВременно са въведени следните ограничения за движение на МПС: \r\nПът II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и намален габарит на пътното тяло. \r\nОбходен маршрут: Оряхово – Селановци /път ІІІ-306/ Галово – Остров /пътища ІV-ти клас/, път ІІ-11 граница с област Плевен. Срок 28.12.2018 г.; \r\nПът ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т от км 0+000 до км 5+900 поради свлачищни процеси. Срок 28.12.2018 г.; \r\nПът III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 28.12.2018 г.; \r\nОбходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч; \r\nПът III-1302: Движението по път III-1302 Пудрия – Главаци от км 12+000 до км 15+960 е ограничено за всички автомобили над 10 т. Участъкът е сигнализиран с пътни знаци. Срок 28.12.2018 г.; \r\nРемонтни дейности: \r\nПът III-1002: Движението по път III-1002 Враца – Леденика се осъществява при стесняване на една от лентите за движение от км 5+150 до км 5+200 поради деформация на пътната настилка. Срок до 28.12.2018 г.; \r\nПът ІІІ-1306: Движението по път ІІІ-1306 Горно Пещене – кръстовище с път ІІ-15 /Враца – Мраморен/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, като ограничението е сигнализирано с пътни знаци. Срок  до 28.12.2018 г. \r\nОПУ-Габрово: \r\nВременно са въведени следните ограничения за движението на МПС: \r\nПът III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина /включително на товара/ по-голяма от 3,30 м поради стеснен участък при мост над р. Крапец. Сигнализирано е с пътен знак В15.  \r\nОбходен маршрут: за МПС над 3,30 м по път III-401 Кормянско – Петко Славейково – Малък Вършец и по общински път до с. Малък Вършец. Срок до 31.01.2019 г.; \r\nПът III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т. поради намален габарит на пътното тяло при км 26+444. Срок до 31.03.2019 г.; \r\nПът III-5004: Движението по път III-5004 Чехлевци – Велчевци от км 10+940 до км 11+829 съвпадащ с ул. Малина в гр. Габрово е ограничено поради извършване на строителни дейности. Движението се осъществява през улици в урбанизирана територия гр. Габрово. Поставена е необходимата сигнализация. \r\nОбходен маршрут: за квартал Чехлевци: по път III-5004, път II-44 и път III-4404. Поставена е необходимата сигнализация. Срок до 31.01.2019 г.; \r\nРемонтни дейности: \r\nПът II-44: Движението по път II-44 Севлиево – Драгановци от км 0+000 до км 14+600 се осъществява с повишено внимание поради извършване на строително монтажни работи. Срок до 22.06.2019 г.; \r\nПът III-5006: Движението по път III-5006 Габрово – Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, като е поставена необходимата сигнализация. Срок до 28.02.2019 г.; \r\nПът III-6072: Движението по път III-6072 Селище – Стоките при км 11+675 се осъществява с повишено внимание поради пропаднал участък на асфалтовата настилка. Поставена е необходимата сигнализация. Срок до 28.02.2019 г. \r\nОПУ-Добрич: \r\nВременно са въведени следните ограничения за движение на МПС: няма ограничения. \r\nРемонтни дейности:  \r\nПът II-71: Движението по път II-71 околовръстно на гр. Добрич от км 99+500 до км 105+400 се осъществява с повишено внимание поради частични ремонтни дейности на асфалтовата настилка. Движението се регулира с пътни знаци. Срок 30.12.2018 г. \r\nПът II-97: Движението по околовръстен на гр. Добрич от км 0+000 до км 7+500 се осъществява с повишено внимание поради частични ремонтни дейности на асфалтовата настилка. Движението се регулира с пътни знаци. Срок 30.12.2018г. \r\nОПУ-Кюстендил: \r\nВременно са въведени следните ограничения за движение на МПС: \r\nПът ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено за товарни автомобили над 3,5 тона поради пропадане на част от пътното тяло при км 10+650, км 11+720, км 12+830 и км 13+360. Сигнализирано е с пътни знаци. \r\nОбходен маршрут: Згурово – Неделкова Гращица – Невестино – Друмохар – Ваксево и обратно. Срок до 31.03.2019 г. \r\nРемонтни дейности:  \r\nПът III-107: Движението по път III-107 между Пастра и Рилски манастир от км 27+700 до км 27+750 в участък от 50 метра се осъществява в една лента поради извършване на аварийно-възстановителни дейности. Участъкът е сигнализиран с пътни знаци. Срок до 01.02.2019 г. \r\nОПУ-Кърджали: \r\nВременно са въведени следните ограничения за движение на МПС:  \r\nПът III-5009: Движението по път ІІІ-5009 Зорница – Бели пласт – Стремци– Кърджали е ограничено за МПС над 12 т.  \r\nОбходен маршрут: по път I-5 Хасково – Кърджали за МПС до 15 тона или по път III-507 Кърджали – Мост през с. Мост за всички МПС. Срок до 31.01.2019 г. \r\nРемонтни дейности:  \r\nПът II-59: Движението по път II-59 Карамфил – Крумовград от км 30+893 до км 36+784 се осъществява с повишено внимание поради извършване на подокопен дренаж, преоткосиране, ремонт на водостоци и облицовани окопи. Срок до 01.03.2019 г. ; \r\nПът II-59: Движението по път II-59 Крумовград – граница област Хасково от км 36+784 до км 55+845 се осъществява с повишено внимание поради извършване на подокопен дренаж, преоткосиране, ремонт на водостоци, облицовани окопи, реголи, локални ремонти на пътното тяло и асфалтови работи. Срок до 01.09.2019 г. \r\nОПУ-Ловеч:  \r\nВременно са въведени следните ограничения за движение на МПС: \r\nПът II-35: Движението по път ІІ-35 Плевен – Троян в участъка на обходен път на гр. Ловеч от км 43+000 до км 44+400 е ограничено за всички МПС поради ремонтни работи в тунел „Ловеч”. \r\nОбходен маршрут за МПС до 12 тона: по улици през центъра на гр. Ловеч.  \r\nОбходни маршрути за товарни автомобили над 12 т.: \r\n- За движещите се за и от гр. Троян: от гр. Ловеч, пътен възел „Софийска” по път ІІІ-401 през с. Изворче и с. Соколово до път І-4 при с. Микре, по път І-4 до пътен възел „Абланица” и по път ІІ-35 за гр. Троян и обратно. Движещите се от Троян към Плевен ползват същия маршрут. \r\n- За движещите се от гр. Варна и гр. Севлиево към гр. Ловеч и гр. Плевен от пътен възел Севлиево при км 85+700 на път І-4, по път ІІІ-403 Кормянско – Малък Вършец и път ІІІ-401 П. Славейково – Ловеч до гр. Ловеч, пътен възел „Баховица”. \r\n- За движещите се от гр. Варна и гр. Севлиево към гр. Ловеч и гр. Плевен, които са пропуснали обхода по път ІІІ-403 и ІІІ-401, на път І-4 при пътен възел „Абланица” се насочват с табели Ж3 към кръстовището на път І-4 с път ІІІ-401 при с. Микре, от там по съществуващата организация към гр. Ловеч и гр. Плевен. Движението се регулира с пътни знаци. Срок до 30.12.2018 г. \r\nРемонтни дейности:  \r\nПът ІІ-35: Движението по път ІІ-35 Плевен – Троян в района на обходен път на гр. Ловеч от км 37+000 до км 42+600 се осъществява в едно платно поради ремонтни дейности по настилката и мостовите съоръжения. Затворено за движение е платното посока Троян, като движението се осъществява двупосочно в платното посока Плевен. Движението се регулира с пътни знаци. Срок до 31.12.2018 г.; \r\nПът ІІ-35: Движението по път ІІ-35 Ловеч – Троян в участъка от Ловеч до разклон за с. Хлевене от км 44+462 до км 46+105 се осъществява в една лента поради частични ремонтни дейности по настилката. Водачите да се движат с повишено внимание и съобразена скорост. Срок 31.12.2018 г.; \r\nПът III-358: Движението по път III-358 гр. Ябланица – гр. Тетевен от км 60+291 до км 76+200 се извършва с повишено внимание поради ремонтни дейности. Участъкът е сигнализиран с пътни знаци. Срок до 03.05.2019 г.; \r\nПът III-3701: Движението по път III-3701 Черни Вит – Тетевен от км 22+300 до км 36+382 се извършва с повишено внимание поради ремонтни дейности по банкети и откоси. Срок до 31.12.2018 г. \r\nОПУ-Монтана: \r\nВременно са въведени следните ограничения за движение на МПС:  \r\nПът II-11: Движението по път II-11 Добри дол – Орсоя от км 23+167 до км 31+800 е ограничено за МПС над 10 т поради изпълнение на строително-монтажни дейности. За останалите участници в движението скоростта е ограничена до 30 км/ч. \r\nОбходен маршрут: \r\nЗа движещите се по пътя Козлодуй-Лом-Видин: Козлодуй – Вълчедръм – Дългоделци – Д. Церовене – Вирове – Монтана – Ружинци – Димово – Дунавци – Видин и обратно. Срок до 30.04.2019 г.;  \r\nПът II-81: Движението по път ІІ-81 Монтана – София през проход „Петрохан“ е ограничено за автомобили над 12 т. \r\nОбходен маршрут: през гр. Своге. Срок до 10.03.2019 г.; \r\nПът II-81: Движението по път II-81 Расово – Лом в посока Монтана от км 144+000 до км 145+400 е ограничено за МПС над 10 т. поради извършване на строително монтажни работи. За останалите участници скоростта е ограничена до 40 км/ч. \r\nОбходен маршрут:  \r\n- В посока от Монтана: по път II-81 с. Д. Церовене кръстовището с път III-818, по път III-818 до кръстовище с път II-11 с. Д. Цибър, по път II-11 до гр. Лом и обратно. \r\n- В посока Лом - Видин: по път II-11 Ковачица – Д. Цибър, по път III-818 Вълчедръм – Дългоделци до кръстовището с път II-81 с. Д. Церовене, по път II-81 Вирове – Монтана и по път 1-1 Ружинци – Димово – Дунавци – Видин и обратно. Срок до 30.04.2019 г.; \r\nПът III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за всички МПС поради пропадане на участък от пътното тяло.  \r\nОбходен маршрут: по път ІІ-81 Боровци – Монтана, път І-1 /Е-79/ Монтана – Сумер, път ІІІ-1621 Сумер – Пърличево и обратно. Срок до 30.03.2019 г. \r\nРемонтни дейности: няма ограничения. \r\nОПУ-Пазарджик:  \r\nВременно са въведени следните ограничения за движение на МПС: \r\nПът III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т.  \r\nОбходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 21.12.2019 г. \r\nРемонтни дейности:  \r\nПът III-8003: Движението по път III-8003 с. Дюлево – разклона за Стрелча /път III-606/ се извършва в една лента от км 35+890 до км 35+910 поради срутище /пропадане на част от дясното платно/. Движението в участъка се извършва в лявото платно и е регулирано с пътни знаци. Срок до 21.12.2019 г.  \r\nОПУ-Перник: \r\nВременно са въведени следните ограничения за движение на МПС: \r\nПът II-63: Движението по път II-63 Брезник – Трън от км 42+200 до км 42+800 е ограничено поради ремонт на мост. Движението е пренасочено по изграден временен път, сигнализиран съгласно проект за ВОБД. Срок до 28.02.2019 г. \r\nПът ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.12.2018 г. \r\nРемонтни дейности: няма ограничения. \r\nОПУ-Плевен: \r\nВременно са въведени следните ограничения за движение на МПС:  \r\nПът ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т. \r\nОбходен маршрут: път III-303 Българене – Малчика – Аспарухово – Левски. Срок – целогодишно. \r\nПът ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено за транзитното движение на МПС над 15 т.; \r\nОбходен маршрут: по път ІІ-34 Плевен – Никопол. Срок – целогодишно. \r\nПът ІІІ-306: Движението по път III-306 Луковит – Оряхово в участъка Червен бряг – Чомаковци от км 9+715 до км 19+207 е ограничено поради демонтиране на стоманен мост над река Искър преди с. Чомаковци. \r\nОбходен маршрут: (Кнежа – Искър – Долни Дъбник – Телиш – Луковит) За движещите се МПС по път I-3 Бяла-Ботевград от гр. Луковит транзитно през гр. Червен бряг към с. Чомаковци, начало обход с кръстовище с РП III-306, в гр. Луковит, км 138+767, оттам отбивния маршрут следва трасето на път I-3 през с. Радомирци до обхода на гр. Долни Дъбник, гр. Искър и гр. Кнежа до кръстовище с път III-306 в гр. Кнежа и след това по трасето на път III-306 до с. Чомаковци. Срок до 04.07.2019 г.; \r\nПът ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено за транзитно движение на МПС над 3.5 т. \r\nОбходен маршрут: по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. \r\nПът ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок – целогодишно. \r\nПът ІІІ-3005: Движението по път III-3005 Ясен – Търнене – Градина – Петърница – Бъркач – Беглеж в района на с. Беглеж от км 21+062 до км 27+123 е ограничено за МПС над 8 т. \r\nОбходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно. \r\nРемонтни дейности: няма ограничения. \r\nОПУ-Пловдив:  \r\nВременно са въведени следните ограничения за движение на МПС: \r\nПът II-86: Движението по път II-86 Асеновград – Нареченски бани е ограничено за МПС с височина над 4 м. през тунелите. \r\nОбходен маршрут: път III-866 Кричим – Девин. \r\nПът III-606: Движението по общински път ІІІ-606 Неделево –Церетелево – Царимир - /ІІ-64/ на кръстовище с път II-64 Карлово-Пловдив при км 39+290 се ограничава поради ремонт на ж.п. прелез. \r\nОбходен маршрут: с. Труд-с. Строево-с. Голям Чардак-с. Неделево. Срок  до 8.12.2018г.; \r\nПът ІІІ-667: Движението по път III-667 Плодовитово – Първомай при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица. \r\nОбходен маршрут: път ІІ-66 Стара Загора – Поповица и път І-8 София – Пловдив – Свиленград. Срок до 28.12.2019 г.; \r\nПът III-804: Движението по път III-804 Поповица – Болярци е ограничено за МПС над 12 т поради намален габарит на пътното платно на мост в с. Поповица. Срок до 02.01.2019 г.; \r\nОбходен маршрут:  път Поповица – Садово – Кочево – Болярци. \r\nПът III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 28.12.2018 г.; \r\nРемонтни дейности: няма. \r\nОПУ-Разград: \r\nВременно са въведени следните ограничения за движение на МПС: няма. \r\nРемонтни дейности:  \r\nПът III-702: Движението по път III-702 Пристое – Подайва – Къпиновци – Лъвино – II-23 /Исперих/  в  участъка  от  граница  с  ОПУ  Шумен  до  гр. Исперих  от  км 2+000  до  км 22+125 се осъществява с повишено внимание в една лента за движение, поради изпълнение превантивен ремонт на пътя. Движението в работния участък се регулира с временна сигнализация, съгласно съгласувания проект за ВОД и от сигналисти. Срок до 30.04.2019 г. \r\nОПУ-Русе: \r\nВременно са въведени следните ограничения за движение на МПС:  \r\nПът ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 01.04.2019 г. \r\nРемонтни дейности:  \r\nПът II-21: Движението по път II-21 Русе – Мартен от км 0+000 до км 0+293 се осъществява с повишено внимание спрямо създадената с вертикална, хоризонтална и светлинна сигнализация организация на движението поради ремонтни дейности свързани с реконструкция и удвояване на габарита на пътното тяло. Въведено е ограничение на скоростта до 40 км/ч. Срок до 28.12.2018 г.; \r\nПът III-501: Движението по път ІІІ-501 Русе – Басарбово при км 5+976 се извършва в едната лента с пропускателен режим поради авариен ремонт на дясна тротоарна конзола на мостово съоръжение. Участъкът е сигнализиран съгласно Наредба №3 за ВОБД. Въведено е ограничение на скоростта до 20 км/ч. Срок до 01.04.2019 г. \r\nОПУ-Силистра:  \r\nВременно са въведени следните ограничения за движение на МПС:  \r\nПът III-701: Движението по път ІІІ-701 в участъка Секулово – Тодор Икономово от км 9+454 до км 16+353 е ограничено за МПС над 3,5 т поради компрометирано състояние на мостово съоръжение.  \r\nОбходен маршрут за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 19.02.2019 г. \r\nОПУ-Сливен: \r\nВременно са въведени следните ограничения за движение на МПС: \r\nПът ІІІ-7006: Движението по път ІІІ-7006 Бероново – Градец в участъка от с. Садово до с. Градец от км 9+645 до км 13+042 е ограничено за движение на МПС над 12 т. поради намалена носимоспособност на мостово съоръжение на км 10+868. Срок 27.12.2018 г.; \r\nПът ІІІ-7306: Движението по път ІІІ-7306 Сунгурларе – Пъдарево в участъка с. Чубра – с. Пъдарево е ограничено за МПС над 12 т поради намалена носимоспособност на пътното тяло в участъка на област Бургас. Срок до 31.12.2019 г. \r\nРемонтни дейности: \r\nПът ІІ-48: Движението по път ІІ-48 гр. Котел – с. Градец от км 43+000 до км 43+100 се осъществява с повишено внимание поради укрепване на откоса. Движението се регулира с пътни знаци. Срок до 30.12.2018 г. \r\nОПУ-Смолян: \r\nВременно са въведени следните ограничения за движение на МПС:  \r\nПът III-861: Движението по път III-861 в отсечката гр. Лъки – пътно кръстовище за хижа Момчил юнак от км 31+040 до км 36+000 е ограничено за МПС с тегло над 12 т. поради намален габарит на пътното тяло. Срок до 31.03.2019 г.; \r\nПът ІІІ-8631: Движението по път ІІІ-8631 Момчиловци – Славейно – местност Момина вода от км 0+000 до км 5+993 е ограничено за МПС над 12 т. с ремаркета и полуремаркета, поради стеснен габарит на пътното тяло. Движението в района се регулира с пътни знаци. Срок до 31.03.2019 г.; \r\nПът ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т. поради пропадане и стеснение на една от пътните ленти. Движението в района се регулира с пътни знаци. Срок до 31.03.2019 г. \r\nРемонтни дейности: \r\nПът II-86: Движението по път ІІ-86 гр. Смолян – с. Средногорци от км 109+370 до км 109+570 (в участъка срутище при км 109+450 – разклон за с. Тикале) се регулира със светофарна уредба и скоростта е ограничена до 20 км/ч. Трафикът се осъществява в една /дясната/ пътна лента. Срок до 31.12.2018 г. \r\nОПУ-София: \r\nВременно са въведени следните ограничения за движение на МПС:  \r\nПът II-81: Движението по път ІІ-81 Монтана – София през проход „Петрохан“ е ограничено за автомобили над 12 т., както и тегленето на ремаркета и полуремаркета. \r\nОбходен маршрут: през гр. Своге. Срок до 31.03.2019 г.; \r\nПът ІІ-82: Движението по път II-82 Костенец – Самоков от км 0+000 до км 39+176 е ограничено за товарни МПС над 10 т в двете посоки. Срок до 31.08.2019 г.; \r\nПът III-801: Движението по път III-801 Вакарел – Белица – Панагюрище от км 0+000 до км 22+133 е ограничено за товарни автомобили с ремаркета и полуремаркета поради влошени експлоатационни характеристики на пътното тяло. Срок 31.03.2019 г. \r\nПът ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси.  \r\nОбходен маршрут: път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 31.05.2019 г.; \r\nПът ІІІ-8001: Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 30.09.2019 г.; \r\nПът ІІІ-8102: Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища.  \r\nОбходен маршрут: до Чибаовци да се ползва път II-81 до Бучин проход, път III-164 Бучин проход – Искрец – Свидня. Срок до 31.05.2019 г. \r\nРемонтни дейности: \r\nПът II-81: Движението по път II-81 Костинброд – Петрохан от км 8+200 до км 51+235 е затруднено и се осъществява двупосочно в една лента на определени участъци поради ремонтни дейности на асфалтовата настилка. Временната организация се осъществява посредством пътни знаци и временни светофарни уредби. Срок до 30.03.2019 г.; \r\nОПУ-Стара Загора: \r\nВременно са въведени следните ограничения за движение на МПС:  \r\nПът ІІІ-807: Движението по път III-807 гр. Чирпан – с. Върбица в участъка с. Скобелево – с. Зетьово е ограничено за всички МПС поради аварирал мост над река Марица при км 7+600.  \r\nОбходни маршрути:  \r\n- път ІІ-66 Поповица – Плодовитово – Първомай – Скобелево;  \r\n- път ІІ-66 Чирпан – Плодовитово – Първомай – Скобелево;  \r\n- Скобелево – Първомай – Плодовитово – път ІІ-66. Срок до 07.01.2019 г. \r\nПът III-5005: Движението по път III-5005 връх ,,Шипка” – връх „Бузлуджа” от км 0+000 до км 12+213 е ограничено за всички МПС поради влошените метеорологични условия през зимния период. Срок до 31.03.2019 г. \r\nПът ІІІ-5031: Движението по път III-5031 Опан – Гълъбово е ограничено на МПС над 10 т.  \r\nОбходен маршрут: път І-5 Стара Загора – Димитровград и път ІІІ-554 Раднево – Гълъбово.  \r\nРемонтни дейности: няма. \r\nОПУ-Търговище: \r\nВременно са въведени следните ограничения за движение на МПС: \r\nПът III-4009: Движението по път III-4009 Лиляк – Пресиян от км 7+484 до км 15+230 е ограничено за МПС над 5 т поради свлачище в района на с. Александрово. Участъкът е сигнализиран с пътни знаци. Срок до 31.03.2019 г.; \r\nПът III-4082: Движението на МПС над 3,5 т. по път III-4082 Капище – Банковец от км 0+000 до 11+300 е ограничено поради ремонт на мост. Срок до 31.03.2019 г. \r\nРемонтни дейности: \r\nПът III-4009: Движението по път III-4009 Лиляк – Александрово от км 9+800 до 10+200 се осъществява в една лента поради активизирано свлачище. Участъкът е сигнализиран с пътни знаци. Срок до 31.05.2019 г.; \r\nОПУ-Хасково: \r\nВременно са въведени следните ограничения за движение на МПС: \r\nПът III-597: Движенито по път III-597 Ивайловград – Дъбовец – Малко градище – Лозен – Любимец в гр. Любимец при км 56+850 е ограничено за всички МПС поради закрит ж.п. прелез.  \r\nОбходен маршрут: гр. Любимец – с. Сива река – с. Малко градище – гр. Ивайловград. Срок до 31.01.2019 г.; \r\nПът III-5009: Движението на МПС над 12 т. по път III-5009 Козлец – Кърджали от км 0+000 до км 26+080 e ограничено. Срок до 31.01.2019 г. \r\nРемонтни дейности: \r\nПът III-663: Движението по път III-663 Димитровград – Симеоновград в участъка от разклона за гр. Стара Загора до гр. Симеоновград от км 34+600 до км 54+835 се осъществява в една лента поради частични ремонтни дейности на асфалтовата настилка. Движението през работните участъци се осъществява двупосочно в едната лента и се регулира с пътна сигнализация. Срок до 02.10.2019 г. \r\nОПУ-Шумен: \r\nВременно са въведени следните ограничения за движение на МПС:  \r\nПът III-701: Движението по път ІІІ-701 в участъка Секулово – Тодор Икономово от км 9+454 до км 16+353 е ограничено за МПС над 3,5 т поради компрометирано състояние на мостово съоръжение.  \r\nОбходен маршрут: за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 02.04.2019 г.; \r\nПът ІІІ-731: Движението по път III-731 Радко Димитриево – Друмево e ограничено за МПС над 10 т поради свлачищни процеси.  \r\nОбходен маршрут: Шумен – Овчарово – Друмево. Срок до 28.02.2019 г. \r\nРемонтни дейности: няма ограничения. \r\nОПУ-Ямбол: \r\nВременно са въведени следните ограничения за движение на МПС: \r\nПът ІІІ-7008: Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа. \r\nОбходен маршрут: по изграден обходен път до моста с ограничение на скоростта до 30 км/ч. Срок до 31.12.2018 г. \r\nРемонтни дейности: \r\nПът ІІІ-7008: Движението по път III-7008 Малък манастир – Голям манастир от км 18+059 до км 18+123 се осъществява в една лента поради пропаднала настилка и пропаднал насип. Движението се регулира чрез пътни знаци. Срок до 31.01.2019 г.; \r\nОпасност от падащи камъни: Искърско дефиле; Кресненско дефиле; проход на Републиката; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката; път ІІ-73 Шумен-Карнобат. Шофьорите да се движат с повишено внимание по тези участъци.", "date": "2018.12.25", "title": "Актуална пътна обстановка"}
{"url": "http://www.focus-news.net/news/2018/12/25/2605479/reuters-spasitelite-v-indoneziya-izpolzvat-dronove-i-kucheta-dokato-broyat-na-zhertvite-se-uvelichava.html", "text": "Спасителите в Индонезия използват дронове и кучета при търсенето на оцелели сред унищоженото западно крайбрежие на остров Ява,ударен от цунами, при което загинаха най-малко 373 души, съобщава агенция  Reuters . \r\nАнак Кракатау продължава да изхвърля облаци от гъста пепел. \r\nНай-малко 128 души остават в неизвестност. Повече от 1400 души са ранени, а хиляди жители трябваше да се придвижат на по-високи места. \r\nСпасителите са използвали тежки машини, кучета и специални камери, за да откриват и изкопават телата от калта и руините по протежение на 100 километра от западното крайбрежие на Ява, и властите заявиха, че районът за търсене ще бъде разширен на юг.  Превод и редакция : Калоян Пенков", "date": "2018.12.25", "title": "Reuters: Спасителите в Индонезия използват дронове и кучета, докато броят на жертвите се увеличава"}
{"url": "http://www.focus-news.net/news/2018/12/25/2605478/gd-granichna-politsiya-intenziven-e-trafikat-na-gkpp-kapitan-andreevo.html", "text": "Интензивен е трафикът на ГКПП „Капитан Андреево“ за леки и товарни автомобили на изход. Това съобщиха за  Агенция „Фокус“  от ГД „Гранична полиция“. Нормален е трафикът на всички контролно-пропускателни пунктове по границите с Румъния, Сърбия, Македония и Гърция.", "date": "2018.12.25", "title": "ГД „Гранична полиция“: Интензивен е трафикът на ГКПП „Капитан Андреево“"}
{"url": "http://www.focus-news.net/news/2018/12/25/2605469/the-guardian-ruhvane-na-vulkan-e-prichinata-za-tsunamito-v-indoneziya.html", "text": "Смъртоносното цунами в Индонезия бе предизвикано от парче от вулкана Анака Кракатау, което се срина в океана, потвърдиха властите. \r\nНай-малко 373 души бяха убити и много сгради бяха силно повредени, когато цунамито удари почти без предупреждение пролива Сунда между островите Ява и Суматра. \r\nАнак Кракатау е изхвърлял пепел и лава в продължение на месеци, преди да се срути участък от 64 хектара в югозападната му част, заяви индонезийски представител на властите. „Това предизвика подводно свлачище и в крайна сметка причини цунамито“, заяви Двикорита Карнавати, ръководител на метеорологичната агенция. \r\nСнимки, направени от сателита  Sentinel-1 на Европейската космическа агенция, показаха, че голяма част от южния фланг на вулкана се плъзга в океана, твърдят учените. \r\nФактът, че цунамито е предизвикано от вулкан, а не от земетресение, означава, че предупреждението за цунами не е било предизвикано, казаха учените. Жителите на крайбрежието съобщават, че не виждат и не усещат никакви предупредителни знаци преди вълните да се издигнат до три метра. \r\nСтотици военнослужещи и доброволци прекараха понеделник в почистване на плажове в търсене на оцелели. Най-малко 1459 души са били ранени, а над 600 къщи, 60 магазина и 420 кораба са били повредени, когато цунамито е ударило. \r\nОчаква се броят на жертвите да нарасне, тъй като 128 души все още са изчезнали. Доди Русванди, висш служител в агенцията за бедствия, добави, че спасителните усилия вероятно ще продължат седмица. \r\nВулканологът от университета в Куинсланд Тереза Убиде каза, че Анак Кракатау е изригвал през последните няколко месеца, което не е необичайно. „Изглежда вулканът е активен в момента и може да се случи отново“, каза Убиде. \r\nРичард Тийу от университета в Портсмут заяви, че са необходими сонарни проучвания, за да се направи карта на морското дъно около вулкана, но тази работа обикновено отнема месеци. „Вероятността за по-нататъшно цунами в пролива Сунда ще остане висока, докато вулканът Анак Кракатау преминава през сегашната си активна фаза, защото това може да доведе до по-нататъшни подводни свлачища“, добави той.", "date": "2018.12.25", "title": "The Guardian: Рухване на вулкан е причината за цунамито в Индонезия"}
{"url": "http://www.focus-news.net/news/2018/12/25/2605481/nimh-oblachnostta-shte-se-razkasva-i-namalyava-no-predi-obyad-obyad-vse-oshte-shte-ima-valezhi-ot-snyag-i-dazhd.html", "text": "Днес от северозапад облачността ще се разкъсва и намалява, но преди обяд все още над североизточните райони ще превалява дъжд и сняг, а в югоизточните само дъжд. Атмосферното налягане през деня ще се повишава и ще бъде по-високо от средното за месеца. Ще бъде ветровито, но привечер вятърът ще отслабне. Към 14 часа температурите ще бъдат между минус 1° и 4°, в София около 0°. Такава е прогнозата за времето на  Националния институт по метеорология и хидрология (НИМХ) при БАН , съобщи за Агенция „Фокус“ дежурният синоптик Христо Христов.   \r\nПред обяд над Черноморието ще бъде предимно облачно и на места ще има превалявания - на север дъжд и сняг, а на юг само дъжд. След обяд облачността ще се разкъсва и намалява до предимно слънчево време, най-късно над южните райони. Ще бъде ветровито с умерен до силен вятър от запад-северозапад. Температурите ще се понижат и максималните ще са между 2° и 4°. Вълнението на морето ще бъде 1 - 2 бала. Температурата на морската вода е 7° - 8°. \r\nВ планините ще бъде ветровито и студено. Ще духа силен западен вятър, който след обяд ще отслабва и ще се ориентира от север-северозапад. Максималната температура на височина 1200 метра ще бъде около минус 5°, на 2000 метра - около минус 10°.", "date": "2018.12.25", "title": "НИМХ: Облачността ще се разкъсва и намалява, но преди обяд обяд все още ще има валежи от сняг и  дъжд"}
{"url": "http://www.focus-news.net/news/2018/12/25/2605484/nimh-zhalt-kod-za-silen-vyatar-e-obyaven-v-16-oblasti-na-stranata.html", "text": "Жълт код за силен вятър е обявен в 16 области на страната, сочи справка на сайта на  НИМХ . Предупреждението е в сила за областите Видин, Враца, Монтана, Плевен, Велико Търново,  Габрово, Ловеч, Русе, Сливен, Стара Загора, Пловдив, Пазарджик, София град, София област, Перник и Кюстендил. В тези райони заради преминаващия студен атмосферен фронт още в началото на денонощието ще има  временно усилване на вятъра до 14-19 м/сек.  \r\nЖълт код за силен вятър е в сила и по Черноморие, където поривите на северозападния вятър ще достигат до 15-20 м/сек (7-8 бала по Бофорт). \r\n От НИМХ съветват за повишено внимание  за летящи във въздуха предмети. По тази причина са възможни локални нарушения на обичайните дейности на открито.", "date": "2018.12.25", "title": "НИМХ: Жълт код за силен вятър е обявен в 16 области на страната"}
{"url": "http://www.focus-news.net/news/2018/12/25/2605482/koleda-e.html", "text": "Християнският свят отбелязва Рождество Христово - рождението на Божия син Исус Христос. В народния календар Коледа започва още от полунощ след Бъдни вечер - с обичая Коледуване. Според българските традиции участниците в него са само млади мъже – ергени, годеници, скоро женени. Всички носят едно общо име, което в различните региони е - коледари, коладници, коледаре, коледници.  \r\nТе се обличат в традиционно празнично облекло, със специална украса на калпаците. Разпределят се на групи от по 10-15 души, сред които има и по-малки момчета, които се движат отпред и известяват стопаните за тяхното идване.  \r\nОт полунощ до сутринта коледарите обикалят домовете и пеят специални обредни песни. Има песен за всеки от семейството - от най-възрастния до най-малкия - за здраве и дълъг живот, за имот, плодородие, добра среща, игри и веселия.  \r\nНа този ден постите свършват и семейната трапеза вече включва месни и млечни ястия. Вярващите ходят на черква, където има празнична служба.  \r\nПразникът е известен още като Голяма Коледа, Божик, Божич.", "date": "2018.12.25", "title": "Коледа е!"}
{"url": "http://www.focus-news.net/news/2018/12/25/2605485/patriarh-neofit-shte-oglavi-bogosluzheniyata-za-rozhdestvo-hristovo-v-patriarsheskata-katedrala-sv-aleksandar-nevski-v-sofiya.html", "text": "Негово светейшество Българският патриарх и Софийски митрополит Неофит ще оглави богослуженията за Рождество Христово в патриаршеската катедрала „Св. Александър Невски“, предаде репортер на  Агенция „Фокус“ . Божествената Света Литургия ще започне от 9.30 часа. \r\nНикола ПЕТКОВ", "date": "2018.12.25", "title": "Патриарх Неофит ще оглави богослуженията за  Рождество Христово в патриаршеската катедрала „Св. Александър Невски“ в София"}
{"url": "http://www.focus-news.net/news/2018/12/25/2605483/prezidentat-rumen-radev-i-saprugata-mu-desislava-radeva-shte-prisastvat-na-blagotvoritelniya-spektakal-balgarskata-koleda-v-narodniya-teatar-ivan-vazov.html", "text": "Президентът Румен Радев и неговата съпруга Десислава Радева ще присъстват на традиционния благотворителен спектакъл „Българската Коледа“. Това съобщиха от  Прессекретариата на държавния глава . Концертът ще се проведе от 20.00 часа в Народния театър „Иван Вазов“ и ще бъде излъчен пряко по bTV, bTV Radio и Българското национално радио.   \r\nШестнадесетото издание на „Българската Коледа“ 2018/2019 година е в подкрепа на децата с тежки заболявания и увреждания. Тази година спектакълът се реализира от екипa на „Dream Team Productions”. Oт сцената на Народния театър изявени български музиканти, танцьори, спортисти, актьори и журналисти ще подкрепят благородната кауза.     \r\nЛиляна Боянова и Владимир Пенев ще бъдат водещи на спектакъла „Българската Коледа“, а в благотворителния концерт ще вземат участие известните български изпълнители Михаела Филева, група „Фондацията“, Графа, Миро, Поли Генова, Орлин Павлов, Тони Димитрова, Орлин Горанов, Еделина Кънева, Теди Кацарова, Богдана Петрова, Детския радиохор на Българското национално радио, както и възпитаниците на  Национално училище за танцово изкуство в София, детска вокална група „Бон-Бон“, Латида и хора към Национален фолклорен ансамбъл „Филип Кутев“.  \r\nАктрисата Албена Павлова, волейболистите Владимир Николов и Теодор Салпаров, актрисата Ралица Паскалева, боксьорите Кубрат и Тервел Пулеви, волейболистките Нася Димитрова и Христина Русева, баскетболистите Деян и Калоян Иванови, футболисти от отборите „ЦСКА”, „Левски” и „Славия”, актьорът Стефан Щерев, лекоатлетката Ивет Лалова, акробатите Мариела Костадинова и Панайот Димитров, световната и европейска шампионка по борба Тайбе Юсеин, лекоатлетката Мирела Демирева и плувецът Петър Стойчев също ще са сред застъпниците, които ще призоват за съпричастност и подкрепа на децата с тежки заболявания и увреждания.  \r\nУчастие в спектакъла ще вземат и журналисти от Българската национална телевизия, Нова телевизия и бТВ. По време на концерта ще бъдат разказани историите на деца, чието лечение и рехабилитация се подкрепят от благотворителната инициатива.  Допълнителна информация за „Българската Коледа“, както и  начините, по които може да бъде направено дарение, са посочени на интернет-страницата на благотворителната инициатива  .", "date": "2018.12.25", "title": "Президентът Румен Радев и съпругата му Десислава Радева ще присъстват на благотворителния спектакъл „Българската Коледа“ в Народния театър „Иван Вазов“"}
{"url": "http://www.focus-news.net/news/2018/12/25/2605490/denyat-25-dekemvri-v-balgarskata-istoriya.html", "text": "На 25 декември 1877 г. в хода на Руско-турската освободителна война започва преминаването на Западния отряд през Стара планина. Същият ден генерал Карцов завзема Троянския проход. \r\nНа този ден през 1894 г. България се присъединява към европейската мрежа за точно време и се въвежда източноевропейското време. \r\nПрез 1919 на този ден във Варна с параход пристига първата група руски емигранти, а на 19 януари 1920 г. първият ешелон с руски бежанци пристига в София. Броят им нараства до 40 000 души. Октомврийската революция през 1917 г. и последвалата я Гражданска война в Русия принуждават милиони да напуснат родината си. \r\nПрез 1941 в хода на Втората световна война на 12 декември 1941 г. по решение на XXV ОНС е обявена война на САЩ и Великобритания. В отговор на 25 декември американското и британското правителство обявяват война на България. \r\nНа тази дата са родени: през 1642 г. Христо Ботев - национален революционер, поет и журналист., през 1941 е роден българският писател-белетрист Любен Дилов. \r\nНа тази дата умира българският политически деец Никола Найденов. \r\n2017 г.  \r\nЖестока катастрофа, станала край врачанското село Борован, отнема живота на 5 души. До трагедията се стига след челен удар между два леки автомобила. \r\n2010 г. \r\nПо случай Коледа, на 25 декември 2010 г., децата от българското училище „Иван Вазов” (училище на българската общност в Лион, Франция) посещават част от българските семейства, живеещи в Лион, като „коледарчета“. \r\n1988 г. \r\nВ телевизионното предаване \"Всяка неделя\" с водещ Кеворк Кеворкян е излъчено интервю с акад. Николай Амосов от Киев. Академик Амосов заявява, че най-омразният му лозунг е “Пролетарии от всички страни, съединявайте се!”. След този случай програмата е спряна. \r\n1988 г. \r\nУчредено е движение гражданска инициатива (ДГИ). \r\nДГИ е едно от първите опозиционни движения в страната в края на 80-те години на ХХ в. Учредено е на 25 декември 1988 г. в Русе под името Съюз за гражданска инициатива. На 25 ноември 1989 г. прераства в национално движение. Регистрирано е през април 1990 г. Съучредител е на Съюза на демократичните сили (СДС) (1989 г.). Председател е Любомир Собаджиев. През декември 1992 г. част от членовете му създават ДГИ-СДС с председател Тодор Гагалов. През 1994 г. тази формация се разцепва на две. Едната от тях остава зад Т. Гагалов, а другата избира за свои водители Лорета Николова, Станислав Икономов и Захари Кръстев. Националният координационен съвет на СДС признава ДГИ-СДС с тримата съпредседатели, но Софийският градски съд отказва да го регистрира като легитимно. То продължава своето съществуване и през юни 1997 г. избира за свой председател Лорета Николова. \r\n1971 г. \r\nСъздаден е Комитет по печата към Министерския съвет. \r\n1956 г. \r\nВ София е организирано тържествено честване на 100-годишнината на българския театър. \r\nПрез 1956 година в страната има 39 драматични театри, 5 опери и един оперен театър. \r\n1954 г. \r\nОткрит е Домът-паметник \"Александър Стамболийски\" в София. \r\n1943 г. \r\nС военни почести е погребан поручик Димитър Списаревски. Той загива на 20 декември 1943 г. до с. Долни Пасарел, Софийско, във въздушен бой с изтребителите на английския ген. Дулитъл, като се врязва във флагманската “летяща крепост”. Тялото на поручик Димитър Списаревски е открито в землището на село Кощиново на 22 декември 1943 г. На връх Коледа Димитър Списаревски е погребан с военни почести в софийските централни гробища. Посмъртно е повишен в чин полковник със заповед ¹ 420/19.10.1982 г. \r\nДимитър Списаревски е български офицер (поручик) - летец, “живата торпила” на България. Завършва Втора мъжка гимназия в София и постъпва във Военното училище (57-ми випуск). Обучава се като летец изтребител към 6-ти изтребителен полк в Карлово. Повишен в чин поручик през 1941 г. През 1942 г. като командир на ескадрила е изпратен на стаж в германския изтребителен полк, който действа срещу англичаните в Ламанш. \r\n1941 г. \r\nНа 12 декември 1941 г. по решение на XXV ОНС е обявена война на САЩ и Великобритания. В отговор на 25 декември американското и британското правителство обявяват война на България. \r\n1919 г. \r\nВъв Варна с параход пристига първата група руски емигранти, а на 19 януари 1920 г. първият ешелон с руски бежанци пристига в София. Броят им нараства до 40 000 души. \r\nОктомврийската революция през 1917 г. и последвалата я Гражданска война в Русия принуждават милиони да напуснат родината си. Изследователите определят няколко основни руски емигрантски вълни към Европа и света, породени от тези събития. Първата вълна е веднага след Февруарската революция от 1917 г. В нея са царски руски дипломати и представители на аристокрацията като К. Д. Набоков, В. Н. Крупенски, М. Н. Гирс, Н. А. Кудашов и др. Втората и основна емигрантска вълна е резултат от военните неуспехи на бялата гвардия, започнали в началото на 1920 г. и приключили в края на годината. Отстъпвайки завзетите територии на Червената армия, тя повлича след себе си огромни емигрантски потоци към почти всички страни в Европа, Далечния Изток и Америка. Третата емигрантска вълна е през 1922–1923 г. Тя е свързана с доброволната емиграция от Съветския съюз на представители на интелигенцията. \r\n1916 г. \r\nПо време на Първата световна война българските войски атакуват предмостовото укрепление Мачин. \r\n1909 г. \r\nOт 25 до 27 декември в Белград се провежда Първа Балканска социалдемократическа конференция с участието на делегати от БРСДП. \r\n1894 г. \r\nБългария се присъединява към европейската мрежа за точно време и се въвежда източноевропейското време. \r\n1881 г. \r\nОткрито e писмо на Драган Цанков и умерените консерватори за общо участие във втория тур на изборите за Държавен съвет. Първият тур на изборите за Държавен съвет се провежда на 1 ноември 1881 г. В края на 1881 г. Консервативната партия поема управлението на Княжеството. \r\nДържавният съвет е висш орган на държавната власт в Княжество България . Създаден е с княжески манифест от 14 септември 1881 г. в периода на Режима на пълномощията и закрит на 9 септември 1883 г. след възстановяването на Търновската конституция. Има законодателни, изпълнителни и съдебни функции. \r\n1881 г. \r\nУчреден е орден \"Свети Александър\" за военни и граждански заслуги към държавата, за храброст и при лично благоволение на княза. За военните орденът е с мечове по средата при война или над кръста в мирно време, за цивилни орденът е без мечове. Има Голямо и Малко огърлие от 1888 г., Велик кръст от 1908 г. и шест степени (последните две - със или без корона) с форма на артилерийски кръст върху пурпурночервена лента. Великият кръст се носи на шарф с розета през дясно рамо, а I степен е без розета; II и III степен - на шия, а IV-VI степен - на триъгълна лента на гърди. Към ордена (до II степен) се носи сребърна звезда на гърди. Учредяването му предизвиква дипломатически конфликт с Портата през 1883 г. и е прието като израз на стремежа за български държавен суверенитет. Голямото огърлие е запазено само за владетеля и престолонаследника, а Малкото - за чужди владетели, ген.и, висши духовници (наградени са 25 души). С Великия кръст, I и II степен, се награждават министър-председатели, митрополити, генерали. Празникът на ордена е на 19 февруари. Към него е учреден медал \"За заслуга\" в две степени (златна и сребърна) само за офицери. До 1940 г. е даден на 69 души. \r\n1877 г. \r\nВ хода на Руско-турската освободителна война на 25 декември започва преминаването на Западния отряд през Стара планина. Същият ден генерал Карцов завзема Троянския проход. \r\n1854 г. \r\nГеорги Раковски тръгва през Търново към Свищов и Влашко. \r\nПървият идеолог на националното революционно движение Георги Раковски е роден на 14 април 1821 г. в Котел. Георги Раковски е съставител на \"План за освобождението на България\" и \"Статут за едно Привременно българско началство в Белград\". В плана застъпва идеята за всеобщо въстание на всички българи, без разлика на тяхното социално положение, а не чрез реформи или с помощта на външни сили. Ръководният принцип на Раковски е \"Наша свобода от нас зависи\". Според плана му в България трябва да бъдат създадени тайни комитети, които да мобилизират населението за масово участие във въстанието. Основната ударна сила в началото се предвижда да бъде един добре въоръжен полк, създаден извън страната, който ще се движи по Балкана към Търново и Черно море. Появата му според Раковски ще разбуни народа. Въстанието трябва да избухне при благоприятна международна обстановка. Върховният организационен център също ще бъде изграден извън България. Основната слабост на плана е убедеността, че народът е подготвен за въстание и че въоръженото му ядро трябва да са емигрантските среди. Поради това той организира и ръководи в Белград Първата българска легия (1862 г .) и работи за създаване на съюз на балканските християнски народи за борба срещу турското робство през 1863 г. Раковски основава сред българските емигранти революционна организация \"Върховно народно българско тайно гражданско началство\" през 1866 г. и разработва \"Привременен закон за народните горски чети за 1867-о лето\". До края на живота си той работи за осъществяване на революционните си планове. Умира от туберкулоза във вилата на братя Мустакови край Букурещ през 1867 г. През 1885 г. костите му са пренесени в България в софийската катедрала \"Св. Неделя\". През 1942 г. са пренесени в Котел, а през 1981 г. в Мавзолея на Раковски и музей на възрожденците в същия град.Книжовното дело на Раковски е неразривно свързано с революционната му дейност - и публицистичните му, и литературните и историко-етнографските му научни трудове. \r\n1849 г. \r\nПо случай Коледа унгарци, поляци и арменци организират в Шумен празнична църковна литургия. На тази дата са родени:  \r\n1927 г. \r\nРоден е Любен Дилов - български писател-белетрист. Учи в София, но с започването на Втората световна войната заминава със семейството си за Берлин, където остава до края й. Завършва българска филология в СУ през 1954 г. Работи като редактор. Първите си разкази печата през 1951 г. Редовен сътрудник на литературния периодически печат. Произведенията му са превеждани на чужди езици. Л. Дилов е един от основателите на библиотека \"Галактика\" на издателство \"Г. Бакалов\" - Варна. Първата му научно-фантастична книга е романът \"Атомният човек\" (1958 г.). Негови са: \"Гълъби над Берлин\" (1953 г.), \"В един пролетен ден\" (1960 г.), \"Почивката на Боян Дарев\" (1961 г.), \"Кладенецът на таласъмите\" (1963 г.), \"Романтична история\" (1964 г.), \"Многото имена на страха\" (1967 г. ), \"Тръстиките\" (1968 г.), \"Тежестта на скафандъра\" (1969 г.), \"Незавършеният роман на една студентка\" (1986 г.) \r\n1912 г. \r\nРоден е Стефан Николов Сърчаджиев - български театрален и кинорежисьор. Баща на Йосиф Сърчаджиев. След завършване на гимназия в София учи в школата на Боян Дановски. През 1938 г. завършва драматичната школа към Народния театър, а през 1938-1939 г. специализира режисура в Париж. Създава и ръководи авангардния “Опитен театър” (1939-1940 г.), в който поставя “Господин де Пурсоняк”, “Адвокатът Патлен”, “Изобличението на Бланко Познет”. Работи в Скопския театър (1944 г.) и в Народния театър в София (1945-1956 г., 1958-1965 г.). Той е един от създателите на Държавния сатиричен театър “Алеко Константинов”, негов пръв директор, режисьор и художествен ръководител (1956 г.-1958 г.). Известни негови постановки са “Фуенте Овехуна”, “Волпоне”, “В полите на Витоша”, “Баня”, “Към пропаст”, “Камък в блатото”. През 1945 г.-1948 г. е преподавател по актьорско майсторство в Държавната театрална школа в София, а през 1952 г.-1965 г. е професор по актьорско майсторство и режисура във ВИТИЗ (НАТФИЗ). В киното работи от 1951 г., първоначално в тандем с Антон Маринович, снима разнообразни по жанр филми, предимно в областта на историята. \r\n1907 г. \r\nРоден е професор Христо Николов Гандев - български историк, завършил история в СУ през 1932 г. В периода 1932-1935 г. специализира в Прага. Гандев е доктор по история и социология на Пражкия университет. Завежда Катедра по нова и най-нова история в СУ в периодите 1946 г.-1961 г., 1972 г.-1974г. В периода 1948 г.-1951 г. е декан на Философско-историческия факултет в СУ; 1958 г.-1972 г. е директор на Етнографския институт с музей при БАН; 1970 г.-1976 г. е заместник-председател на Българското историческо дружество. Работи предимно в областта на Българското възраждане. \r\n1905 г. \r\nРодена е Васка Емануилова - българска скулпторка. Сестра на И. Емануилов. Една от основателите на Дружеството на новите художници (1931 г.). Завършва скулптура в Художествената академия през1927 г. при Ив. Лазаров. Специализира в Париж през 1939 г. Работи основно в областта на кавалетната скулптура. Материалите, които използва, са основно бронз и теракота. Нейни творби са: \"Портрет на художника Георги Машев\" (1928 г.), \"Миньори\" (1929 г.), \"Портрет на баща ми\" (1931 г.), \"Глава на поета Николай Хрелков\" (1932 г.), \"Опъват се мишци железни\" (1932 г.), \"Строителни работници\" (1933 г.), \"Миячка\" (1937 г.), \"Глава на Теофана Калчева\" (1941 г.). \r\n1864 г. \r\nРоден е генерал Никола Жеков - военен и държавен деец, генерал от пехотата. Роден е в Сливен. Завършва Военното училище в София през 1887 г., след което продължава образованието си във Военната академия в Торино (Италия). Участва като доброволец в Сръбско-българската война през 1885 г. По време на Балканската война 1912 г.-1913 г. е началник-щаб на втора армия. От 5 август до 1 октомври 1915 г. е военен министър. След въвличането на България в Първата световна война е назначен за главнокомандващ българската армия. Краят на войната го заварва на лечение във Виена. Въпреки че е уверен, че ще бъде съден като един от виновниците за втората национална катастрофа, се завръща обратно в страната. Уволнен е от армията и наистина е съден заедно с останалите министри от кабинета на д-р В. Радославов. Между двете войни се изявява като общественик и публицист. След идването на Хитлер на власт е един от пропагандаторите на идеята за тясно политическо и военно сътрудничество с Третия райх. След края на Втората световна война емигрира в чужбина. Генерал Никола Жеков умира през 1948 г. \r\n1861 г. \r\nРоден е Никола Димов Бончев - военен деец, полковник. Роден е в с. Аджар (дн. Светлен), Карловско. Участва като доброволец в Сръбско-турската война през 1876 г. По време на Руско-турската освободителна война е в състава на Българското опълчение. Отличава се в боевете при Стара Загора и Шипка. След Освобождението завършва Военното училище в София. Участва в Сръбско-българската война като ротен командир в състава на втори Пехотен Струмски полк. Проявява се в сраженията при Пирот. След войната служи в артилерията. По време на Балканската война е комендант на Цариброд. След включването на България в Първата световна война е интендант на Видинския укрепен пункт. Никола Димов Бончев умира през 1933 година. \r\n1847 г. \r\nРоден е Христо Ботев (по стар стил, по нов стил е роден на 6 януари 1848 г.) - национален революционер, поет и журналист. Роден е в Калофер, в семейството на народния учител, книжовник и обществен деец Б. Петков. След завършване на основното си образование и с помощта на Н. Геров през 1863 г. заминава за Русия, където постъпва като частен ученик във Втора одеска гимназия. Там се запознава с руската литература и попада под силното влияние на А. Херцен, Н. Г. Чернишевски, Н. А. Добролюбов и др. Тогава прави и първите си поетични опити. През 1865 г. Христо Ботев напуска гимназията и се свързва още по-тясно с руските революционни среди. През следващата 1866 г. постъпва като учител в бесарабското село Задунаевка. Поради заболяване на баща му в началото на 1867 г. Ботев се връща в родния си град. След като произнася пламенна реч на 11 май в чест на славянските просветители братята Кирил и Методий той е принуден да напусне Калофер и да замине отново за Русия с намерението да продължи образованието си в Одеса. Останал без средства, след като се прехвърля в Румъния, Христо Ботев се установява отначало в Букурещ, а после в Браила и работи като слово-слагател в печатницата на Д. Паничков. Попаднал в средата на българската революционна емиграция, Христо Ботев се сближава с Хаджи Димитър и Стефан Караджа. През лятото на 1868 г. Ботев се приготвя да премине в България с четата на Жельо войвода (Ж. Чернев). Христо Ботев е секретар на четата. След като по различни причини преминаването на четниците в България е осуетено, Ботев заминава за Букурещ, където се записва да следва в Медицинското училище. Поради липса на средства е принуден скоро да напусне училището. Изпаднал в крайно бедствено положение, Ботев прекарва зимата в една запустяла вятърна мелница край града. Там живее заедно с Васил Левски. От пролетта на 1871 г. до пролетта на 1872 г. Ботев живее в Галац и Браила, където се занимава главно с журналистическа дейност. На 10 юни 1871 г. излиза брой 1 на редактирания от него в. \"Дума на българските емигранти\". В Галац Ботев установява контакт с руския революционер Н. Ф. Меледин и чрез него поддържа връзки с революционните кръжоци в Одеса. \r\nПрез август 1874 г. Христо Ботев участва в Общото събрание на Българския революционен централен комитет и след това продължава да работи като негов секретар. На 8 декември 1974 г. Ботев започва да издава като орган на комитета в. \"Знаме\". След обесването на Васил Левски Христо Ботев застава начело на БРЦК. След избухването на въстанието в Босна и Херцеговина през 1875 г. БРЦК под ръководството на Ботев поставя началото на подготовката на въстание и в България. Въстанието в България избухва преждевременно и неуспехът му стават причина за появата на сериозни разногласия в БРЦК. В резултат в края на 1875 г. Ботев си подава оставката, което води и до разпускането на организацията. След създаването на Гюргевския революционен комитет Ботев установява контакт и с неговите членове. След избухване на Априлското въстание през 1876 г. Христо Ботев застава начело на чета, която преминава в България, за да окаже помощ на въстаналия български народ. При неколкодневни тежки боеве той е убит в подножието на връх Камарата във Врачанския балкан. На тази дата умират:  \r\n1980 г. \r\nУмира Константин Спасов Гълъбов - български писател, критик и филолог германист. Автор на литературоведски и езиковедски изследвания, есета, разкази и стихове, редактор и преводач. От 1926 г. до 1953 г. завежда Катедрата по немска филология в СУ. Почетен член на Немската академия в Мюнхен. Организатор на литературен кръг \"Стрелец\" и редактор на литературен седмичник \"Стрелец\" (1927 г.). Основава дружество на българските есеисти, издава \"Орнаменти. Есета\" (1934 г.). Заедно с Ж. Николова-Гълъбова е автор на \"Немско-български фразеологичен речник\" (1958 г.,). \r\n1939 г. \r\nУмира Никола Димитров Найденов - български политически деец. Завършва право във Франция. Деец е на Радикалната партия. След образуването на Демократическия сговор през август 1923 г. е един от неговите ръководители. В периода 1926-1930 г. е министър на народното просвещение в кабинета на А. Ляпчев.Найденов е Народен представител в ХХI (1923-1927 г.), ХХII (1927-1931 г.) и ХХIII (1931-1934 г.) ОНС; председател е на ХХII ОНС (1930-1931 г.). За изготвянето на историческата справка на Агенция “Фокус” са използвани следните източници: \r\nЕнциклопедия “България” - Издателство на БАН, 1982 г.; \r\nЕнциклопедия “Британика” (2004 г.); \r\nБолшая Советская Энциклопедия (1970 г.); \r\nФамилна енциклопедия “Larousse”; \r\nИстория на Българите - Късно средновековие и Възраждане - Издателство “Знание” ЕООД, Книгоиздателска къща “Труд”, 2004 г.; \r\nИстория на Българите - От древността до края на XVI век - Издателство “Знание” ЕООД, Книгоиздателска къща “Труд”, 2003 г.; \r\nИстория на Българите - Българската дипломация от древността до наши дни - Издателство “Знание” ЕООД, Книгоиздателска къща “Труд”, 2003 г.;  \r\nИстория на България по дати - Книгоиздателска къща “Труд”, 2003 г.; \r\nБългарски традиционен календар - БАН, Издателство Вион, 2002 г.; \r\nИстория на Балканите XIV - XX век - Издателска къща “Хермес”, 2002 г.; \r\nБългарска военна история - БАН, 1989 г.; \r\nИстория на войните в дати - Издателска къща “Емас”, 2001 г.; \r\nИстория на Русия - Книгоиздателска къща “Труд”, 2002 г.; \r\nИстория на Османската империя - Издателство “Рива”, 1999 г.; \r\nБългарска енциклопедия, БАН, Книгоиздателска къща “Труд”, 2003 г.; \r\nИсторически бюлетин – на “The New York Times”; \r\nИсторически бюлетин – на “The History Channel”; \r\nИсторически бюлетин – на “World of Quotes”; \r\nИсторически архив на Агенция “Фокус” - отдел “Архив и бази данни” и други.;", "date": "2018.12.25", "title": "Денят 25 декември в българската история"}
{"url": "http://www.focus-news.net/news/2018/12/25/2605486/plovdivskiyat-mitropolit-nikolay-shte-oglavi-arhiereyska-sveta-liturgiya-na-rozhdestvo-hristovo-v-mitropolitskiya-hram-sv-vmtsa-marina-v-plovdiv.html", "text": "Негово високопреосвещенство Пловдивският митрополит Николай ще оглави Архиерейска света Литургия на Рождество Христово в митрополитския храм „Св. вмца Марина“ в Пловдив, предаде репортер на  Агенция „Фокус“ . Рождественската света Литургия започва от 09.00 часа. \r\nОт 11.30 часа в двора на храма ще бъде изнесена  празнична програма на малките коледарчета от СУ „Св. Константин Кирил Философ”.  \r\nНикола ПЕТКОВ", "date": "2018.12.25", "title": "Пловдивският митрополит Николай ще оглави Архиерейска света Литургия на Рождество Христово в митрополитския храм „Св. вмца Марина“ в Пловдив"}
{"url": "http://www.focus-news.net/news/2018/12/25/2605487/vrachanskiyat-mitropolit-grigoriy-shte-oglavi-arhiereyska-sveta-liturgiya-v-katedralniya-hram-sv-apostoli-vav-vratsa.html", "text": "На 25 декември Православната църква чества Рождество Христово. Големият християнски празник ще бъде отбелязан със света Литургия във всички епархии на Българската православна църква. Негово високопреосвещенство Врачанският митрополит Григорий ще оглави Архиерейска света Литургия в катедралния храм „Св. апостоли” в град Враца, предаде репортер на  Агенция „Фокус“ . Началото на светата Литургия е в 09.00 часа. След края на богослужението деца, които изучават вероучение, ще изнесат празнична програма.  \r\nНикола ПЕТКОВ", "date": "2018.12.25", "title": "Врачанският митрополит Григорий ще оглави Архиерейска света Литургия в катедралния храм „Св. апостоли” във Враца"}
{"url": "http://www.focus-news.net/news/2018/12/25/2605488/na-rozhdestvo-hristovo-konstantiyskiyat-episkop-yakov-shte-oglavi-arhiereyska-sveta-liturgiya-v-katedralniya-hram-sv-bogoroditsa-v-pazardzhik.html", "text": "На Рождество Христово Негово преосвещенство Константийският епископ Яков ще оглави архиерейска света Литургия в катедралния храм „Св. Богородица“ в Пазарджик, предаде репортер на  Агенция „Фокус“ . Началото на литургията е от 09.00 часа.  \r\nНикола ПЕТКОВ", "date": "2018.12.25", "title": "На Рождество Христово Константийският епископ Яков ще оглави архиерейска света Литургия в катедралния храм „Св. Богородица“ в Пазарджик"}
{"url": "http://www.focus-news.net/news/2018/12/25/2605473/ria-novosti-broyat-na-ubitite-v-kabul-se-uvelichi-do-43-dushi.html", "text": "Най-малко 43 души са убити, а други 10 бяха ранени в резултат на нападение от страна на бунтовници срещу правителствена сграда в Кабул, съобщава  РИА Новости  позовавайки се на информация на Tolo news. \r\nПо-рано беше съобщено за 28 убити и трима ранени. \r\nВ понеделник бяха произведени три експлозии в правителствена сграда в Кабул. Нападателите влязоха в сградата със стрелба и държаха в нея заложници. \r\nПо-късно беше съобщено, че военните са освободили сградата, а трима престъпници са били убити. Превод и редакция : Калоян Пенков", "date": "2018.12.25", "title": "РИА Новости: Броят на убитите в Кабул се увеличи до 43 души"}
{"url": "http://www.focus-news.net/news/2018/12/25/2605492/denyat-25-dekemvri-v-svetovnata-istoriya.html", "text": "На 25 декември 800 г. римският папа коронясва Карл Велики за първи император на Свещената Римска империя. На този ден през 1564 г. Иван Грозни отправя в Москва послание, в което обявява намеренията си да се отрече от престола. През 1741 година Андерс Целзий изобретява скалата за измерване на температура, наречена по-късно на негово име Целзиева скала. \r\nНа този ден през 1812 г. последните френски войски на Наполеон напускат Русия. През 1979 г. на този ден започва съветската офанзива в Афганистан. \r\nПрез 1642 г. е роден Исак Нютон - английски физик, математик и астроном. На този ден през 1847 г. е роден Христо Ботев - национален революционер, поет и журналист. \r\nНа този ден са родени: английски физик, математик и астроном Исак Нютон,  американският автомобилен инженер Луи Шевролет и др. \r\nНа този ден умират: през 820 г. умира Лъв V Арменец - византийски император, представител на военната аристокрация от Мала Азия; през 1977 г. умира Чарли Чаплин - английски киноактьор и кинорежисьор.  \r\n2017 г.  \r\n10 души загиват при самоубийствен атентат в Кабул. Терорист-самоубиец се взривява близо до сградата на Националната разузнавателна агенция на Афганистан. \r\n2017 г.  \r\nВ Йемен за 48 часа в два въздушни удара са убити най-малко 70 цивилни. Ударите са на водената от Саудитска Арабия коалиция, която воюва срещу бунтовниците хути в тази страна. \r\n2017 г.  \r\nДвадесет души загиват при катастрофа във Филипините – на 200 километра северно от столицата Манила. Малкият автобус, в който пътуват, се удря челно с висока скорост в друго превозно средство.  \r\n2017 г.  \r\nЦентралната избирателна комисия на Русия отказва да регистрира опозиционният лидер Алексей Навални като кандидат-президент. Причината е съдебното минало на Навални - по-рано през годината той получава три години и половина условна присъда за присвояване на 500 000 долара от две руски фирми. \r\n2016 г. \r\nРуски военен самолет Ту-154 се разбива в Черно море след излитане от летище Сочи. Всички 92-ма душа на борда загиват. \r\n2015 г. \r\nНад 100 човека загиват при експлозия в газопреработвателен завод в Нигерия. \r\n2014 г. \r\nРусия въвежда мито от 15% плюс 7.5 евро на тон, но не по-малко от 35 евро на тон върху износа на пшеница влизащо в сила от 1 февруари 2015г \r\n2013 г. \r\nОт участие в Евровизия 2013 се отказват Босна и Херцеговина, Португалия, Турция и Словакия. \r\n2012 г. \r\nПри силни валежи и наводнения в Бразилия загиват 40 човека. \r\n2011 г. \r\nНигерийската терористична ислямистка организация Боко Харам убивa над 70 души в Нигерия с ултиматум за унищожаване на настоящата политическа система в страната и създаване на мюсюлманска държава. Организацията е създадена през 2002 г. от Мохамед Юсуф в град Майдугури където функционират джамия и училище. На 26 юли 2009 г. Мохамед Юсуф организира метеж с цел създаване на ислямска държава. Загива на 9 август 2009 г. при неизяснени обстоятелства. Съществува връзка между Боко Харам и Ал-Каида в Ислямския Магреб. \r\nХакери от Anonymous разбиват защитата на мрежата на частната разузнавателна и аналитична компания Стратфор базирана в Остин, Тексас и се добират до 200 GB поверителна информация. В списъка на кредитните карти на клиентите на компанията се оказват ВВС на САЩ, компанията Apple, управлението на полицията на Маями, както и големи банки. Хакерите превеждат част от средствата на благотворителни дружества, включително Червения кръст като коледни дарения. \r\n1991 г. \r\nПрезидентът на СССР Михаил Горбачов обявява своята оставка, последвала решението за разпадането на Съюза. Михаил Горбачов е генерален секретар на ЦК на КПСС (1985-1991 г.), президент на СССР (1990-1991 г.), секретар на ЦК (1978-1985 г.), член на Политбюро на ЦК (1980 г.) на КПСС, председател на Президиума на Върховния съвет на СССР (1988 г.), председател на Върховния съвет (1989-1990 г.), председател на Съвета за отбрана. Провежда политика на гласност и преустройство в СССР и на сигурност в международните отношения, за намаляване на напрежението в света. Горбачов сключва Договор за ликвидиране на ракетите със среден и по-малък обсег на действие през 1987 г., за разрешаване по мирен път на конфликтите в Ангола, Афганистан, Камбоджа и Никарагуа, за отбранителна насоченост на военните доктрини, за защита на общочовешките интереси. Получава Нобеловата награда за мир през 1990 г. \"за водещата му роля при провеждане на радикалните промени в отношенията между Изтока и Запада\". \r\n1989 г. \r\nЗаедно със съпругата си Елена е разстрелян Николае Чаушеску - румънски държавник, общественик, политик. Генерален секретар на РКП (от 1969 г.), председател на Държавния съвет на СРР (от 1967 г.), върховен главнокомандващ на въоръжените сили от 1968 г., президент на СРР (март 1974 г. - декември 1989 г.). Като ръководител на румънските комунисти и държавник налага и усъвършенства тоталитарната система. Свален е от власт в резултат на преврат, извършен от ръководството на Румънската КП. Заедно със съпругата си Елена е обвинен в кражба на 1 млрд. долара от държавата. Двамата са разстреляни и погребани в Генчя, Букурещ. \r\n1979 г. \r\nЗапочва съветската офанзива в Афганистан. \r\n1941 г. \r\nЯпонската войска превзема Хонконг, отбраняван от англо-канадски гарнизон. \r\nДебютира песента „White Christmas” - най-добре продаваната коледна песен за всички времена, вдъхновила създаването едноименния филм от 1954 г. \r\n1926 г. \r\nВ Япония на престола се възкачва император Хирохито. \r\nХирохито (1901 – 1989 г.) е японски император. От 1921 г. във връзка със заболяването на своя баща Йосихито е принц регент. След смъртта на баща си (декември 1926 г.) става император. Наследен от сина си Акихито. \r\n1923 г. \r\nЗа първи път елхата в Белия дом (Вашингтон) е украсена с коледни лампички. \r\n1919 г. \r\nЯпония обявява, че няма териториални претенции към Сибир. \r\n1917 г. \r\nГермания допуска на Брест-литовските мирни преговори представители на Централната Рада. \r\n1909 г. \r\nВ Русия са арестувани шест души, готвещи покушение срещу император Николай II. \r\nНиколай II (Николай Александрович Романов) e последният руски император; от династията Романови. Заема престола на 20 октомври 1894 г. и абдикира на 2 март 1917 г.. Роден е на 18 май 1868 г., син е на Александър III. \r\nПроявява се като твърд и последователен привърженик на традиционните принципи на самодържавието в Русия. Във външната политика продължава линията на своя баща. Има изключително силно влияние в международната политика на Великите сили в Европа и Далечния изток. Заставя княз Фердинанд да се съгласи с покръстването на престолонаследника в източноправославната вяра, след което князът е признат от всички Велики сили. При неговото царуване Русия води неуспешна Руско-японска война (1904-1905 г.). Под натиска на силното либерално движение в Русия се съгласява на известни политически свободи (манифестът от 17 октомври 1905 г.). Активно съдейства за създаването на Антантата (1907 г.) и обуздаването на настъпателната политика на Германия в Европа и света. След избухването на Първата световна война е върховен главнокомандващ на руската армия (1915 г.). Принуден да абдикира след Февруарската революция. Арестуван е с цялото си семейство и интерниран отначало в Тоболск, а после - в Екатеринбург. На 16 срещу 17 юни 1918 г. Николай II e убит заедно с цялото му семейство. \r\n1902 г. \r\nРимският папа Лъв XIII публично поддържа християно-демократическото движение и призовава за борба със социализма. \r\n1870 г. \r\nКоледа става държавен празник в САЩ. \r\n1863 г. \r\nСписание “Харпърс Уикли” на Томас Наст започва да оформя съвременния вид на Дядо Коледа. \r\n1848 г. \r\nКоледното дърво пред Уиндзорския дворец на кралица Виктория въвежда модата на празничната зеленина. \r\n1818 г. \r\nЗа първи път е изпяна песента „Тиха нощ, свята нощ“ (в църквата Св. Никола в Оберндорф, Австрия). \r\n1812 г. \r\nПоследните френски войски на Наполеон напускат Русия. \r\nПрез 1812 г. Наполеон предприема несполучлив поход в Русия и е принуден да отстъпи и потегля обратно за Франция. Основната му грешка в руския поход е не толкова военна, колкото политическа Вместо да даде свобода на руския народ, като разруши феодално-крепостническата система, премахне самодържавието и въведе конституционно управление, той окупира Русия. Това позволява на Александър I и царедворците да го обявят за враг на Русия и на православната вяра. Целият руски народ се вдига на война за защита на вярата и отечеството. В тези условия прогресивните идеи на Френската революция са обявени за реакционни. Победата на Русия в Отечествената война (1812-1813 г.) позволява да се съхрани самодържавието в продължение на повече от 100 години. През 1813 г. на Парижкия конгрес Наполеон отхвърля условията за мир. След поражението на Франция в битката при Лайпциг (1813 г.) съюзните армии окупират страната, Наполеон абдикира в двореца Фонтебло и е заточен на о-в Елба. През пролетта на 1815 г. напуска о-в Елба и се завръща във Франция. Настъпва периодът на т. нар. \"100 дни\". Реставрацията на монархията във Франция е премахната. След загубата в битката при Ватерло през 1815 г. Наполеон е заточен на о-в Св. Елена, където е поставен под най-строг режим и охрана от английските войски. След смъртта на му са публикувани неговите \"Мемоари от о-в Света Елена\" и \"Мемоари\", продиктувани по време на заточението. \r\n1745 г. \r\nПрусия и Австрия подписват Дрезденския договор, според който по-голямата част от Силезия е предадена на Прусия. \r\nСилезия е историческа област в Средна Европа, в горното течение на р. Одер. Обхваща част от територията на съвременна Полша и Чехия. През II-I хил. пр. Хр. областта е заселена от племената, носители на т. нар. лужишка култура, които по-късно играят водеща роля в етногенезиса на зап. славяни. През IХ-Х в. Силезия влиза в състава на Великоморавското княжество, а след това - в Чешката държава. Населението по тези земи обаче е по-близко до полския клон на западните славяни. С влизането на териториите им в състава на полската раннофеодална държава (990 г.) те стават един от основните елементи на формиращата се полска народност. Отрано подложена на набезите на германски феодали. През 1109 г. голямата армия на т. нар. Свещена Рим. империя начело с Хенри V е отблъсната, но германска феодална колонизация се осъществява безпрепятствено. През ХII-ХIV в. Силезия се превръща в най-развитата в икономическо отношение област във феодална Полша. След 1241 г. е подложена на опустошително монголо-татарско нашествие. През ХIV в. се оказва откъсната от Полша (в границите на Чехия) и подложена на германизация. По-късно само 3 силезийски княжества влизат в състава на полската държава - Освиенцим, Затор и Севеж. През 1526 г. Силезия заедно с Чехия попада под австрийска власт, а през ХVIII в. - под пруска власт. Два южни района - Опава и Тешин - остават в Австрия и по-късно влизат в състава на чешките територии. В силезийските земи в рамките на Прусия често избухват селски въстания: въстания на тъкачите (90-те год. на ХVIII в.), полско въстание (1794 г.), отново въстание на тъкачите (1848 г.). Като важен добивен и промишлен район на Прусия там се формира раб. движение. След образуването на Полската държава (1918 г.) в Силезия избухват въстания за присъединяване към Полша (1919-1920 г.), но само т. нар. Горна Силезия е включена в младата държава. След Втората световна война по решение на Берлинската конференция (1945 г.) Силезия е присъединена към Полската народна република под името Шльонск. \r\n1741 г. \r\nАндерс Целзий изобретява скалата за измерване на температура, наречена по-късно на негово име Целзиева скала. Целзиевата скала е температурна скала, в която интервалът между температурите на топене на леда и кипене на водата при нормално атмосферно налягане (101 325 паскала или 760 мм живачен стълб) е разделен на 100 части. Температурата по скалата на Целзий се изразява в градуси на Целзий; при това температурата на топене на леда се приема за равна на 0°, а температурата на кипене на водата - на 100°. \r\n1564 г. \r\nИван Грозни отправя в Москва послание, в което обявява намеренията си да се отрече от престола. \r\nИван IV Василевич (Грозни) е роден на 25 август 1530 г., син е на Василий III Иванович. Иван Грозни е велик княз от 1533 г. Той е и първият руски цар (от 1547 г.). Активно се включва в държавната политика от времето на създаването на т. нар. Избрана рада (1549 г.), чийто фактически ръководител е А. Ф. Адашев. Стреми се да укрепи самодържавието и да централизира държавата. През 1549-1560 г. провежда реформи в областта на централното и местното управление, реорганизация на армията и др. В резултат на военните походи на Иван IV Василевич през 1547-1552 г. е присъединено Казанското ханство, през 1556 г. - Астраханското ханство. Под руска зависимост попадат сибирския хан Едигер (1555 г.) и Голямата Нагайска орда (1557 г.). След падането на Радата (1560 г.) Иван IV Василевич еднолично провежда политика за укрепване на самодържавната власт. Воюва неуспешно с Ливония за излаз на Балтийско море, но започва присъединяването на Сибир (1581 г.). Още по време на Ливонската война засилва борбата си с остатъците от феодалната разпокъсаност; най-разпространени методи за борба с политически противници стават заточението и смъртното наказание. През 1565 г. е въведена опричнината. Избити са голяма част от привържениците на Владимир Андреевич Старицки, а през 1569 г., самият Старицки е заставен да изпие отрова. Наказани са Новгород и Псков в обвинение за стремеж към поданство на \"литовския крал\". Засилва се крепостническият гнет. Сред народа Иван IV Василевич получава прозвището \"Грозни\". Голяма е ролята му в разработването на официалната идеология на самодържавието. Умира на 18 март 1584 г. \r\n800 г. \r\nРимският папа коронясва Карл Велики за първи император на Свещената Римска империя. От 768 г. Карл Велики е франкски крал от династията Каролинги. Син е на Пипин ІІІ Къси. Воюва с лангобарди, авари, сакси, западни славяни. По времето на хан Крум Свещената Римска империя има обща граница с българската държава. Управлението на Карл Велики се характеризира и с културен подем, т. нар. Каролингско възраждане. След смъртта му Свещената Римска империя се разпада. На тази дата са родени:  \r\n1925 г. \r\nРоден е Карлос Кастанеда - английски социолог, антрополог, магистър по изкуствата; доктор по философия. Завършва антропология в Калифорнийския университет в Лос Анджелис. Събира информация за целебните билки, използвани от индианците в Сонора, Мексико. Първата му книга - “Учението на дон Хуан” - е разказ за първите 5 год., прекарани с възрастния индианец дон Хуан Матос от племето яки. Следват книгите: “Пътуване към Икстлан”, “Една отделна реалност”, “Приказки за Силата”, “Вторият пръстен на Силата”, “Дарът на орела”, “Огънят отвътре”, “Силата на мълчанието”. Карлос Кастанеда умира през 1998 година. \r\n1918 г. \r\nРоден е Ануар Садат - президент на Египет от 1970 г. През 1978 г. става носител на Нобелова награда за мир, заедно с израелския премиер Менахем Бегин. Убит е от ислямски екстремисти в Кайро през 1981 г. \r\n1878 г. \r\nРоден е Луи Шевролет - американски автомобилен инженер (от френски произход), създател на едноименната марка автомобили. \r\n1642 г. \r\nРоден е Исак Нютон - английски физик, математик и астроном, член (1672 г. ) и президент (1703 г.) на лондонското Кралско дружество. В съчинението си \"Математически принципи на натуралната философия\" (1687 г.) формулира основите на класическата механика (Нютонови закони), закона за гравитацията и създава теорията за движението на телата от Слънчевата система. Открива дисперсията на светлината, хроматичната аберация, изследва интерференцията и дифракцията, развива корпускулната теория за светлината, изказва хипотеза, обединяваща корпускулните и вълновите свойства на светлината. Изследванията си в областта на оптиката публикува (1704 г.) във труда си \"Оптика\". Построява първия рефлекторен телескоп. В математичния анализ въвежда понятията функция и производна и (заедно с германския математик Г. В. Лайбниц) е основоположник на диференциалното и интегралното смятане. На тази дата умират:  \r\n1977 г. \r\nУмира Чарли Чаплин - английски киноактьор и кинорежисьор, сценарист и продуцент. През 1910–1952 г. работи в САЩ. Негови филми са \"Хлапето\" (1921 г.) и \"Парижанката\" (1923 г.), \"Треска за злато\" (1925 г.), \"Светлините на големия град\" (1931 г.),\"Модерни времена\" (1936 г.), \"Великият диктатор\" (1940 г.), \"Светлините на рампата\" (1952 г.). \"Светлините на рампата\" печели \"Оскар\" за музика . Чарли Чаплин получава \"Оскар\" за най-добър режисьор (1927–1928 г.) за филма \"Циркът\" и почетен \"Оскар\" за цялостен принос в развитието на киноизкуството (1971 г.). Издава \"Моята автобиография\" (1964 г.). \r\n1961 г. \r\nУмира Ото Леви - австрийски физиолог, доктор по медицина (1896 г). Емигрира в САЩ през 1940 г. Установява химическата природа на предаването на възбуждането чрез синапс и ролята на ацетилхолина в този процес. Съвместно с Г. Х. Дейл е лауреат на Нобелова награда за 1936 г. \r\n1635 г. \r\nУмира Самюел Шамплен - френски хидролог, изследовател на Канада и североизточната част на САЩ. През 1603 г. организира експедиция по реките Св. Лаврентий и Саген. Изследва Атлантическото крайбрежие на Северна Америка и открива остров Нантакет в периода1604- 1606 г. През 1608 се установява в град Квебек, устието на река Св. Лаврентий. През 1609 изучава река Ришельо - десен приток на Св. Лаврентий, открива езеро, което по-късно е наречено на неговото име. Открива и планините Адирондак и Грийн Маунтайнс. Търси воден път към Тихия океан в периода1609-1615 г. През 1615-1616 г., движейки се по реките Свети Лаврентий , Отава и езеро Написинг, навлиза във вътрешността на континента и достига до езеро Хурон. \r\n820 г. \r\nУмира Лъв V Арменец - византийски император, представител на военната аристокрация от Мала Азия. Коронясан от патриарх Никифор една седмица преди хан Крум да стигне до стените на Константинопол. Лъв V Арменец организира по брега на Златния рог отбрана срещу българската армия. В отговор Крум разорява околностите на византийската столица и срива много крепости в Източна Тракия. През 824 г. с победата си край Месемврия византийският император установява 30-годишен мир с България. Възстановява иконоборството, като отстранява патриарх Никифор през 815 г. и свиква църковен събор през 816 г., отново влизат в сила решенията на т. нар. \"Безглав събор\" при Константин V Копроним (754г.) против иконите. Лъв V е убит от заговорници по време на коледна служба. За изготвянето на историческата справка на Агенция “Фокус” са използвани следните източници: \r\nЕнциклопедия “България” - Издателство на БАН, 1982 г.; \r\nЕнциклопедия “Британика” (2004 г.); \r\nБолшая Советская Энциклопедия (1970 г.); \r\nФамилна енциклопедия “Larousse”; \r\nИстория на Българите - Късно средновековие и Възраждане - Издателство “Знание” ЕООД, Книгоиздателска къща “Труд”, 2004 г.; \r\nИстория на Българите - От древността до края на XVI век - Издателство “Знание” ЕООД, Книгоиздателска къща “Труд”, 2003 г.; \r\nИстория на Българите - Българската дипломация от древността до наши дни - Издателство “Знание” ЕООД, Книгоиздателска къща “Труд”, 2003 г.;  \r\nИстория на България по дати - Книгоиздателска къща “Труд”, 2003 г.; \r\nБългарски традиционен календар - БАН, Издателство Вион, 2002 г.; \r\nИстория на Балканите XIV - XX век - Издателска къща “Хермес”, 2002 г.; \r\nБългарска военна история - БАН, 1989 г.; \r\nИстория на войните в дати - Издателска къща “Емас”, 2001 г.; \r\nИстория на Русия - Книгоиздателска къща “Труд”, 2002 г.; \r\nИстория на Османската империя - Издателство “Рива”, 1999 г.; \r\nБългарска енциклопедия, БАН, Книгоиздателска къща “Труд”, 2003 г.; \r\nИсторически бюлетин – на “The New York Times”; \r\nИсторически бюлетин – на “The History Channel”; \r\nИсторически бюлетин – на “World of Quotes”; \r\nИсторически архив на Агенция “Фокус” - отдел “Архив и бази данни” и други.;", "date": "2018.12.25", "title": "Денят 25 декември в световната история"}
{"url": "http://www.focus-news.net/news/2018/12/25/2605491/daniel-panov-kmet-na-veliko-tarnovo-rozhdestvo-hristovo-ni-uchi-da-badem-dobronamereni-da-obichame-iskreno-i-da-pomagame.html", "text": "Рождество Христово ни учи да бъдем добронамерени, да обичаме искрено и да помагаме. Това каза кметът на Община Велико Търново Даниел Панов в поздравителен адрес по повод Рождество Христово, съобщиха от пресцентъра на  Общината . „Вестта за раждането на Иисус Христос, носена от коледарите от дом на дом, обединява хората по целия свят повече от две хилядолетия. Рождество Христово е празник, пряко и дълбоко свързан с нашите корени като народ и с душевността на всеки от нас“, каза още кметът Панов. По думите му  Коледа е празник на светлината, добротата, надеждата, обичта, щастието, вярата и спасението.  \r\n„Рождество Христово ни учи да следваме вечните общочовешки ценности – да бъдем добронамерени, да обичаме искрено, да помагаме и да бъдем съпричастни, да бъдем единни. Така са ни възпитавали нашите баби и дядовци, на това трябва да учим и нашите деца“, посочи Панов. \r\n„Отиващата си година бе добра за Велико Търново и общината. Успехите и постиженията, добрите новини за Старата българска столица, всичко положително е факт, защото сме заедно, защото си помагаме и се подкрепяме. Това единство ще ни помогне да се справим с новите предизвикателства през следващата година. Заедно ще доведем до успех всяко едно дело.  \r\nПожелавам ви в тихата и свята нощ на Рождество Христово да бъдете с хората, които обичате и които ви обичат. Учете младите поколения да тачат българските традиции и обичаи, да обичат Велико Търново, да се гордеят, че са българи. Нека не забравяме и хората, които имат нужда от подкрепа. Нека, както ни е завещал Иисус Христос, им подадем ръка и помогнем!  \r\nПожелавам на всички щастливи и весели празници. Нека домовете ви бъдат озарени от светлина и изпълнени с топлина! Обичайте и бъдете обичани!“, каза още кметът на Общината.", "date": "2018.12.25", "title": "Даниел Панов, кмет на Велико Търново: Рождество Христово ни учи да бъдем добронамерени, да обичаме искрено и да помагаме"}
{"url": "http://www.focus-news.net/news/2018/12/25/2605489/koledna-trapeza-pesni-i-poveriya.html", "text": "Поверия  \r\nТрапезата на празника трябва да е богата, като след голям пост. Нареждат се прясна пита, свинско печено, свинско с праз лук, баница с месо, пастърма със зеле, печен дроб, печена кокошка, млечница (млечна баница). Тя не се вдига през целия ден. Коледният ден показва какво ще бъде времето през годината. „Топла Коледа - нездрава година\", казва народът ни и се надява на дълбок сняг и ясни студени дни. Ако има скреж по дърветата, ще има изобилие. Ако небето е звездно, грахът ще има добра реколта. Ако Коледа е в понеделник, зимата ще е тежка, а пролетта и лятото ще са дъждовни. Есента ще е суха, гроздето няма да с много добро, също и виното. Няма да е добра годината и за кошерите и меда. Най-сполучлива ще е за властници, войводи и управници. Ако Коледа е във вторник, зимата ще е снеговита, а пролетта - дъждовна. Есента ще е суха, пшеницата и плодовете няма да са много добри.  \r\nАко Коледа е в сряда, зимата ще е тежка, а пролетта - суха. Ще има грозде и вино в изобилие.Ако Коледа е в четвъртък, зимата ще е мека, а пролетта и лятото -ветровити.Ако Коледа е в петък, зимата ще е много зла, лятото ще вали, есента ще е суха. Ако Коледа е в събота, през зимата ще трупа много сняг. Ако Коледа е в неделя, зимата ще е мека, лятото -сухо, а есента -ветровита.  Коледни песни \r\n• „Стани нине, господине!  \r\nТебе пеем, домакине!  \r\nДобри сме ти гости дошли,  \r\nдобри гости, Коледари!“ \r\nЗа изготвянето на справка Обичаи и вярвания на Агенция „Фокус” са използвани следните източници:  \r\n*Български магии и гадания, автор - Лилия Старева, книгоиздателска къща Труд, 2007 \r\n*Архив на Агенция “Фокус” - отдел “Архив и бази данни” и други.", "date": "2018.12.25", "title": "Коледна трапеза, песни и поверия"}
{"url": "http://www.focus-news.net/news/2018/12/25/2605495/sofiya-sinya-i-zelena-zoni-za-plateno-parkirane-nyama-da-rabotyat-na-25-i-26-dekemvri-kakto-i-na-1-yanuari-2019-g.html", "text": "„Синя“ и „зелена“ зони за платено паркиране няма да работят на 25 и 26 декември, както и на 1 януари 2019 г. \r\nНа официалните празнични дни 24, 25 и 26 декември 2018 г., както и на 1 януари 2019 г. зоните за почасово платено паркиране „Синя“ и „Зелена“ няма да работят. Това съобщиха от  Центъра за градска мобилност . \r\nВъв всички останали дни важат правилата за паркиране в зоните.", "date": "2018.12.25", "title": "София: „Синя“ и „зелена“ зони за платено паркиране няма да работят на 25 и 26 декември, както и на 1 януари 2019 г."}
{"url": "http://www.focus-news.net/news/2018/12/25/2605496/sport-futbolistat-na-bornemut-dzharmeyn-defou-poluchi-polagasht-mu-se-medal-10-godini-po-kasno.html", "text": "Футбол: Футболистът на Борнемут Джърмейн Дефоу получи полагащ му се медал 10 години по-късно. Дефоу помогна на Тотнъм да спечели Купата на Лигата през 2008 година преди да премине в  Портсмут. \r\nТогава Дефоу ве участие в пет двубоя от турнира, но месец преди Тотнъм да надделее над Челси във финала, премина в Портсмут. Тогава нападателят не бе удостоен с медал, но след като от Футболната лига разбраха, че това е така, десет години по-късно връчиха отличието на Дефоу.", "date": "2018.12.25", "title": "Спорт: Футболистът на Борнемут Джърмейн Дефоу получи полагащ му се медал 10 години по-късно"}
{"url": "http://www.focus-news.net/news/2018/12/25/2605493/kmetat-na-karlovo-emil-kabaivanov-neka-delata-ni-badat-uvenchani-s-uspehi-a-mirat-i-radostta-ot-praznitsite-da-ni-sapatstvat-prez-tsyalata-godina.html", "text": "Пожелаваме си всичките наши дела да бъдат увенчани с успехи и да носят удовлетворение, а мирът и радостта от празниците да ни съпътстват през цялата година. Да имаме нови поводи за гордост от постигнатите резултати, още реализирани проекти. Това пожелава кметът на Карлово д-р Емил Кабаиванов в  празничното си приветствие . „Най-важното - всекидневно да се борим за това, което заслужаваме – за Карлово, за общината, за България“, заявява той. „В навечерието на най-красивите празници – Рождество Христово и посрещане на Новата година, се обръщам към Вас с искрени пожелания за много здраве,  топлина в семейното огнище,  вяра в традициите и обичаите, в Христовото Рождество и любовта между хората. Нека съхраняваме тези ценности, защото те ни правят и по-добри, и по-силни, и по-успешни“, казва кметът. „Отиващата си 2018-а бе добра за община Карлово. Донесе успехи, постигнати с труд. Справихме се с нелеки задачи, които гарантират развитието ни в следващите години. Успешно приключихме важни проекти, продължаваме да реализираме други, започваме нови. Градът и общината се утвърждават като добро място за живеене и инвестиции“, заявява Емил Кабаиванов. „Пожелаваме си по-добра, по-продуктивна и изпълнена с много радости 2019 година. Нека продължим работата заедно, сплотени и с общи усилия да съграждаме по-добро бъдеще за децата ни“, казва той. „Нека запазим чистотата на помислите и действията си, щедростта на сърцата си; милостта, състраданието и добротата“, се посочва още в приветствието.", "date": "2018.12.25", "title": "Кметът на Карлово Емил Кабаиванов: Нека делата ни бъдат увенчани с успехи, а мирът и радостта от празниците да ни съпътстват през цялата година"}
{"url": "http://www.focus-news.net/news/2018/12/25/2605494/d-r-atanas-kambitov-kmet-na-blagoevgrad-koleda-e-praznik-na-mira-na-vyarata-na-svetlinata.html", "text": "На най-светлия християнски празник – Рождество Христово, нека си пожелаем здраве! Това каза кметът на Община Благоевград д-р Атанас Камбитов в поздравителен адрес по повод Рождество Христово, съобщиха от пресцентъра на  Община Благоевград . \r\n„Коледа е време, в което всеки от нас дарява – дава обич, дава надежда. Празник на мира, на вярата, на светлината! Нека има топлина в домовете, щастие, благоденствие и късмет! Нека следваме звездата, която озарява пътя!  \r\nПожелавам хармония и сбъднати мечти! Весели празници!“, пожелава още кметът.", "date": "2018.12.25", "title": "Д-р Атанас Камбитов, кмет на Благоевград: Коледа е празник на мира, на вярата, на светлината"}
{"url": "http://www.focus-news.net/news/2018/12/25/2605498/blagoevgrad-koledno-vlakche-shte-vozi-detsata-v-grada-bezplatno.html", "text": "В продължение на два дни, 25 и 26 декември, Коледното влакче в Благоевград ще вози всички деца напълно безплатно. Това съобщиха от пресцентъра на  Община Благоевград . Маршрутът, по който се движи влакчето е от магазин „Билла“, по ул. „Тодор Александров“, до площад „Македония“ и обратно. \r\nВ първите два дни на Коледа, Община Благоевград е осигурила подарък за малчуганите - обиколките ще бъдат напълно безплатни. В другите дни цената на билета е 2 лева в едната посока и 3 лева- двупосочен /пълна обиколка/. Влакчето се движи през целия ден. \r\nКоледното влакче е една от любимите атракции на децата през декември в Благоевград. Освен че пътешестват, малчуганите често правят и снимки за спомен. \r\nОбщина Благоевград пожелава светли и щастливи празници на всички!", "date": "2018.12.25", "title": "Благоевград: Коледно влакче ще вози децата в града безплатно"}
{"url": "http://www.focus-news.net/news/2018/12/25/2605501/yambol-v-grada-shte-se-provede-koledarski-buenek.html", "text": "В Ямбол отново ще се проведе коледарски буенек. Новото тази година е, че освен централното събитие в Градския парк, атмосферата на празника ще се пренесе на още три места в града. Това съобщиха от пресцентъра на  Община Ямбол . Горещите точки ще бъдат площадните пространства пред Народно читалище „Пробуда – 1909“ в кв. „Каргон“, пред НЧ „Зора – 1945“ в район „Баира“ и в жк. „Диана“ – пред бившия магазин „Югоагент“. Целта е колкото може повече хора да съпреживеят уникалния за града празник и той да не бъде съсредоточаван в едно единствено място. \r\nИ на трите изнесени сцени е предвидена празнична програма с участие на фолклорни състави, също и групи към кварталните клубове, а най-очакваното събитие е представянето на коледарските куди. Началото за кв. „Каргон“ е в 11.00 часа. На „Баира“ събитието ще започне в 11.30 часа, а в жк. „Диана“ - от 13.30. \r\nКулминацията на фестивала „Ямболски коледарски буенек `2018“ е в Градския парк. Първоначално, за настроението на всички ще допринесат майсторските изпълнения на Северняшки ансамбъл „Иван Вълев“ – гр. Плевен. Концертът започва в 12.00 часа на сцената до централния фонтан. От 13.10 започва традиционната тържествена Рождественска церемония с участието на кмета Георги Славов и Негово Високопреосвещенство Сливенския митрополит Йоаникий, които ще отправят своите благопожелания към всички граждани. \r\nНай-очакваният момент – представянето на кудите, ще започне в 13.30 часа. Емблематичната за града традиция на танцуващите коледари ще бъде представена от коледарски групи от „Каргона“ и „Баира“ – носители на двата специфични стила в ямболското коледуване. Поканени за участие са едни от най-добрите групи, включени в регистъра на кудите, които през години са печелили многократно награди и поддържат славата си на носители на автентичната традиция на ямболския коледарски буенек.", "date": "2018.12.25", "title": "Ямбол: В града ще се проведе коледарски буенек"}
{"url": "http://www.focus-news.net/news/2018/12/25/2605502/veliko-tarnovo-moto-dyado-koleda-shte-zaradva-po-sluchay-kolednite-praznitsi-malchuganite-ot-tsentrovete-za-detsa-lisheni-ot-roditelski-grizhi.html", "text": "„Мото-дядо Коледа“ ще зарадва по случай коледните празници малчуганите от Центровете за деца, лишени от родителски грижи във Велико Търново. Инициативата „Мото Коледа“ е на местните мотористи и се организира за втора поредна година, като миналата година навръх празника  бяха раздадени лакомства на десетки деца, обитаващи социалните институции. Това съобщиха за  Радио „Фокус“ – Велико Търново организаторите. Мотористите ще започнат своята обиколка в 9.30 часа от бензиностанция в града, намираща се на бул. „България“ 41Б. Ще бъдат посетени всички социални домове за деца, лишени от родителски грижи в града. В кампанията ще може да се включи всеки стига той да е облечен с костюм на Дядо Коледа и да е на мотоциклет, кат о се забраняват демонстрации. Децата от социалните институции ще бъдат зарадвани с лакомства и напитки, които са осигурени от Община Велико Търново. Очакванията на организаторите са в събитието да се включат мотористи от цялата страна. Те ще спрат пред сградата на Община Велико Търново около 13.00 часа. В този период всички желаещи ще има възможността да се снимат с моторизираните мъже, облечени като дядо Коледа. \r\nНадежда КРЪСТЕВА", "date": "2018.12.25", "title": "Велико Търново: „Мото-дядо Коледа“ ще зарадва по случай коледните празници малчуганите от Центровете за деца, лишени от родителски грижи"}
{"url": "http://www.focus-news.net/news/2018/12/25/2605503/horat-na-sofiyskite-momcheta-s-dirigent-prof-d-r-adriana-blagoeva-shte-predstavi-svoya-traditsionen-koleden-kontsert-v-zala-balgariya.html", "text": "От 18.00 ч. в зала „България” Хорът на софийските момчета с диригент проф. д-р Адриана Благоева ще представи за 30 пореден път своя традиционен Коледен концерт. Програмата е разнообразна като жанр и носи ярко коледно настроение. Съвместно с прекрасните музиканти от Софийската филхармония съставът ще представи няколко непознати за българската публика съвременни коледни творби от чужди композитори.  Ще прозвучат църковнославянски песнопения за Рождество, български детски зимни и коледни песни, някои от които са първи изпълнения и др. Клавирният съпровод е на Зорница Гетова, органист е проф. Атанас Атанасов.  \r\nИнтерес ще предизвикат специалните гости на концерта – младите музиканти Стефани Кръстева, сопран и Владан Иванчев, акордеон.", "date": "2018.12.25", "title": "Хорът на софийските момчета с диригент проф. д-р Адриана Благоева ще представи своя традиционен Коледен концерт в зала „България”"}
{"url": "http://www.focus-news.net/news/2018/12/25/2605500/sofiya-vavezhda-se-organizatsiya-na-dvizhenieto-vav-vrazka-s-otsluzhvane-na-praznichno-bogosluzhenie-v-hram-pametnik-sv-aleksandar-nevski.html", "text": "Въвежда се организация на движението във връзка с отслужване на празнично богослужение на 25 декември в храм-паметник „Св. Александър Невски”. Това съобщиха от пресцентъра на  Столична община .  \r\nДо отпадане на необходимостта се забраняват престоят и паркирането на пътни превозни средства на пл. „Св. Александър Невски”. \r\nОт 07.00 часа до отпадане на необходимостта да се забрани влизането на пътни превозни средства, само при необходимост и по преценка на  отдел „Пътна полиция” при СДВР, в района около храм-паметник „Александър Невски”, както следва: \r\n- по ул. „Оборище” между бул. „Васил Левски” и ул. „Г.С.Раковски”; \r\n- по ул. „15-ти ноември; \r\n- по ул. „11-ти август” между пл. „Св. Александър Невски” и ул. „Московска”; \r\n- по ул. „Дунав” между пл. „Св. Александър Невски”  и ул. „Московска”.", "date": "2018.12.25", "title": "София: Въвежда се организация на движението във връзка с отслужване на празнично богослужение в храм-паметник „Св. Александър Невски”"}
{"url": "http://www.focus-news.net/news/2018/12/25/2605504/varnenskiyat-i-velikopreslavski-mitropolit-yoan-neka-izgonim-ot-sartsata-si-vsichko-losho-i-da-priemem-dobrodetelite.html", "text": "Нека изгоним от сърцата си всичко лошо и да приемем добродетелите. Това казва Варненският и Великопреславски митрополит Йоан в своето  Рождественско послание . \r\nВсечестни отци, представители на монашеството, братя и сестри – чеда на Варненска и Великопреславска епархия, \r\nНяма по-прекрасна песен от ангелската. Съществуват три думи, които дават толкова упование, надежда и нестихваща радост. Звученето на тези слова е копнеж по Бога, а отекването им във времето е крепостта на света. Думите са: слава, мир, благоволение! \r\nПовече от две хиляди години изминаха, откакто се възвести Ангелското славословие в спасителната нощ, когато на земята Бог слязъл в плът. От това време до сега животът на човечеството се промени значително. Отидоха си много велики и нерушими империи, измени се културата, развиха се нови социални условия за живот, обликът на Земята стана неузнаваем. Само едно остана неизменно – свидетелството на Ангелите, които обърнаха нашия взор към града Витлеем. \r\nНебесните войнства се радват, че чрез въчовечаването на Сина Божи на земята се възцариха Божият мир, милост и благоволение. На земята слезе не Бог на отмъщението, а Бог на милосърдието, не съдия, а Отец, не наказващ за греха, а премахващ греха и помилващ грешника. Според определението на един известен светител на XVIII век: „Ангелите в своята кратка песен възгласили три важни догмата“. Първият догмат е „слава Богу“, вторият – „на земята мир“, а третият – „между човеците благоволение“. Светите Ангели възнасят слава на Бога, величаят Го, прославят Го за Неговата безгранична любов към хората, защото Той „отдаде Своя Единороден Син, та всякой, който вярва в Него, да не погине, а да има живот вечен“. Ангелите в славословие свидетелстват и за тези велики страдания, които понесе заради нас Сам нашият Господ Иисус Христос, за да не страдаме вечно, а да получим безкрайно щастие. Законът на правдата изисква да се накаже престъпникът. Ако действаше само Правдата Божия, то ние бихме загинали духовно. Никой, даже най-великите праведници не са могли да вземат върху себе си греховете на цялото човечество. Това извърши доброволно, по Своята безгранична любов Синът Божи, Спасителят. \r\nВ рождественската нощ Ангелите възпяха също „на земята мир“. Понятието за мир е многообразно. Има външен мир – това е мирът между родители и деца, между мъж и жена, между нашите ближни или между цели държави – общо казано, всяко съгласие между човеците, братство, мирно съжителство. „Мир ви оставям; Моя мир ви давам“ (Йоан 14:27) – казал Господ на учениците Си в навечерието на Своите страдания. Съществува и друг мир, който също е оставен от нашия Спасител (Йоан 20:19). Това е вътрешният мир, мирът с Бога и със съвестта, очистена от всякаква греховна сквернота. Мирът Христов е там, където живее Сам Господ Иисус Христос, където действат Неговите свети заповеди. Липсва ли мир в душата, в семейството и обществото, значи, властва не Христос, а грехът, следователно живеем не по дух Христов, а по влечението на нашите страсти. Христовият мир трябва да се възприема и усвоява с вяра във всесилната Божия помощ, съединена с молитва и действена вяра, съчетана с любов, труд и подвиг. Така древната Църква възприемала мира, възвестен от Ангелите; така Светата Църква го възприема и в наше време. \r\nПрозвучаха и думите „между човеците благоволение“. Тези слова са заключението на ангелската песен. Небожителите прославиха Господа за това, че Той със Своето идване в плът прояви изключително благоволение към човеците: утвърди сред тях благата воля, възроди ги в религиозно отношение, вдъхна в тях самоотвержена братска любов. „Никой няма любов по-голяма от тая, да положи душата си за своите приятели“. Спасителят Христос възвести на човечеството най-чистите и възвишени закони на нравствеността. Заедно с тези закони Той даде средства и сили за тяхното изпълнение. Благодарение на това всеки вярващ в Господа може да се очисти от греховете и да се прероди; може да победи всяка страст и да извършва много добродетели. Когато благата Божия воля се разпространи и утвърди сред хората, когато сърдечното разположение на човеците е насочено към вършене делата на любовта и когато от всички нас се осмисли, че истинското богатство и ценност в живота се състоят в постоянното извършване на добро, тогава всички ще усетим истинския мир, истинското щастие и това ще спомогне да предвкусим вечното щастие и вечния живот. \r\nОбични в Господа братя и сестри, чеда на Варненската и Великопреславска епархия, \r\nПодобно на Ангелите и ние сме длъжни да славим Бога. За всеки от нас е нужно често да посещава храма Божи и с благоговение да внимава във всичко онова, което се извършва в него. В нашите домове също следва да се молим винаги, в това молитвено дело никой няма да ни попречи. Кой ще ни забрани да започнем и да завършим деня с молитва? Нека нашето сядане и ставане да бъде с молитва. Нека да призоваваме името Божие в началото на всяка важна работа и като прославяме Спасителя със своите уста, ние сме длъжни да Го прославяме и с живота си. Да устроим живота си така, че той да съответства на нашето високо звание „православен християнин“. Нека изгоним от сърцата си всичко лошо и да приемем добродетелите. Гордият нека възлюби смирението и кротостта, раздразнителният – търпението и миролюбието, безгрижният нека възлюби грижата за спасението на душата си. Само в този случай явените на човечеството благодеяния от въплътилия се на земята Син Божи ще послужат за наше спасение. \r\nДа даде Бог мир в настъпващото Новолетие, за да могат човеците да придобият вътрешния мир и да се проникнат от чувството на братската любов. Украсата на нашия живот нека бъде благата воля, за да можем с едни уста и едно сърце да повтаряме ангелската песен: „Слава във висините Богу, и на земята мир, между човеците благоволение!“ (Лука 2:14). \r\nАмин!", "date": "2018.12.25", "title": "Варненският и Великопреславски митрополит Йоан: Нека изгоним от сърцата си всичко лошо и да приемем добродетелите"}
{"url": "http://www.focus-news.net/news/2018/12/25/2605497/starozagorskiyat-mitropolit-kiprian-smirenieto-i-lyubovta-sa-poslaniyata-na-rozhdestvo-hristovo.html", "text": "Смирението и любовта са посланията на Рождество Христово. Това казва Старозагорският митрополит Киприан в своето  Рождественско послание . \r\nВ този празничен ден, отново чуваме светлото благовестие, отправеното  към всички  богопредани чеда: „Дева днес ражда  Свръхестествения“. Бог Слово става човек, Син Божий става Син Човешки, ражда се на земята Христос Господ. Благовестие велико, благовестие, преливащо от радост и благовестие тайнствено, защото „Велика е тайната на благочестието“. \r\nЛюбовта на Бога в пълнота се излива върху човешкия род и изпълва цялото творение с пресветъл смисъл, с вяра и надежда. Незалязващата светлина осиява Витлеемската пещера, дето смирената Майка-Девица ражда Спасителя на света, стопля жадуващите ни сърца с вяра, благодат и истина. Пророк Исаия, вдъхновен от  Светия Дух, пише за  този светъл празничен Ден: „Младенец ни се роди – Син ни се даде; властта е на раменете Му, и ще Му дадат име: Чуден, Съветник, Бог крепък, Отец на вечността, Княз на мира“. \r\nБожият Син идва в света така, както е предсказан. Дева ражда Този, Който превишава всяко естество. Богочовекът, Който стои по-високо от целия съществуващ тварен свят, слиза на земята. Хиляди ангели, небесното войнство, с несравнима ангелска възхвала  прославят Родилия се. Радват се и нашите вярващи  сърца, които търсят и свои пътища за възхвала. \r\nВ радостта ни е необходима  мъдрост, в нашата възхвала към   Богомладенеца - християнски дела, защото „вярата без дела е мъртва“. \r\nДуховните дълбини на празника  дават преизобилна благодат и подтик за преосмисляне на собствената ни житейска и християнска пътека, на собственото ни съществуване. Очите на духовното ни сърце  могат да видят тайната на Боговъплъщението само тогава, когато  спазваме  словото на Този, Когото твърдим, че обичаме. Смирението и любовта са посланията на Рождество Христово. Надеждата на Бога за всеки  от нас е, че тези послания  ще бъдат чути. Нека се вслушаме в тихия им и вечен зов. \r\nБожията любов, в  смирението си, ни чака да я видим в малката каменна ясла на старата пещера. Тя е там и в този величествен ден, и винаги. Бог се ражда смирен, живее в пълно смирение, и в смирение завършва  спасителното Си за човеците дело. \r\nНека благодатта на Светия Дух да ни помага ревностно да изпълняваме Божиите заповеди, без които няма истинска вяра, няма истински християнски живот и спасение, няма спасително смирение. Нека тази благодат на Светия Дух, получена и получавана от нас в Тайнствата на светата Църква, да бъде средство за нашето единение с Христа и източник на вечна божествена радост тук и в бъдещия век, в небесното Царство на  Христа, нашият истинен Бог, роден от Пречистата Дева Мария заради нашето  спасение. \r\nСамо така ще се изпълним с духовен трепет и душите ни ще бъдат в единение с величието на празника, с неизказаното Рождество  на нашия Спасител, добър и вечен, дошъл да  благослови и спаси всички ни, да ни помири с небесния Отец и да ни бъде винаги „светлината на живота“.", "date": "2018.12.25", "title": "Старозагорският митрополит Киприан: Смирението и любовта са посланията на Рождество Христово"}
{"url": "http://www.focus-news.net/news/2018/12/25/2605506/api-na-26-dekemvri-ot-14-ch-do-20-ch-se-spira-dvizhenieto-na-kamionite-nad-12-t-po-avtomagistralite-i-natovarenite-patishta.html", "text": "На 26 декември, от 14 ч. до 20 ч. се ограничава движението на камионите над 12 тона по автомагистралите и най-натоваренитe пътища. Целта е повишаване на безопасността и увеличаване на пропускателната способност на инфраструктурата в края на петте почивни дни за Коледа. Това съобщиха от  Агенция „Пътна инфраструктура“ . Шофьорите трябва да тръгват на път с автомобили подготвени за зимни условия, да карат внимателно и със съобразена скорост, да не предприемат рискови изпреварвания и да спазват въведените ограничения, пътната сигнализация и указанията на „Пътна полиция“, която следи и предприема необходимите действия за организацията на движението. \r\nАгенция „Пътна инфраструктура“ апелира шофьорите да карат разумно, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-бързо и кратко пътуване, но застрашава живота и здравето на всички останали, които спазват правилата. \r\nОграничено ще е преминаването на камионите над 12 тона по следните участъци от републиканската мрежа: \r\n• автомагистралите; \r\n• път I-1 с. Ребърково - Ботевград, като движението се пренасочва по път II-16 Ребърково - Своге - Софийски околовръстън път в посока София; \r\n• път I-1 - от Благоевград до ГКПП „Кулата“; \r\n• път I-4 п. в. „Коритна“ - Велико Търново - Шумен; \r\n• път I-5 Русе - Велико Търново; \r\n• път I-8 ГКПП „Калотина“ - София; \r\n• път I-9 Варна - Бургас; \r\n• път II-18 Околовръстен път на град София; \r\n• път II-99 Бургас - Царево. \r\nЗабраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). \r\nЗа улеснение на трафика през Владая и повишаване на пътната безопасност през светлата част от денонощието ще има две ленти за влизащите в София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. \r\nВсички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. \r\nКарта с временната организация на движението по участъците от републиканската пътна мрежа в празничните дни в приложения линк -", "date": "2018.12.25", "title": "АПИ: На 26 декември от 14 ч. до 20 ч. се спира движението на камионите над 12 т по автомагистралите и натоваренитe пътища"}
{"url": "http://www.focus-news.net/news/2018/12/25/2605499/vrachanskiyat-mitropolit-grigoriy-dobrite-dela-mogat-da-preobrazyat-i-da-napravyat-po-hubav-sveta-zashtoto-te-ni-splotyavat-i-ni-pravyat-edinni-i-silni.html", "text": "Добрите дела могат да преобразят и да направят по-хубав света, защото те ни сплотяват и ни правят единни и силни. Това казва Врачанският митрополит Григорий в своето  Рождественско послание . \r\nВ тишината на рождественската нощ човеколюбивият Бог ни разкрива една съкровена и непостижима тайна – тайната на раждането на Единородния Божи Син от Пречистата Дева Мария, тайната на явяването в плът на нашия Господ и Спасител. Няма по-голямо свидетелство за Божието човеколюбие! Няма по-ясно доказателство за Неговата грижа за света и желание да спаси и избави човешкия род от мрака на греха и властта на смъртта! \r\nБогочовекът Иисус Христос дойде в нашия, измъчен от грях, страдания и болести свят, за да дари вяра, надежда и любов; да вдъхне бодрост, сили и кураж; да призове към милосърдие, състрадание и съпричастност. Нашият Творец ни дава възможност да достигнем сърдечна чистота и святост, за да наследим вечна радост и безсмъртие. Той ни предлага най-скъпия дар – дара на Божествената любов, и очаква от нас да отворим сърцата си и да отговорим на Божия призив чрез живота и делата си. \r\nГоспод Иисус Христос е многомилостив, великодушен и дълготърпелив към нашите немощи. Нека и ние да бъдем милостиви, снизходителни и търпеливи към всички: към близки и далечни, към познати и непознати, към приятели и неприятели. \r\nНека дадем възможност на Богомладенеца да се роди в яслите и на нашите души и на ярката Витлеемска звезда – да озари и стопли всяко кътче на нашето сърце. Нека бъдем сигурни, че добрите дела могат да преобразят и да направят по-хубав света, защото те ни сплотяват и ни правят единни и силни. Както тъмнината не може да помрачи светлината на истинския живот, така беззаконието не може да победи силата на любовта! \r\nВъзлюбени в Господа братя и сестри, \r\nВ светлия и радостен ден на Христовото Рождество, когато цялата вселена духовно тържествува, сърдечно ви поздравявам и ви призовавам с думите на апостола: „Бъдете бодри, стойте във вярата, бъдете мъжествени, бъдете крепки; всичко у вас да става с любов”. \r\nНека, покланяйки се на Богомладенеца Иисус Христос, в молитва да изпросим за всички крепки духовни и телесни сили и Божията благодатна помощ, мир, любов, утеха и благоволение!", "date": "2018.12.25", "title": "Врачанският митрополит Григорий: Добрите дела могат да преобразят и да направят по-хубав света, защото те ни сплотяват и ни правят единни и силни"}
{"url": "http://www.focus-news.net/news/2018/12/25/2605505/the-independent-albaniya-e-obyavila-v-internet-dannite-za-shpionite-na-stranata-v-razlichni-tochki-v-evropa.html", "text": "Албания е обявила в интернет данните за шпионите на страната в различни точки в Европа, пише британският вестник  The Idependent . \r\nАлбания, която e член на НАТО, случайно публикува класифицирана информация за разузнавачите си в интернет - имена, типове автомобили, регистрационни номера, идентификационни номера и номера на паспортите, оперативни класации, подробности за пътуването и дори ежедневни навици, което е предизвикала сериозна тревога в НАТО, защото ако някой може да влезе в албанската система, той влиза в системата на НАТО, пише британското издание. \r\nВсички тези подробности са публикувани на уебсайта на албанското министерство на финансите в рамките на доклада за финансовото състояние на службата ШИШ (албанското разузнаване – бел. ред.) \r\nСега целият свят е научил къде оперират най-добрите албански шпиони, колко им плащат и дори кои водопроводчици, майстори и автомеханици призовават за ремонт. \r\nШИШ е албанската разузнавателна агенция, която работи в страната и в чужбина и отговаря пряко на премиера Еди Рама. Има пет организационни структури: оперативна, външно разузнаване, контраразузнаване, служба за борба с организираната престъпност и антитерористично звено. \r\nСега НАТО има сериозен проблем, защото този, който влиза в албанската система, също влиза в системата на НАТО. Алиансът обяви тревога от най-висока степен не само защото агентите трябваше да бъдат спешно изтеглени от местата, където оперират, но и поради страха, че шпионската им мрежа е била открита в други части на света. \r\n\"Всички тези данни са публикувани, тъй като самата институция (SHISH) е предоставила списъка на заплатите. Те не би трябвало да поставят такива чувствителни данни сред редовни сметки, \"каза в съобщение на източника на независимия министър на финансите.  Юлиян Марков", "date": "2018.12.25", "title": "The Independent: Албания е обявила в интернет данните за шпионите на страната в различни точки в Европа"}
{"url": "http://www.focus-news.net/news/2018/12/25/2605509/a1-on-makedoniya-hashim-tachi-se-sreshtna-s-pravitelstveniya-ekip-za-pregovori-sas-sarbiya.html", "text": "Президентът на Косово Хашим Тачи се срещна с двама представители на правителствения екип за преговорите със Сърбия, заместник- министър председателя Фатмир Лимай и лидера на Социалдемократическата партия на Косово Шпенд Ахмети, за да обсъдят заключителния етап от преговорите със Сърбия, пише македонското електронно издание  A1 On . \r\nСпоред изявление от кабинета на Тачи, на срещата е обсъдена \"необходимостта от продължаване на координацията по време на преговорния процес и използването на инерцията за постигане на окончателно цялостно и правно обвързващо споразумение\". \r\nТова споразумение, според събеседниците, \"трябва да предостави на Косово признаване от Сърбия и членство в ООН, НАТО и Европейския съюз\". \r\n„Тази инерция трябва да се използва и е необходимо да се засили още повече политическото единство и да се говори в един глас за Косово. Това беше и ясна молба от президента (на САЩ, Доналд) Тръмп, адресирана до лидерите на Косово, която трябва да уважаваме, защото тя е в пълно съответствие с нашите държавни интереси, се казва в изявлението. \r\nКосовският парламент прие резолюция относно преговорите със Сърбия на 16 март, за да сформира преговарящ екип, воден от Лимай и Ахмети, а правителството на Косово прие законопроект за задачите, отговорностите и компетенциите на екипа в процеса на диалога.  Юлиян Марков", "date": "2018.12.25", "title": "А1 On (Македония): Хашим Тачи се срещна с правителствения екип за преговори със Сърбия"}
{"url": "http://www.focus-news.net/news/2018/12/25/2605510/vrachanskiyat-mitropolit-grigoriy-shte-oglavi-arhiereyska-sveta-liturgiya-za-praznika-sabor-na-presveta-bogoroditsa-v-byala-slatina-na-26-dekemvri.html", "text": "Негово високопреосвещенство Врачанският митрополит Григорий ще оглави Архиерейска света Литургия за празника Събор на Пресвета Богородица, предаде репортер на  Агенция „Фокус“ . На втория ден на Рождество Христово Православната църква отбелязва празника Събор на Пресвета Богородица. Той е посветен на родилата Спасителя, Пресветата Дева Мария. На този ден Негово високопреосвещенство Врачанският митрополит Григорий ще оглави Архиерейска света Литургия в храм „Св. Параскева” в град Бяла Слатина. Началото е в 09.00 часа. Никола ПЕТКОВ", "date": "2018.12.25", "title": "Врачанският митрополит Григорий ще оглави Архиерейска света Литургия за празника Събор на Пресвета Богородица в Бяла Слатина на 26 декември"}
{"url": "http://www.focus-news.net/news/2018/12/25/2605511/kyustendil-ogranicheno-e-dvizhenieto-za-tovarni-avtomobili-na-35-tona-po-pat-smolichano-pelatikovo-10-do-km-14-poradi-propadane-na-chast-ot-patnoto-platno.html", "text": "Ограничено е движението за товарни автомобили на 3.5 тона по път ІІІ-6222 Смоличано – Пелатиково 10 до км 14 поради пропадане на част от пътното платно при км 10+650, км 11+720, км 12+830 и км 13+360. Това съобщиха за  Радио „Фокус“ – Пирин  от Областно пътно управление – Кюстендил. Сигнализирано е с пътни знаци. Движението по път село Пастра – Рилски манастир от км 27+700 до 27+750 в участък от 50 метра се осъществява в една лента поради извършване на аварийно-възстановителни дейности. Участъкът е сигнализиран с пътни знаци. \r\nДенис НИКИФОРОВ", "date": "2018.12.25", "title": "Кюстендил: Ограничено е движението за товарни автомобили на 3.5 тона по път Смоличано – Пелатиково 10 до км 14 поради пропадане на част от пътното платно"}
{"url": "http://www.focus-news.net/news/2018/12/25/2605508/ekipat-na-agentsiya-i-radio-fokus-vi-chestiti-rozhdestvo-hristovo.html", "text": "Екипът на Агенция и Радио „Фокус“ ви честити Рождество Христово и желае светъл празник на всички свои читатели и слушатели! Пожелаваме Ви здраве, благоденствие и сила! Бъдете по-добри и по-щедри и нека сърцата ви бъдат пълни с обич и надежда.  \r\nНека бъдем повече хора – не само на Коледа.", "date": "2018.12.25", "title": "Екипът на Агенция и Радио „Фокус“ ви честити Рождество Христово!"}
{"url": "http://www.focus-news.net/news/2018/12/25/2605512/kurir-makedoniya-snyag-vali-v-delchevo-i-kriva-palanka-no-ne-se-zadarzha-po-patnoto-platno.html", "text": "Сняг вали в Делчево и Крива Паланка, но не се задържа по пътното платно, пише македонското електронно издание  “Курир“ . \r\nПътищата в  Македония  са мокри и хлъзгави на места. Слаб снеговалеж има в Крива Паланка по пътя от Делчево до ГКПП „Делчево“ с България, който не се задържа по пътното платно. \r\nНа граничните пунктове, от македонската страна, включително към България, няма натоварване за влизане и излизане от страната.  Юлиян Марков", "date": "2018.12.25", "title": "„Курир“ (Македония): Сняг вали в Делчево и Крива Паланка, но не се задържа по пътното платно"}
{"url": "http://www.focus-news.net/news/2018/12/25/2605513/burgas-dvizhenieto-tryabva-da-se-osashtestvyava-s-povisheno-vnimanie-po-pat-slanchev-bryag-burgas-pri-obhoda-na-grad-pomorie-poradi-izgrazhdane-na-vtoro-platno.html", "text": "Движението трябва да се осъществява с повишено внимание по път Слънчев бряг – Бургас при обхода на град Поморие, от км 222+849 до км 225+522 по проект или от км 222+289.41 до км 224+962.32 по съществуващия път, поради изграждане на второ платно. Пътищата са сухи в по-голямата част от областта, няма затворени пътни участъци. Това съобщиха за  Радио „Фокус“ – Бургас  от Областно пътно управление. Спокойно се осъществява движението на моторни превозни средства в сутрешните часове на празничния ден. Движението на МПС се организира в двете ново изградени платна, като скоростта на движение е намалена до 50 км/час в участъците на съществуващите кръстовища. Движението в посочения участък се регулира от пътни знаци. Безпроблемно се осъществява движението на моторни превозни средства и в областния център. Спокойно е на входно-изходните пътни артерии, както и по централните градски улици и булеварди. \r\nМария ПОПЧЕВА", "date": "2018.12.25", "title": "Бургас: Движението трябва да се осъществява с повишено внимание по път Слънчев бряг – Бургас при обхода на град Поморие поради изграждане на второ платно"}
{"url": "http://www.focus-news.net/news/2018/12/25/2605514/plovdiv-povishena-e-opasnostta-ot-svlichane-na-skalna-masa-po-napravleniyata-asenovgrad-smolyan-yugovsko-hanche-laki-zdravets-i-krichim-stamboliyski.html", "text": "Опасност от свличане на земна и скална маса има по пътищата в планинските райони на областта. Това съобщиха за  Радио „Фокус“ – Пловдив  от Областното пътно управление. Водачите трябва да бъдат особено бдителни по направленията Асеновград - Смолян, Юговско ханче - Югово - Лъки - Здравец и Кричим - Стамболийски. Към този час трафикът на територията на областта се осъществява с нормална интензивност и без затруднения. Засилено е автомобилното движение по пловдивския участък на автомагистрала „Тракия“. Пътните настилки в областта са мокри на места, но нормално проходими. Водачите трябва да шофират с повишено внимание, съобразена скорост, както и да не предприемат рискови маневри, за да не се създават предпоставки за възникването на пътни инциденти. Остава ограничено движението на камиони с обща маса над 12 тона през прохода Троян - Кърнаре. Все още е ограничено и движението на камиони над 12 тона по пътя Поповица - Болярци. Срокът на ограничението е до 2 януари, а обходният маршрут е по пътя Поповица - Садово - Кочево - Болярци. Забранено е и преминаването на камиони по-високи от 4 метра през тунелите по пътя Асеновград - Нареченски бани. Обходният маршрут за водачите е по пътя Кричим - Девин. \r\nТрафикът на територията на град Пловдив също се извършва нормално и без затруднения. Засилено автомобилно движение се отчита по входно-изходните артерии. Пътните настилки в града са предимно сухи и нормално проходими. \r\nТони МИХАЙЛОВ", "date": "2018.12.25", "title": "Пловдив: Повишена е опасността от свличане на скална маса по направленията Асеновград - Смолян, Юговско ханче - Лъки - Здравец и Кричим - Стамболийски"}
{"url": "http://www.focus-news.net/news/2018/12/25/2605516/veliko-tarnovo-ogranicheno-e-dvizhenieto-na-avtomobili-nad-12-tona-po-pat-lozen-polski-trambesh-zaradi-namalen-gabarit-na-patnoto-platno.html", "text": "Натоварено е движението в района пътен възел „Качица“ и Южен пътен възел“, както и по ул. „Магистрална“ в града, предаде репортер на  Радио „Фокус“ – Велико Търново . Пътните настилки в града са мокри. Времето е облачно. Температурата  на въздуха е  2 градуса. Нормално се осъществява движението по бул. „България“, ул. „Никола Габровски“ и ул. „Васил Левски“. \r\nМокри са пътните настилки на територията на цялата област. Отворен за движение на всички превозни средства е Проходът на Републиката. Ограничено е движението на моторни превозни средства с обща маса над 12 тона по път Лозен – Полски Тръмбеш. Причината е намален габарит на пътното платно. Обходният маршрут е по направление Лозен – Драганово – Янтра – Поликраище – Полски Тръмбеш. Организацията на движение е до 11 януари 2019 г. \r\nНадежда КРЪСТЕВА", "date": "2018.12.25", "title": "Велико Търново: Ограничено е движението на автомобили над 12 тона по път Лозен – Полски Тръмбеш заради намален габарит на пътното платно"}
{"url": "http://www.focus-news.net/news/2018/12/25/2605518/stara-zagora-zelenata-zona-v-grada-nyama-da-raboti-na-25-26-dekemvri-i-1-yanuari.html", "text": "През празничните почивни дни - 25 и 26 декември 2018 г., както и на 1 януари 2019 г., Зелената зона в Стара Загора няма да работи. Това съобщиха от пресцентъра на Община  Стара Загора . На 29 декември, тя ще функционира с нормално работно време - до 14.00 часа. В неделните дни паркирането в централната градска част е свободно.", "date": "2018.12.25", "title": "Стара Загора: Зелената зона в града няма да работи на 25, 26 декември и 1 януари"}
{"url": "http://www.focus-news.net/news/2018/12/25/2605522/pazardzhik-povishena-e-opasnostta-ot-padashti-kamani-v-planinskata-chast-na-oblastta.html", "text": "Спокоен е трафикът по главните пътища на територията на област Пазарджик, пътните настилки на места са мокри. Това съобщи за  Радио „Фокус“ - Пазарджик  дежурният в Областно пътно управление. Движението по пътя от село Дюлево до разклона за Стрелча се извършва в една лента в района на 35 км поради пропадане на част от дясното платно. Движението в участъка се извършва в лявото платно и е регулирано с пътни знаци. Въведено е и ограничение на моста в село Бошуля, където е забранено движението на товарни автомобили с тегло над 10 тона. Определеният обходен маршрут е през село Звъничево – Септемврийски ханчета – град Септември – село Бошуля. В Родопската част на областта има опасност от падащи камъни. Тя е най-голяма по направленията Пещера – Батак – Широка поляна, Варвара – Гара Костандово и Белово – Юндола. \r\nВаня НИКОЛОВА", "date": "2018.12.25", "title": "Пазарджик: Повишена е опасността от падащи камъни в планинската част на областта"}
{"url": "http://www.focus-news.net/news/2018/12/25/2605521/blagoevgrad-intenziven-e-trafikat-po-avtomagistrala-struma-i-glaven-pat-e-79.html", "text": "Интензивен е трафикът по автомагистрала „Струма“ и главен път Е-79. Това съобщиха за  Радио „Фокус“ – Пирин  от Областно пътно управление – Благоевград. През изминалата нощ обстановката по пътищата е била спокойна и няма регистрирани тежки пътни инциденти. Повишена опасност от падащи камъни има в Кресненското дефиле и в района на Предел. Не е имало сигнали за паднали камъни, които да са затруднявали трафика по републиканската пътна мрежа. Пътните настилки са сухи. Нормално натоварен трафик се наблюдава по второкласен път Симитли – Гоце Делчев. В областта няма ремонтни дейности. От Областно пътно управление - Благоевград отправят апел към водачите на моторни превозни средства шофьорите да се движат със съобразена скорост и да спазват правилата за движение. \r\nДенис НИКИФОРОВ", "date": "2018.12.25", "title": "Благоевград: Интензивен е трафикът по автомагистрала „Струма“ и главен път Е-79"}
{"url": "http://www.focus-news.net/news/2018/12/25/2605520/smolyan-arhimandrit-visarion-sluzhi-rozhdestvenska-liturgiya-v-hrama-sveti-visarion-smolenski.html", "text": "Архиерейският наместник на Смолянска духовна околия Негово Високопреподобие архимандрит Висарион отслужва Рождественска Литургия в храма „Свети Висарион Смоленски“ по повод Рождество Христово. Това съобщиха от  Архиерейското наместничество в Смолян .  \r\nНа 26 декември – Събор на Пресвета Богородица, Негово Високопреподобие ще служи света Литургия в епархийския манастир „Св. Пантелеймон“ над гр. Смолян. \r\nНа 27 декември – Св. първомъченик и архидякон Стефан, от 9.00 часа в храм „Св. Неделя“ архимандрит Висарион ще служи света Литургия. \r\nНа 30 декември – Неделя след Рождество, архиерейският наместник на Смолянска духовна околия ще отслужи от 9:00 часа света Литургия в храм „Св. св. Константин и Елена“ в с. Момчиловци. След Литургията в църквата ще бъде отслужен благодарствен молебен за Божия закрила и предпазване от бедствия и пожари, а на площада ще бъде осветен курбан за здраве.", "date": "2018.12.25", "title": "Смолян: Архимандрит Висарион служи Рождественска Литургия в храма „Свети Висарион Смоленски“"}
{"url": "http://www.focus-news.net/news/2018/12/25/2605519/shumen-mokri-sa-patishtata-v-oblastta-nastilkite-sa-prohodimi-pri-zimni-usloviya.html", "text": "Мокри са пътищата в областта, настилките са проходими при зимни условия. Това съобщи за  Радио „Фокус“ - Шумен  дежурният в Областно пътно управление. Движението по републиканската пътна мрежа се извършва при зимни условия. Времето е без валежи. Температурата на въздуха са положителни. Духа слаб вятър. Ришки проход е отворен без ограничения. Върбишки проход е затворен за всички пътни превозни средства. \r\nИвелина ИВАНОВА", "date": "2018.12.25", "title": "Шумен: Мокри са пътищата в областта, настилките са проходими при зимни условия"}
{"url": "http://www.focus-news.net/news/2018/12/25/2605507/sofiya-vavezhda-se-vremenna-organizatsiya-na-dvizhenieto-vav-vrazka-s-blagotvoritelniya-spektakal-balgarskata-koleda.html", "text": "Въвежда се временна организация на движението във връзка с благотворителния спектакъл „Българската Коледа“. Това съобщиха от пресцентъра на  Столична община . От 12.00 часа до приключване на мероприятието се забранява престоят и паркирането на пътни превозни средства, с изключение на гостите на благотворителния концерт, както следва:  \r\n- на ул. „Иван Вазов” между ул. „Георги Бенковски” и ул. „Кузман Шапкарев”;  \r\n- на ул. „Славянска” между ул. „Дякон Игнатий” и ул. „Георги Бенковски”;  \r\n- на ул. „Георги Бенковски” между ул. „Иван Вазов” и ул. „Славянска”.  \r\nОт 19.00 часа до приключване на мероприятието на 25.12.2018 г. да се забрани влизането на пътни превозни средства, само по преценка на отдел „Пътна полиция” при СДВР, както следва:  \r\n- по ул. „Иван Вазов” между ул. „Георги Бенковски” и ул. „Кузман Шапкарев”;  \r\n- по ул. „Славянска” между ул. „Дякон Игнатий” и ул. „Георги Бенковски”;  \r\n- по ул. „Георги Бенковски” между ул. „Иван Вазов” и ул. „Славянска”.", "date": "2018.12.25", "title": "София: Въвежда се временна организация на движението във връзка с благотворителния спектакъл „Българската Коледа“"}
{"url": "http://www.focus-news.net/news/2018/12/25/2605524/silistra-mokri-sa-patishtata-v-oblastta-nyama-zatvoreni-uchastatsi.html", "text": "Мокри са пътищата в област Силистра. Това съобщи за  Радио „Фокус“ - Шумен  дежурният в Областно пътно управление. По-рано е имало снеговалеж, който към момента е спрял. Температурата на въздуха е положителна около 1 - 2 градуса.  Движението се извършва при зимни условия. Няма затворени или ограничени пътни участъци. \r\nИвелина ИВАНОВА", "date": "2018.12.25", "title": "Силистра: Мокри са пътищата в областта, няма затворени участъци"}
{"url": "http://www.focus-news.net/news/2018/12/25/2605515/tass-broyat-na-zaginalite-ot-tsunamito-v-indoneziya-dostigna-429-dushi.html", "text": "Броят на загиналите от  цунамито в Индонезия е нараснал до 429 души. Това съобщи в понеделник информационната агенция Xinhua, цитирайки представител на Националната агенция за предотвратяване на природни бедствия Сутопо Нурохо, предава  TACC . \r\nПо-рано се съобщаваше за  373 жертви и 1459 ранени. \r\nСилно цунами в нощта на 23 декември порази  крайбрежните зони на индонезийските острови Ява и Суматра. \r\nСпоред специалисти приливната вълна е възникнала заради подводно свличане при изригването на вулкана Анак Кракатау.  Юлиян Марков", "date": "2018.12.25", "title": "ТАСС: Броят на загиналите от цунамито в Индонезия достигна 429 души"}
{"url": "http://www.focus-news.net/news/2018/12/25/2605523/el-pais-ispaniya-ispanskiyat-kral-e-napravil-obrashtenie-kam-natsiyata-na-badni-vecher.html", "text": "Испанският крал Фелипе VI е направил обръщение към нацията на Бъдни вечер, пише испанският вестник  El Pais   в електронното си издание. \r\nВ речта си в навечерието на Коледа кралят се обърна \"специално\" към младите хора, които, както той посочи, страдат от \"сериозни проблеми\" в резултат на икономическа криза, която е ограничила  прогресивното развитие на живота и е променила правилата. на играта. След като призова испанците да направят всичко по силите си, за да гарантират оцеляването на ценностите на конституцията, която е осигурила на Испания \"най-радикалната промяна в историята ѝ\", кралят припомни, че испанското общество има \"дълг пред младите хора \". \"Ние сме отговорни за тяхното бъдеще и днешните обстоятелства не са най-лесните\", каза той. \r\nКралят се позовава на реалността, в която младите испанци живеят \"в технологично общество - на непрекъснати и ускорени промени - което повдига нови въпроси\", но в същото време \"е пълно с нови възможности\". Поколение, което расте в противоречие с най-добрата подготовка и за което се затварят вратите за избраните от младите хора професии. \"Имаш талант, вярваш в мир, отворен си към света, защото си и се чувстваш европеец, подкрепяш, ангажираш се с социални каузи, с борбата срещу изменението на климата и защитата на околната среда. Искаш да живееш и да живееш, но имаш сериозни проблеми - призна той в речта си. \r\nКрал Фелипе VI показа съпричастността си към трудностите, с които се сблъскват младите хора, за да могат да се впишат в обществото като професионалисти след усилията, направени в образованието им, разбират задължението, което държавата има към тях. \"Знаете, че е много трудно да се намери работа без адекватно обучение. Мнозина го притежавате, но понякога сте принудени да работите работа, която не е тази, която искате и тази, за която сте се подготвили или която не отговаря на вашите очаквания. И ние трябва да Ви помогнем  - да бъдете в състояние да изградите проект за личен и професионален живот, с прилична работа и достойна заплата, да имате подходящо място за живеене и, ако желаете, да сформирате семейство и да бъдете в състояние да се справите с предизвикателствата на живота“ – продължи кралят. \r\nВ този смисъл той напомни за отговорността на държавата и \"тази на цялото общество\", така че капацитетът, мотивацията, ентусиазмът и усилията на младите хора \"да преодолеят трудностите\". „Защото имаме задължение - с вас, с вашата енергия - да продължим да изграждаме една по-добра, по-креативна, по-динамична страна от ден на ден и винаги в авангарда, Испания, по-социално сплотена и по-ангажирана с истинско равенство между мъжете и жените. \" \r\nДържавният глава също се обърна  в посланието си за Бъдни вечер към всички, които живеят \"в трудна ситуация по лични, икономически или социални причини\" или са далеч от дома си и близките си. \"В тези часове, които трябва да са за радост и празник, сърцето и мислите ни са на ваша страна, а най-голямото ни желание е всички тези обстоятелства скоро да останат зад вас\", каза той. Кралят насърчи испанците да \"добавят цялата си сила към желанието за все по-добра Испания\".  Юлиян Марков", "date": "2018.12.25", "title": "El Pais (Испания): Испанският крал е направил обръщение към нацията на Бъдни вечер"}
{"url": "http://www.focus-news.net/news/2018/12/25/2605517/burgas-praznichna-liturgiya-se-otsluzhva-v-hram-sv-sv-kiril-i-metodiy-po-povod-rozhdestvo-hristovo.html", "text": "Празнична Литургия се отслужва в храм „Св. св. Кирил и Методий“ по повод Рождество Христово. Това съобщиха за  Радио „Фокус“ – Бургас  от храма. Богослужението започна в 9.00 часа и се отслужва от отец Петър. Десетки християни посещават храма, за да отдадат почит и отправят молитва за здраве и благополучие в днешния ден, в който се почита раждането на Иисус Христос. Празнични литургии днес ще бъдат отслужени и във всички останали храмове в града. \r\nМария ПОПЧЕВА", "date": "2018.12.25", "title": "Бургас: Празнична Литургия се отслужва в храм „Св. св. Кирил и Методий“ по повод Рождество Христово"}
{"url": "http://www.focus-news.net/news/2018/12/25/2605525/gabrovo-mokri-i-hlazgavi-sa-patnite-nastilki-na-mesta-v-oblastta.html", "text": "Мокри и хлъзгави са пътните настилки на места в областта. По усойните и планински райони те са частично заснежени или заледени, но обработени и проходими при зимни условия. Това казаха за  Радио „Фокус“ – Велико Търново  от Областно пътно управление - Габрово. Проходът Шипка е отворен за движение. Там остава в сила ограничение за МПС за превоз на товари, с технически допустима максимална маса над 12 тона и ремаркета и полуремаркета, с технически допустима максимална маса над 10 тона. \r\nОграничено е движението за автомобили над 10 тона по път Крамолин – Велико Търново. Забраната е въведена за отсечката от км 22 до км 28. Причината е намален габарит на пътното платно. Срокът за извършване на ремонтните дейности е до 31 март 2019 година. \r\nДвижението по път Габрово – Стоманеците се осъществява с повишено внимание поради пропаднал участък на асфалтова настилка. Една от лентите за движение е стеснена, поставена е сигнализация. Срокът на въведената организация е до 31 януари 2019 г. Движението в участък от пътя между Севлиево и село Драгановци  се осъществява с повишено внимание поради извършване на строително монтажни работи. Водачите да бъдат внимателни в участъка от км 0+000 до км 14+600. Срокът за приключването им е до 22 юни 2019 г. \r\nНадежда КРЪСТЕВА", "date": "2018.12.25", "title": "Габрово: Мокри и хлъзгави са пътните настилки на места в областта"}
{"url": "http://www.focus-news.net/news/2018/12/25/2605527/targovishte-suhi-sa-patishtata-v-oblastta-nastilkite-sa-prohodimi-pri-zimni-usloviya.html", "text": "Преобладаващо сухи са пътищата в област Търговище. Това съобщи за  Радио „Фокус“ - Шумен  дежурният в Областно пътно управление. На места има мокри участъци. Настилките са проходими при зимни условия. Видимостта е нормална. Температурата на въздуха е от 0 до 4 градуса. Котленският проход е отворен. Опасност от падащи камъни има в прохода Боаза в района на село Пролаз. \r\nИвелина ИВАНОВА", "date": "2018.12.25", "title": "Търговище: Сухи са пътищата в областта, настилките са проходими при зимни условия"}
{"url": "http://www.focus-news.net/news/2018/12/25/2605526/pss-loshi-sa-usloviyata-za-turizam-v-planinite.html", "text": "Лоши са условията за туризъм в планините. Това съобщиха за  Агенция „Фокус“  от  Планинска спасителна служба (ПСС) към Българския червен  кръст  .  Навсякъде условията за ски и туризъм не са подходящи, заради лошото време във високите части на планините, с изключение на Пирин. В надгористия пояс е мъгливо, с ниски температури и на повечето места духа много силен вятър. На Ботев вятърът е квалифициран като ураганен.  В такива ситуации има реални опасности от измръзване и загубване, затова се препоръчва докато не се оправи времето да не се предприемат изкачвания към високите части на планините. Температурите по най-високите части варират между минус 17 и минус 14 градуса на Мусала, на Тодорка – минус 14, минус 15 е на Ботев, на Черни връх температурите са минус 12. Независимо, че снегът не е много, заради силния вятър съществуват подветрени райони, в които има натрупване на значителна снежна покривка и на тези  места съществува известна опасност от лавини. Добре е да се избягва преминаването през такива участъци и да се използва само зимната маркировка, която е съобразена с лавиноопасните и подветрените райони. Съоръженията работят във зимните курорти. Няма регистрирани инциденти с туристи през изминалото денонощие. \r\nИнформация за обстановката в планините можете да намерите  на  .  \r\nТелефоните на ПСС са: 02/ 9632000 и 088 1470.", "date": "2018.12.25", "title": "ПСС: Лоши са  условията за туризъм в планините"}
{"url": "http://www.focus-news.net/news/2018/12/25/2605531/silistra-snyag-vali-v-rayona-na-dulovo-dvizhenieto-se-izvarshva-normalno-pri-zimni-usloviya.html", "text": "Сняг вали в района на Дулово, предаде репортер на  Радио „Фокус“ - Шумен . Интензивността на валежа намалява. Настилките са побелели. По платната се е образувала киша. Температурата на въздуха е 1 градус. Движението се извършва нормално при зимни условия. \r\nИвелина ИВАНОВА", "date": "2018.12.25", "title": "Силистра: Сняг вали в района на Дулово, движението се извършва нормално при зимни условия"}
{"url": "http://www.focus-news.net/news/2018/12/25/2605533/dobrich-patnite-nastilki-v-grada-sa-mokri-i-hlazgavi-vali-snyag.html", "text": "Пътните настилки в града са мокри и хлъзгави, вали силен сняг, предаде кореспондент на  Радио „Фокус” – Варна . Все още снежната покривка е незначителна. Духа слаб вятър, а температурата е около нулата. Няма въведени ограничения на движението на автомобили.  \r\nЖулиета НИКОЛОВА", "date": "2018.12.25", "title": "Добрич: Пътните настилки в града са мокри и хлъзгави, вали сняг"}
{"url": "http://www.focus-news.net/news/2018/12/25/2605530/razgrad-prohodimi-pri-zimni-usloviya-sa-patishtata-v-oblastta.html", "text": "Проходими при зимни условия са пътищата в област Разград. Това съобщи за  Радио „Фокус“ - Шумен  дежурният в Областното пътно управление. Настилките на места са сухи, на места има мокри участъци. 6 машини са обработвали с луга по усойните участъци. Времето е без валежи и мъгли. Температурата на въздуха е от 0 до 2 градуса. Няма въведени ограничения на движението. \r\nИвелина ИВАНОВА", "date": "2018.12.25", "title": "Разград: Проходими при зимни условия са пътищата в областта"}
{"url": "http://www.focus-news.net/news/2018/12/25/2605529/sport-barselona-planira-da-privleche-adrien-rabio-i-franki-de-yong.html", "text": "Футбол: Барселона планира да привлече Адриен Рабио от Пари Сен Жермен и Франки де Йонг от Аякс. Треньорът Ернесто Валверде от дълго време наблюдава двамата футболисти. Напускането на Андрес Иниеста и неуспешната адаптация на Фелипе Коутиньо на по-задна позиция, както и напредналата футболна възраст на Сергхио Бускетс, Иван Ракитич и Артуро Видал принуди ръководството да се оглежда за нови попълнения. С Рабио се водят разговори още от началото на летния трансферен период, докато за младия футболист на Аякс на Барселона се налага да се състезава с Пари Сен Жермен, който също проявява интерес към него.", "date": "2018.12.25", "title": "Спорт: Барселона планира да привлече Адриен Рабио и Франки де Йонг"}
{"url": "http://www.focus-news.net/news/2018/12/25/2605532/prezidentat-rumen-radev-neka-kolednite-praznitsi-donesat-v-domovete-ni-oshte-poveche-toplina-i-lyubov.html", "text": "Нека коледните празници донесат в домовете ни още повече топлина и любов! Това написа президентът Румен Радев в профила си в социалната мрежа  „Фейсбук“ . „Нека сме здрави, щастливи и станем по-добри. За да творим по една малка добрина всеки ден – усмивка към непознат, подадена ръка към близък или просто към човек в нужда. Честито Рождество Христово!“, пише още държавният глава.", "date": "2018.12.25", "title": "Президентът Румен Радев: Нека коледните празници донесат в домовете ни още повече топлина и любов"}
{"url": "http://www.focus-news.net/news/2018/12/25/2605535/krasimir-kirilov-oblasten-upravitel-na-dobrich-neka-magiyata-na-koleda-donese-zdrave-i-blagodenstvie-vav-vseki-dobrudzhanski-dom-i-kolednoto-chudo-ni-napravi-po-dobri-hora.html", "text": "„Приемете моите искрени благопожелания по повод светлия празник Рождество Христово. Нека магията на Коледа донесе здраве и благоденствие във всеки добруджански дом и коледното чудо ни направи по-добри хора в името на нашето бъдеще – децата на Добруджа и България!“. Това каза областният управител на Добрич Красимир Кирилов в поздравление към жителите на областта по повод Рождество Христово, предаде кореспондентът на  Радио „Фокус” – Варна . Областният управител добави благопожелание за щастие и успех.  \r\nЖулиета НИКОЛОВА", "date": "2018.12.25", "title": "Красимир Кирилов, областен управител на Добрич: Нека магията на Коледа донесе здраве и благоденствие във всеки добруджански дом и коледното чудо ни направи по-добри хора"}
{"url": "http://www.focus-news.net/news/2018/12/25/2605528/veliko-tarnovo-v-tsarkovnite-hramove-v-grada-se-otsluzhva-praznichno-bogosluzhenie-po-povod-rozhdestvo-hristovo.html", "text": "В църковните храмове в града се отслужва празнично богослужение по повод Рождество Христово, предаде репортер на  Радио „Фокус“ – Велико Търново . Рано тази сутрин църковните камбани в града възвестиха началото на празничната света Литургия по повод Рождество Христово. По традиция в Катедралния храм „Рождество Богородично“ в града се съберат най-много миряни през днешния ден. Те палят свещ за здраве и късмет на своите семейства. Този християнски празник бележи раждането на Спасителя Иисус Христос. Рождество Христово слага начало на ново летоброене. Създателят на новото летоброене - римският монах Дионисий Малки, изчислява, че Иисус Христос се родил на 754 г. от основаването на Рим. Рождество Христово е граница във времето и празник на празниците за християните.  \r\nНа този ден имен ден имат всички, които носят имената Христа, Христо, Емануил, Емил, Християн, Ренета, Христиана, Кристиан, Кристияна, Кристиана , Христина, Кристина, Радостина. \r\nНадежда КРЪСТЕВА", "date": "2018.12.25", "title": "Велико Търново: В църковните храмове в града се отслужва празнично богослужение по повод Рождество Христово"}
{"url": "http://www.focus-news.net/news/2018/12/25/2605539/pregled-na-osnovnite-temi-v-evropeyskiya-pechat-agentsiya-fokus.html", "text": "Случайното разпространение на списък с албански разузнавачи в различни европейски столици, което е станало поради предоставяне на чувствителна информация в данните на албанското финансово министерство за разходите на албанските тайни служби. Обръщението на испанският крал Фелипе VI е основна тема за испанските издания. \r\n*** Албания е обявила в интернет данните за шпионите на страната в различни точки в Европа, пише британският вестник  The Idependent . \r\nАлбания, която e член на НАТО, случайно публикува класифицирана информация за разузнавачите си в интернет - имена, типове автомобили, регистрационни номера, идентификационни номера и номера на паспортите, оперативни класации, подробности за пътуването и дори ежедневни навици, което е предизвикала сериозна тревога в НАТО, защото ако някой може да влезе в албанската система, той влиза в системата на НАТО, пише британското издание. \r\nВсички тези подробности са публикувани на уебсайта на албанското министерство на финансите в рамките на доклада за финансовото състояние на службата ШИШ (албанското разузнаване – бел. ред.) \r\nСега целият свят е научил къде оперират най-добрите албански шпиони, колко им плащат и дори кои водопроводчици, майстори и автомеханици призовават за ремонт. \r\nШИШ е албанската разузнавателна агенция, която работи в страната и в чужбина и отговаря пряко на премиера Еди Рама. Има пет организационни структури: оперативна, външно разузнаване, контраразузнаване, служба за борба с организираната престъпност и антитерористично звено. \r\nСега НАТО има сериозен проблем, защото този, който влиза в албанската система, също влиза в системата на НАТО. Алиансът обяви тревога от най-висока степен не само защото агентите трябваше да бъдат спешно изтеглени от местата, където оперират, но и поради страха, че шпионската им мрежа е била открита в други части на света. \r\n\"Всички тези данни са публикувани, тъй като самата институция (SHISH) е предоставила списъка на заплатите. Те не би трябвало да поставят такива чувствителни данни сред редовни сметки, \"каза в съобщение на източника на независимия министър на финансите. \r\n*** Испанският крал Фелипе VI е направил обръщение към нацията на Бъдни вечер, пише испанският вестник  El Pais   в електронното си издание. \r\nВ речта си в навечерието на Коледа кралят се обърна \"специално\" към младите хора, които, както той посочи, страдат от \"сериозни проблеми\" в резултат на икономическа криза, която е ограничила  прогресивното развитие на живота и е променила правилата. на играта. След като призова испанците да направят всичко по силите си, за да гарантират оцеляването на ценностите на конституцията, която е осигурила на Испания \"най-радикалната промяна в историята ѝ\", кралят припомни, че испанското общество има \"дълг пред младите хора \". \"Ние сме отговорни за тяхното бъдеще и днешните обстоятелства не са най-лесните\", каза той. \r\nКралят се позовава на реалността, в която младите испанци живеят \"в технологично общество - на непрекъснати и ускорени промени - което повдига нови въпроси\", но в същото време \"е пълно с нови възможности\". Поколение, което расте в противоречие с най-добрата подготовка и за което се затварят вратите за избраните от младите хора професии. \"Имаш талант, вярваш в мир, отворен си към света, защото си и се чувстваш европеец, подкрепяш, ангажираш се с социални каузи, с борбата срещу изменението на климата и защитата на околната среда. Искаш да живееш и да живееш, но имаш сериозни проблеми - призна той в речта си. \r\nКрал Фелипе VI показа съпричастността си към трудностите, с които се сблъскват младите хора, за да могат да се впишат в обществото като професионалисти след усилията, направени в образованието им, разбират задължението, което държавата има към тях. \"Знаете, че е много трудно да се намери работа без адекватно обучение. Мнозина го притежавате, но понякога сте принудени да работите работа, която не е тази, която искате и тази, за която сте се подготвили или която не отговаря на вашите очаквания. И ние трябва да Ви помогнем  - да бъдете в състояние да изградите проект за личен и професионален живот, с прилична работа и достойна заплата, да имате подходящо място за живеене и, ако желаете, да сформирате семейство и да бъдете в състояние да се справите с предизвикателствата на живота“ – продължи кралят. \r\nВ този смисъл той напомни за отговорността на държавата и \"тази на цялото общество\", така че капацитетът, мотивацията, ентусиазмът и усилията на младите хора \"да преодолеят трудностите\". „Защото имаме задължение - с вас, с вашата енергия - да продължим да изграждаме една по-добра, по-креативна, по-динамична страна от ден на ден и винаги в авангарда, Испания, по-социално сплотена и по-ангажирана с истинско равенство между мъжете и жените. \" \r\nДържавният глава също се обърна  в посланието си за Бъдни вечер към всички, които живеят \"в трудна ситуация по лични, икономически или социални причини\" или са далеч от дома си и близките си. \"В тези часове, които трябва да са за радост и празник, сърцето и мислите ни са на ваша страна, а най-голямото ни желание е всички тези обстоятелства скоро да останат зад вас\", каза той. Кралят насърчи испанците да \"добавят цялата си сила към желанието за все по-добра Испания\".", "date": "2018.12.25", "title": "Преглед на основните теми в европейския печат (Агенция \"Фокус)"}
{"url": "http://www.focus-news.net/news/2018/12/25/2605534/arhimandrit-visarion-neka-svetlinata-na-rozhdestvo-hristovo-ozaryava-nashite-dni-i-nasheto-badeshte.html", "text": "„Нека светлината на Рождество Христово озарява нашите дни и нашето бъдеще!“. Това казва в своя богослов архиерейският наместник на Смолянска духовна околия Негово Високопреподобие архимандрит Висарион, съобщиха от  Архиерейското наместничество в Смолян . „Обични в Господа братя и сестри, скъпи родопчани, на 25 декември празнуваме Рождението на Божия Син Иисус Христос в града Витлеем, станал празник на мира, правдата и спасението на света. На небето засия чудна звезда, която ни води до Божествения Младенец, повит и лежащ в ясли. Неугасващата вечна светлина на Въплътеното Слово Иисус Христос сияе и в наши дни и направлява  нашия живот и вяра. Ще сияе во веки веков! Да  коленичим пред Него и Му се поклоним, да изпросим  мир, любов, здраве и спасение за нашите души. Да славим тази Божия милост, този Дар от висините. Радвай се, Дево Богородице, която си родила  от Светия Дух живота на света, избавлението на всички! Нека Божията милост бъде над всички вас! Честито Рождество Христово!, казва още в богослова на архимандрит Висарион.", "date": "2018.12.25", "title": "Архимандрит Висарион: Нека светлината на Рождество Христово озарява нашите дни и нашето бъдеще"}
{"url": "http://www.focus-news.net/news/2018/12/25/2605538/plovdiv-v-grada-shte-se-provede-blagotvoritelno-motoshestvie-pod-mototo-otvori-sartseto-si-dari-usmivka.html", "text": "Коледно благотворително мотошествие под мотото „Отвори сърцето си, дари усмивка“ ще се проведе в Пловдив. Това съобщиха за  Радио „Фокус“ – Пловдив  организаторите на инициативата. Мотошествието ще потегли в 11.30 часа от зала „Колодрума“, като ще премине през булевардите „Освобождение“, „Цариградско шосе“, „Източен“, „Марица“, „Цар Борис III Обединител“, „Дунав“, „Васил Априлов“, „Христо Ботев“, „Коматевско шосе“ и „Никола Вапцаров“, също по улиците „Пере Тошев“ и „Генерал Тотлебен“. Мъжете с мотори ще бъдат облечени в костюми на Дядо Коледа, а дамите ще се преобразят като Снежанка. Ще бъде посетен Комплекс за социални услуги „Олга Скобелева“, където децата ще бъдат зарадвани с подаръци и лакомства. \r\nТони МИХАЙЛОВ", "date": "2018.12.25", "title": "Пловдив: В града ще се проведе благотворително мотошествие под мотото „Отвори сърцето си, дари усмивка“"}
{"url": "http://www.focus-news.net/news/2018/12/25/2605537/predsedatelyat-na-ns-tsveta-karayancheva-neka-rozhdestvo-da-donese-samo-hubavi-emotsii.html", "text": "Нека Рождество да ви донесе само хубави емоции. Това пожела председателят на Народното събрание Цвета Караянчева във видеообръщение в профила си в социалната мрежа  „Фейсбук“ . „Бъдете здрави, силни и успешни! Бъдете щастливи и споделяйте щастието си! Светли Коледни празници!“, пожелава Цвета Караянчева.", "date": "2018.12.25", "title": "Председателят на НС Цвета Караянчева: Нека Рождество да донесе само хубави емоции"}
{"url": "http://www.focus-news.net/news/2018/12/25/2605536/dve-bebeta-sa-se-rodili-na-badni-vecher-v-umbal-sv-anna-v-sofiya.html", "text": "Две бебета са се родили на Бъдни вечер в УМБАЛ „Св. Анна“ в София. Това съобщиха от пресцентъра на  лечебното заведение . На Бъдни вечер срещу Коледа в Родилното отделение на УМБАЛ „Св. Анна са се родили едно момиченце (с размери 3.250 кг/50 см) и едно момченце (с размери 2.970 кг/49 см). Днес в болницата се очаква раждането на още две бебета.", "date": "2018.12.25", "title": "Две бебета са се родили на Бъдни вечер в УМБАЛ „Св. Анна“ в София"}
{"url": "http://www.focus-news.net/news/2018/12/25/2605540/inzh-kostadin-varev-kmet-na-obshtina-belovo-neka-saumeem-da-zapazim-magiyata-na-koleda-prez-tsyalata-godina-za-da-badem-po-dobri-i-da-satvoryavame-po-edno-malko-chudo-vseki-den.html", "text": "Нека съумеем да запазим магията на Коледа през цялата година, за да бъдем по-добри и да сътворяваме по едно малко чудо всеки ден. Това казва кметът на Община Белово инж. Костадин Варев в поздравителен адрес към жителите на общината по повод Рождество Христово, съобщиха от  Общината . „Настъпващите светли християнски празници носят със себе си усещането за нови възможности, за дни, изпълнени с повече топлина, доброта и сбъднати мечти. Посрещнете ги с вяра и надежда за бъдещи ползотворни дела. Нека съумеем да запазим магията на коледната нощ през цялата година, за да бъдем по-добри и да имаме силата да сътворяваме по едно малко чудо всеки ден – едно добро дело, една усмивка, един топъл жест. Честито Рождество Христово! Пожелавам Ви здраве, благополучие, щастие и успехи през Новата 2019 година!“, се казва в поздравлението на кмета Варев.", "date": "2018.12.25", "title": "Инж. Костадин Варев, кмет на Община Белово: Нека съумеем да запазим магията на Коледа през цялата година, за да бъдем по-добри и да сътворяваме по едно малко чудо всеки ден"}
{"url": "http://www.focus-news.net/news/2018/12/25/2605543/sport-ivelin-popov-otpadna-ot-zimniya-lager-na-spartak-moskva-v-oae.html", "text": "Футбол: Футболистът от националния отбор по футбол Ивелин Попов отпадна от зимния лагер на Спартак Москва в Обединените арабски емирства. Заедно с  още петима футболисти, които имат договори с клуба и бяха част от отбора \r\nБило е съобщено на агентите, че трябва да им търсят нови отбори. Възможно е и договорите да им бъдат разтрогнати, ако няма достатъчно богати клубове с възможности да ги откупят или пък трансферният период напредне. \r\nСпартак Москва е на четвърто място след 17-ия кръг на руското първенство и изостава с шест точки от лидера Зенит Санкт Петербург .", "date": "2018.12.25", "title": "Спорт: Ивелин Попов отпадна от зимния лагер на Спартак Москва в ОАЕ"}
{"url": "http://www.focus-news.net/news/2018/12/25/2605541/varna-v-hram-sv-uspenie-bogorodichno-se-otsluzhva-sveta-liturgiya-za-rozhdestvo-hristovo.html", "text": "Света Литургия се отслужва в катедралния храм „Св. Успение Богородично“ във Варна към този час. Службата се води от Варненския и Великопреславски митрополит Йоан, предаде репортер на  Радио „Фокус“ – Варна . По-късно днес владиката се очаква да посети Комплекса за социални услуги за деца и младежи в града. Литургии се отслужват и във всички храмове в енорията.  \r\nОт 11.00 часа деца от енорийската детска школа „Кандилце” ще изнесат концерт в Духовно-просветния център „Св. Архангел Михаил“. В него ще могат да се включат и желаещите от публиката, а накрая малки и големи ще сформират заедно традиционния хор „Витлеемска звезда”. Отбелязването на празника Рождество Христово започна и с празнична света Литургия в храма Св. „Николай Чудотворец”. Тя се отслужва от иконом Василий Шаган. \r\nДиана СТОЕВА", "date": "2018.12.25", "title": "Варна: В храм „Св. Успение Богородично“ се отслужва света Литургия за Рождество Христово"}
{"url": "http://www.focus-news.net/news/2018/12/25/2605547/belogradchishkiya-episkop-polikarp-shte-oglavi-arhiereyska-sveta-liturgiya-v-hram-uspenie-na-presveta-bogoroditsa-v-kyustendil-na-26-dekemvri.html", "text": "На 26 декември, когато Православната църква чества Събор на Пресвета Богородица, с благословението на Негово светейшество Българския патриарх и Софийски митрополит Неофит, Негово преосвещенство Белоградчишкия епископ Поликарп - викарий на Софийския митрополит ще оглави Архиерейска света Литургия в храм „Успение на Пресвета Богородица“ в град Кюстендил, предаде репортер на  Агенция „Фокус“ . Началото е от 09.30 часа.  \r\nНикола ПЕТКОВ", "date": "2018.12.25", "title": "Белоградчишкия епископ Поликарп ще оглави Архиерейска света Литургия в  храм „Успение на Пресвета Богородица“ в Кюстендил на 26 декември"}
{"url": "http://www.focus-news.net/news/2018/12/25/2605544/mrrb-blizo-800-km-vodoprovodna-mrezha-shte-bade-izgradena-po-opos-2014-2020.html", "text": "Регионалните прединвестиционни проучвания вече са готови, 13 от тях са одобрени от МРРБ и са предадени на ВиК операторите, които трябва да подготвят формулярите си за кандидатстване по Оперативна програма „Околна среда“ 2014-2020 г. Това съобщиха от пресцентъра на  Министерство на регионалното развитие и благоустройството . Финансирането е в размер на 1.2 млрд. лв.  \r\nКрайният срок за подаване на проекти в Министерството на околната среда и водите (МОСВ) е 23 април 2019 г., но първите формуляри ще бъдат внесени в МОСВ много по-рано – още през февруари.    \r\nПроектите ще се изпълняват на територията на 51 агломерации с над 10 000 еквивалент жители, като от подобрената инфраструктура ще се възползват над 2 млн. българи.  \r\nОпределените за изграждане ВиК обекти включват 800 км водопроводна мрежа, както и канализационни колектори, пречиствателни станции, съоръжения за третиране на утайки, автоматизирани системи за управление на ВиК системите и др. Предвижда се да бъдат обявени над 190 обществени поръчки. Вече е обявена първата от тях – за строителство на пречиствателната станция за питейни води на Шумен.   \r\nВ момента МРРБ изпълнява 2 проекта по Оперативна програма „Околна среда 2014-2020“. Първият - „Подпомагане регионалното инвестиционно планиране на отрасъл ВиК”, е на стойност близо 58 млн. лв. В рамките на проекта са сключени 23 договора, като част от тях са за разработване на регионални прединвестиционни проучвания (РПИП) за ВиК системите в 14 административни области (Бургас, Шумен, Сливен, Пловдив, Ямбол, Кърджали, Добрич, Варна, Силистра, Русе, Видин, Враца, Перник и Стара Загора). С РПИП са определени ВиК обектите, които ще се финансират по програмата за постигане на съответствие с директивата за отвеждане на отпадъчни води в 51 агломерации над 10000 е.ж., както и за устойчивост на водоснабдяването в съответните населени места.   \r\nВторият проект е „Подпомагане ефективността, управлението и институционалния капацитет в отрасъл ВиК” на общата стойност 16 млн.лв. Дейностите по него са свързани с изпълнение на предварителни условия към Споразумението за партньорство с Европейския съюз за периода 2014 -2020, изготвяне на финансова стратегия за отрасъла, развитие на нормативната уредба, изграждане на специализирани информационни системи за ВиК услугите и водностопанската инфраструктура, обучения за ВиК операторите и асоциациите по ВиК и др.", "date": "2018.12.25", "title": "МРРБ: Близо 800 км водопроводна мрежа ще бъде изградена по ОПОС 2014 – 2020"}
{"url": "http://www.focus-news.net/news/2018/12/25/2605545/dzhumhuriet-mevlyut-chavushoglu-kazali-sme-che-vlizame-v-siriya-i-shte-go-napravim-shte-go-koordinirame-obache-s-izteglyaneto-na-sasht.html", "text": "Министърът на външните работи на Турция Мевлют Чавушоглу се срещна в Анкара с представители на медиите и направи важни изявления на тема Сирия, пише  вестник „Джумхуриет” . „Още веднъж подчертаваме нашата решителност за провеждане на военна операция източно от река Ефрат. След изявленията на президента Реджеп Тайип Ердоган за наша намеса, САЩ взеха решение да се изтеглят от Сирия. В момента продължаваме да обсъждаме на военно-дипломатическо ниво как да се осъществи това изтегляне. Предадохме на отсрещната страна, че това изтегляне е необходимо да не служи на сегашния дневен ред със запазеното присъствие на Отрядите за народна самозащита (ОНС) на Партията на демократичното единство (ПДЕ) на сирийските кюрди. Щом като Турция е казала, че влиза в Сирия, ще го направи; но координираме това влизане с изтеглянето на САЩ. … Освен това, притежаваме силата и способностите самостоятелно да се справим с ДАЕШ в Сирия.”, посочва Чавушоглу, цитиран от „Джумхуриет”  Георги Димов", "date": "2018.12.25", "title": "„Джумхуриет”: Мевлют Чавушоглу: Казали сме че влизаме в Сирия и ще го направим; ще го координираме обаче с изтеглянето на САЩ"}
{"url": "http://www.focus-news.net/news/2018/12/25/2605548/varna-dvizhenieto-po-patya-varna-zlatni-pyasatsi-se-osashtestvyava-dvuposochno-v-ednoto-platno.html", "text": "Движението по пътя Варна – Златни пясъци се осъществява двупосочно в едно платно, предаде репортер на  Радио „Фокус“ – Варна . Шофьорите трябва да бъдат внимателни и да управляват със съобразена скорост в участъка от „Евксиноград“ до курорта Св. св. Константин и Елена. Спокойна е към този час обстановката във Варненска област. На много места валежите са спрели, прехвърча ситен сняг. Пътните настилки са предимно сухи, видимостта е добра. В града полицаи следят за нарушители по някои от най-използваните пътни участъци.  \r\nЕкипи на Общинска полиция и на предприятието „Паркинги и Синя зона“ за репатриране на неправилно паркирани автомобили работят. Извън града движението в участъка Кранево – Варна при км 83 е ограничено за моторни превозни средства над 10 тона. Обходният маршрут е през Кичево и Оброчище. В областта няма други временни ограничения за движение на моторни превозни средства. Не се извършват и ремонтни дейности. \r\nДиана СТОЕВА", "date": "2018.12.25", "title": "Варна: Движението по пътя Варна – Златни пясъци се осъществява двупосочно в едното платно"}
{"url": "http://www.focus-news.net/news/2018/12/25/2605542/plovdiv-s-dva-praznichni-kontserta-prodalzhava-koledno-novogodishnata-programa-v-grada.html", "text": "С два празнични концерта продължава коледно-новогодишната програма в града. Това съобщиха за  Радио „Фокус“ – Пловдив  от Общината. В 12.00 часа на откритата сцена на пл. „Стефан Стамболов“ ще се състои концерт на Ансамбъл за български народни танци „Гео Милев“. От 16.00 часа ще започне празничен коледен концерт на „Биг Бенд Пловдив“ с диригент Николай Гешев.  \r\nНа 26 декември празничната програма включва фолклорен концерт, пресъздаване на народни обичаи и коледари, също концерти на Певческо дружество „Ангел Букорещлиев“, Трио „Сирун“ и танцов спектакъл на Сдружение за култура, изкуство и спорт „Немезида“ в Пловдив.  \r\nНа 27 декември жителите и гостите на града ще могат да се насладят на концерт на „Арт Войс център“ с музикален педагог Румяна Иванова, също на концерт на трио „Сопрано“.  \r\nНа 28 декември ще се състоят концерти на ДВГ „Бамбини“ с ръководител Снежана Донева и на рок група „Nana & The Gang“. В \r\nНа 29 декември програмата включва фолклорни изпълнения на състави към Народно читалище „Гого Мавров – 1930“ и концерт на китариста Огнян Видев. \r\nТони МИХАЙЛОВ", "date": "2018.12.25", "title": "Пловдив: С два празнични концерта продължава коледно-новогодишната програма в града"}
{"url": "http://www.focus-news.net/news/2018/12/25/2605550/nezavisen-makedoniya-ot-1-yanuari-vliza-v-sila-progresivnoto-podohodno-oblagane-v-makedoniya.html", "text": "Парламентът прие Закона за данъка върху доходите днес следобед, с който от 1 януари 2019 г. се премахва концепцията за плосък данък и се въвежда прогресивно данъчно облагане, пише македонското издание  “Независен“ \r\nВ мотивите за предложението финансовият министър Драган Тевдовски го оцени като справедливо решение, а опозицията като лошо правно решение и бедствие за македонската икономика. \r\n„Предлага се въвеждането на прогресивен данък върху доходите, за да се осигури по-голяма справедливост на данъчната система“, каза Тевдовски. \r\nВ допълнение към данъчната ставка от 10 на сто ще бъде въведена ставка от 18 на сто, която ще се прилага за данъчна основа, която надхвърля един милион и осемдесет хиляди денара годишно (34 500 лв), или 90 хил. денара на месец (2900 лв). За данъчната основа в размер до един милион и осемдесет хиляди годишно и до 90 хиляди на месец остава прилагането на съществуващата данъчна ставка от 10%. \r\nПредлага се също облагане на доходите от лизинг, сублизинг, дивиденти, капиталови печалби, хазартни игри и други доходи да се облага с единна  данъчна ставка от 15%.  Юлиян Марков", "date": "2018.12.25", "title": "„Независен“ (Македония): От 1 януари влиза в сила прогресивното подоходно облагане в Македония"}
{"url": "http://www.focus-news.net/news/2018/12/25/2605553/varna-obstanovkata-v-oblastta-e-spokoyna-vapreki-silniya-vyatar.html", "text": "Обстановката в областта е спокойна въпреки силния вятър. Няма данни за сериозни инциденти или места без електрозахранване. Това съобщи за  Радио „Фокус“ – Варна  оперативният дежурен служител в Областната администрация. Още около 19.00 часа снощи във в града температурите се понижиха, а вятърът се усили, като на открити пространства отнасяше клони, листа и отпадъци от контейнерите за смет. В момента във Варна вали слаб сняг, но пътните настилки не са мокри. Опасност от заледявания на пътните настилки има по високите и усойни места. Шофьорите трябва да бъдат внимателни, когато се движат по Аспаруховия мост, който навръх Бъдни вечер беше частично обледен. Бдителни трябва да са водачите и на пътя за Добрич, както и по магистрала „Черно море“. Въпреки че за Варна днес е в сила зелен код, от Националния институт по метеорология и хидрология предупреждават за по-силен вятър по крайбрежието. Край морския бряг ще духа северозападен вятър с пориви 15 - 20 м/сек (7 - 8 бала по Бофорт). Към момента пристанище \"Варна\" е отворено за маневриране на кораби. На летището няма отменени полети. В града на места силният вятър е съборил клони или малки рекламни пана. \r\nДиана СТОЕВА", "date": "2018.12.25", "title": "Варна: Обстановката в областта е спокойна въпреки силния вятър"}
{"url": "http://www.focus-news.net/news/2018/12/25/2605549/grozdelina-georgieva-rem-plovdiv-kolednite-praznitsi-sa-edinstvenite-v-godinata-pri-koito-ritualnata-hrana-e-svinsko-meso.html", "text": "Коледните празници са единствените в годината, при които ритуалната храна е свинско месо. Това каза за  Радио „Фокус“ – Пловдив  уредникът в Регионалния етнографски музей Грозделина Георгиева. По думите ѝ до този момент на годината в народната култура прасето винаги се счита за по-мръсно животно. „Знаем, че агнето е жертвеното животно, също бик или вол, но за първи път на тези празници свинското е ритуалната храна. Днес ритуално се заколва прасе“, каза Георгиева. \r\nТя посочи, че с вечерята в нощта на Бъдни вечер приключва дългият коледен пост и на трапезата на Коледа вече е разрешена месната храна. „Прави се и баница с късмети. В някои краища на България тази баница се прави срещу Васильовден, на завършека на календарната година“, каза още Грозделина Георгиева. Тя добави, че все още съществува спор дали името на празника Коледа произлиза от коля – глагол на българския език, тъй като днес задължително настъпва коленето на прасетата, или произлиза от римските Календи, които са празниците в началото на новия зимен месец. \r\nУредникът в Регионален етнографски музей каза още, че коледните празници са наситени с много ритуали. „Това са дните, в които се приема, че светът започва да се разбърква и ние трябва да го подредим, за да тръгне Новата година, да излезем от този космически хаос и да влезем в божествения ред. И неслучайно всички неща от древността, всички обредни практики, се спазват, за да може наистина да си предвещаем идната година да е по-добра и по-пълна за всички“, посочи Грозделина Георгиева. \r\nТони МИХАЙЛОВ", "date": "2018.12.25", "title": "Грозделина Георгиева, РЕМ - Пловдив: Коледните празници са единствените в годината, при които ритуалната храна е свинско месо"}
{"url": "http://www.focus-news.net/news/2018/12/25/2605554/kathimerini-konstitutsionniyat-sad-shte-obsadi-neizplatenite-koledni-bonusi.html", "text": "Пленарната сесия на Държавния съвет (Конституционният съд  на Гърция – бел. ред.) ще се събере през първите месеци на 2019 г., за да се определи размерът на плащанията с обратна сила, дължими на служители от публичния сектор, които оспориха конституционността на закона от 2012 г., който отменя специален бонус, изплащан за Коледа, Великден и лятната отпуска,пише електронното издание на гръцкия вестник  Kathimerini .  \r\nМиналата седмица, източници от Съда заявиха, че тези съкращения нарушават конституцията, вследствие на правен прецедент, определен от Върховния съд на страната през 2015 г. \r\nРешението се очаква  след масови съдебни дела, заведени от хиляди пенсионери и пенсионерски асоциации. \r\nСъдебните източници заявиха, че се очаква пленарното заседание да подкрепи решението на специализираната секция, но решението ще се съсредоточи върху това дали плащанията със задна дата  ще бъдат изчислени от 2012 г., когато са направени първите съкращения, или от деня, в който е издадено тълкувателното решение през 2015 г. \r\nСпоред същите източници Държавният съвет вероятно ще избере втория вариант. Решението ще бъде от голямо значение поради фискалното му въздействие.  Юлиян Марков", "date": "2018.12.25", "title": "Kathimerini: Конституционният съд ще обсъди неизплатените коледни  бонуси"}
{"url": "http://www.focus-news.net/news/2018/12/25/2605555/d-r-rada-aleksandrova-pulmolog-v-balgariya-sme-na-posledno-myasto-po-postavyane-na-protivogripna-vaksina.html", "text": "В България сме на последно място по поставяне на противогрипна ваксина. Това каза за  Радио „Фокус“ – Пирин  пулмологът д-р Рада Александрова. По думите ѝ още от началото на ноември в страната ни върлуват вируси и сме на прага на грипна епидемия. „Нападнати сме от грипен вирус А, който е доста опасен защото се разпространява много бързо и най-важното, за да се предпазим от него е нужна противогрипната ваксина, за която вече е късно“, посочи д-р Рада Александрова. Тя допълни, че единственият начин, за да не се разболее човек от грип е като се изгради имунитет против даден вирус. „Късно е през декември да се мисли за противогрипна ваксина, затова е необходимо хората да ограничават да посещават места, където се събират много хора и да засилят имунната си система с природни средства“, каза пулмологът. Според д-р Рада Алексиева основната причина за широкото и бързо разпространение на вирусите е, че пациентите нямат навика да се ваксинират против различните щамове на грипа. \r\nДенис НИКИФОРОВ", "date": "2018.12.25", "title": "Д-р Рада Александрова, пулмолог: В България сме на последно място по поставяне на противогрипна ваксина"}
{"url": "http://www.focus-news.net/news/2018/12/25/2605551/premierat-boyko-borisov-chestita-koleda-pozhelavam-mir-lyubov-i-blagodenstvie.html", "text": "Честита Коледа! Бъдете здрави, обичани и щастливи. Това написа премиерът Бойко Борисов в профила си в социалната мрежа  „Фейсбук“ . Пожелавам мир, любов и благоденствие. Нека бъдем по-добри и смирени.", "date": "2018.12.25", "title": "Премиерът Бойко Борисов: Честита Коледа - пожелавам мир, любов и благоденствие"}
{"url": "http://www.focus-news.net/news/2018/12/25/2605556/shumen-2-258-dushi-v-obshtinata-praznuvat-imen-den-na-rozhdestvo-hristovo.html", "text": "2 258 души в общината празнуват имен ден на Рождество Христово. Това съобщиха от  Общината . Най-много са жителите, носещи името Христо – 872. Сред тях най-възрастният Христо е роден през 1924 година, а най-младият – тази година. 351 души са кръстени Радослав. Най-възрастният е роден през 1924 година, а най-младият – тази година. На трето място по популярност се нарежда името Кристиян. 231 са жителите на община Шумен, които са записани така. Следва името Радостин, с което са записани 123 души, а 88 са жителите на общината, които се казват Кристиан. При жените най-много са дамите, които са кръстени Христина – 279. Сред тях най-възрастната е родена през 1928 г., а най-младата – през 2016 година. На второ място по популярност е името Кристина. 170 са жените, които са кръстени така. 105 се казват Радостина, а 39 носят името Радослава.", "date": "2018.12.25", "title": "Шумен: 2 258 души в общината празнуват имен ден на Рождество Христово"}
{"url": "http://www.focus-news.net/news/2018/12/25/2605557/sport-yuventus-se-interesuva-ot-isko-ot-real-madrid.html", "text": "Футбол: Ювентус се интересува от атакуващия полузащитник Иско от Реал Мадрид, като е готов заради него да се раздели с Миралем Пянич и Сами Кедира. Очаква се 26-годишния играч на кралския клуб да напусне още през зимния трансферен период или през лятото. Реал оценява играча на 100 млн. евро, а според запознати може да се раздели с него и срещу по-малка сума, защото Иско е в конфликт с треньора на тима Сантяго Солари. Други европейски грандове също проявяват интерес към футболиста", "date": "2018.12.25", "title": "Спорт: Ювентус се интересува от Иско от Реал Мадрид"}
{"url": "http://www.focus-news.net/news/2018/12/25/2605558/veliko-tarnovo-tsarkvata-rozhdestvo-hristovo-v-selo-arbanasi-priema-bezplatno-posetiteli-po-povod-hramoviya-si-praznik.html", "text": "Църквата „Рождество Христово” в село Арбанаси приема безплатно посетители днес по повод храмовия си празник. Вратите на храма ще са отворени за безплатни посещения до приключване на празничната служба, съобщиха от  Регионален исторически музей – Велико Търново . В днешния ден отворен за посещение е и най-посещаваният музеен обект в страната – Архитектурно-музеен резерват „Царевец“. Той ще приема туристи без прекъсване до края на годината, като на 31 декември работно време ще е от 9.00 до 13.00 часа. Историческата забележителност отново ще е единственият музей в България отворен за посещение на 1 януари 2019 г. Туристите ще могат да разгледат крепостта от 12.00 до 17.00 часа. \r\nДнес и утре отворени за посетители ще са и църква „Св. 40 мъченици” във Велико Търново, както и музей „Констанцалиевата къща” в село Арбанаси. \r\nМултимедийният посетителски център „Царевград Търнов” няма да работи на 25, 29, 30 ,31 декември 2018 година и на 1 януари 2019 година, а музей „Констанцалиева къща” и църквата музей „Рождество Христово” в Арбанаси ще са затворени на 31 декември 2018 година и 1 януари 2019 година. \r\nЗаради годишна профилактика през почивните дни до 1 януари 2019 година няма да приемат посетители Археологическият музей, музей „Възраждане и Учредително събрание“, музей „Нова и най-нова история”, музей „Затвор”, музей „Сарафкина къща”, средновековните църкви „Св. св. Петър и Павел”, „Св. Георги”, „Св. Димитър Солунски” в кв. Асенов, църква „Св. Архангели Михаил и Гавраил” - с. Арбанаси, църква „Св. Георги” - с. Арбанаси, Исторически музей – Килифарево, Мемориална къща „Филип Тотю” - с. Вонеща вода и Археологически резерват „Никополис ад Иструм”. \r\nЗаради промяна режима на отваряне на музейните обекти до 1 януари 2019 година се преустановя продажбата на комбинирани билети. \r\nИнформация за работното времена през празничните и почивните дни е поставена на входовете на музейните обекти и експозиции и е публикувана на сайта на Регионален исторически музей – Велико Търново.", "date": "2018.12.25", "title": "Велико Търново: Църквата „Рождество Христово” в село Арбанаси приема безплатно посетители по повод храмовия си празник"}
{"url": "http://www.focus-news.net/news/2018/12/25/2605546/mkd-albanskite-opozitsionni-partii-shte-vnesat-iskane-za-promeni-na-makedonskata-konstitutsiya.html", "text": "Албанските опозиционни партии - БЕСА на Билял Касами и Алиансът за албанците обявяват, че до новата година те ще внесат нови конституционни промени в планирания парламентарен дебат на 9 януари 2019 г., пише македонското електронно издание  “МКД“ \r\nБЕСА съобщава, че ще внесе три изменения в Конституцията относно гражданството и държавната грижа за диаспората. \r\n„За мен е неприемливо държавният характер да е моноетнически... Що се отнася до въпроса за гражданството, той е свързан с характера на държавата. Тук е диаспората. Тук е пак намесена македонската страна. Акцентът е поставен върху македонския народ , а всички ние сме етнически общности ”, каза Фадил Зендели, член на движението БЕСА. \r\nАлиансът за албанците обявява промени в трите проекта за изменения на правителството. \r\n\"Вероятно ще искаме изменение на преамбюла, т.е. проекта за изменение 34, където нашата цел е да елиминираме изреждането на етническите общности, като по този начин отделяме македонския народ от другите. Така че тенденцията е да се направи подреждане без категоризация на гражданите на Македония ”, заяви Сурия Рашиди, член на Алианса за албанците. \r\nБЕСА на Билял  Касами и Алиансът на албанците имат общо четирима депутати.  Юлиян Марков", "date": "2018.12.25", "title": "„МКД“ : Албанските опозиционни партии ще внесат искане за промени на македонската конституция"}
{"url": "http://www.focus-news.net/news/2018/12/25/2605561/silen-vyatar-e-zavartyal-ogranichitelnite-tabeli-po-avtomagistrala-trakiya-mezhdu-plovdiv-i-stara-zagora-v-posoka-burgas.html", "text": "Силен вятър е завъртял ограничителните табели по автомагистрала „Тракия“ между Пловдив и Стара Загора в посока Бургас, съобщи  слушател на Радио „Фокус“ . На места ограничението не е видимо за шофьорите. Движението трябва да се извършва с повишено внимание и съобразена скорост.", "date": "2018.12.25", "title": "Силен вятър е завъртял ограничителните табели по автомагистрала „Тракия“ между Пловдив и Стара Загора в посока Бургас"}
{"url": "http://www.focus-news.net/news/2018/12/25/2605559/varna-tri-bebeta-sa-se-rodili-na-badni-vecher-i-koleda-v-grada.html", "text": "По едно бебе се е родило в двете АГ болници и в Родилното отделение на МБАЛ „Св. Анна“ във Варна от вчера до днес. В Медицински комплекс „Майчин дом“ е проплакало едно момиченце, съобщиха за  Радио „Фокус“ – Варна  от лечебното заведение. Бебето е родено с цезарово сечение. То е първо дете в семейството, тежи 3200 грама и е дълго 51 сантиметра. В 2.45 часа в общинската АГ болница „Проф. д-р Димитър Стаматов“ се е родило още едно момиченце. Малката дама е с тегло 3260 грама, а раждането е протекло нормално, съобщиха от болницата.  \r\nДнес в Родилното отделение се очаква да бъде извършено още едно раждане със секцио. Майката е била приета в болницата по спешност. Тази сутрин в 7.05 часа в Родилното отделение в МБАЛ „Св. Анна“ първа глътка въздух е поело момченце. Бебето тежи 2800 грама и е родено по естествен път. \r\nДиана СТОЕВА", "date": "2018.12.25", "title": "Варна: Три бебета са се родили на Бъдни Вечер и Коледа в града"}
{"url": "http://www.focus-news.net/news/2018/12/25/2605560/ognyan-simeonov-dietolog-praviloto-sreshtu-preyazhdane-e-da-se-hranim-ravnomerno-da-ne-ostavame-tsyal-den-gladni-i-da-sednem-da-se-nayadem-barzo.html", "text": "Не е проблем изяденото количеството храна, а ако не сме яли дълго време и след това бързи си наваксаме. Правилото срещу преяждане е да не оставаме цял ден гладни и да седнем да се наядем бързо. Това каза в интервю за  Агенция „Фокус“  диетологът Огнян Симеонов. „Хубаво е да се храним равномерно и да имаме пет хранения за деня, като три са основни с големи количества храна. Ако се наслаждаваме бавно на храната, няма никакъв проблем човек да преяде“, обясни диетологът. „Правилото е, когато се храним да не се пият течности като вода, защото стомашните сокове се разреждат и по-бавно става усвояването  на храната. Възможно е да не се чувстваме добре, с тежест в гърдите или стомаха, това е единственото неразположение“, допълни Симеонов. По думите му човек може да си позволи по две - три чаши вино или 150 милилитра твърд алкохол, но да не надвишава това количество. \r\nТеодора ПАТРОНОВА Пълния текст на интервюто четете по-късно в „Мнение”", "date": "2018.12.25", "title": "Огнян Симеонов, диетолог: Правилото срещу преяждане е  да се храним равномерно - да не оставаме цял ден гладни и да седнем да се наядем бързo"}
{"url": "http://www.focus-news.net/news/2018/12/25/2605552/gabrovo-na-pl-vazrazhdane-shte-se-sastoi-praznichen-kontsert-po-povod-rozhdestvo-hristovo-s-uchastieto-na-gabrovskiya-orkestar.html", "text": "На пл. „Възраждане“ ще се състои празничен концерт по повод Рождество Христово с участието на габровския оркестър. Той ще се проведе от 11.00 часа, съобщиха от пресцентъра на  Общината . За Рождество Христово музикантите, дирижирани от маестро Николай Венков, ще поднесат на публиката своеобразна палитра от български народни хора.", "date": "2018.12.25", "title": "Габрово: На пл. „Възраждане“ ще се състои празничен концерт по повод Рождество Христово с участието на габровския оркестър"}
{"url": "http://www.focus-news.net/news/2018/12/25/2605566/afp-izvarsheno-e-vaorazheno-napadenie-na-libiyskoto-vanshno-ministerstvo.html", "text": "Извършено е въоръжено нападение на либийското външно министерство, предава  AFP . \r\nСтрелба и поне една експлозия разтърсиха либийското външно министерство във вторник, когато нападатели атакуваха сградата в столицата Триполи, съобщиха свидетели и правителствени медии. Най-малко един човек е загинал при нападението според първоначалните информации. \r\nАтаката е извършена от „трима или четирима въоръжени нападатели\",като е използвана кола-бомба, взривена пред входа на сградата според официалния телевизионен канал на правителството то на либийското национално единство, който цитира източници на външно и вътрешно министерство. \r\nОт сградата продължава да се издига дим, съобщават  свидетели.  Юлиян Марков", "date": "2018.12.25", "title": "AFP: Извършено е въоръжено нападение на либийското външно министерство"}
{"url": "http://www.focus-news.net/news/2018/12/25/2605569/ognyan-kuzmanov-pss-kyustendil-planinskiyat-spasitelen-otryad-e-v-palna-gotovnost-za-praznitsite-imame-nashi-predstaviteli-v-planinata-koito-davat-dezhurstva.html", "text": "Планинският спасителен отряд в Кюстендил е в пълна готовност за реакция. Това каза пред  Радио „Фокус” – Кюстендил  Огнян Кузманов, член на планинския спасителен отряд в Кюстендил. „За празниците имаме наши представители в планината, които дават дежурства. Не трябва да се подценява планината, защото има ниски температури и вятър, като може да се стигне до преохлаждане”, каза Огнян Кузманов. По думите му всички, които ще бъдат в планината, трябва да имат заредени батерии на телефоните, а личните им автомобили да бъдат заредени с гориво. „Нека да бъдат облечени в подходящи дрехи за планина и да са добре екипирани”, каза Огнян Кузманов. По думите му планинският спасителен отряд има добра екипировка и е снабден с техника, с която може да се достигне до най-високите части на планината. \r\nВенцеслав ИЛЧЕВ", "date": "2018.12.25", "title": "Огнян Кузманов, ПСС - Кюстендил: Планинският спасителен отряд е в пълна готовност, за празниците имаме наши представители в планината, които дават дежурства"}
{"url": "http://www.focus-news.net/news/2018/12/25/2605568/pregled-na-osnovnite-temi-v-balkanskiya-pechat-agentsiya-fokus.html", "text": "Конфликтът в Сирия, напрежението между Сърбия и Косово, данъчната реформа в Македония и изплащането на бонуси в Гърция със задна дата са сред основните теми на балканския печат. \r\n*** Министърът на външните работи на Турция Мевлют Чавушоглу се срещна в Анкара с представители на медиите и направи важни изявления на тема Сирия, пише  вестник „Джумхуриет” . „Още веднъж подчертаваме нашата решителност за провеждане на военна операция източно от река Ефрат. След изявленията на президента Реджеп Тайип Ердоган за наша намеса, САЩ взеха решение да се изтеглят от Сирия. В момента продължаваме да обсъждаме на военно-дипломатическо ниво как да се осъществи това изтегляне. Предадохме на отсрещната страна, че това изтегляне е необходимо да не служи на сегашния дневен ред със запазеното присъствие на Отрядите за народна самозащита (ОНС) на Партията на демократичното единство (ПДЕ) на сирийските кюрди. Щом като Турция е казала, че влиза в Сирия, ще го направи; но координираме това влизане с изтеглянето на САЩ. … Освен това, притежаваме силата и способностите самостоятелно да се справим с ДАЕШ в Сирия.”, посочва Чавушоглу, цитиран от „Джумхуриет” \r\n*** Парламентът прие Закона за данъка върху доходите днес следобед, с който от 1 януари 2019 г. се премахва концепцията за плосък данък и се въвежда прогресивно данъчно облагане, пише македонското издание  “Независен“ \r\nВ мотивите за предложението финансовият министър Драган Тевдовски го оцени като справедливо решение, а опозицията като лошо правно решение и бедствие за македонската икономика. \r\n„Предлага се въвеждането на прогресивен данък върху доходите, за да се осигури по-голяма справедливост на данъчната система“, каза Тевдовски. \r\nВ допълнение към данъчната ставка от 10 на сто ще бъде въведена ставка от 18 на сто, която ще се прилага за данъчна основа, която надхвърля един милион и осемдесет хиляди денара годишно (34 500 лв), или 90 хил. денара на месец (2900 лв). За данъчната основа в размер до един милион и осемдесет хиляди годишно и до 90 хиляди на месец остава прилагането на съществуващата данъчна ставка от 10%. \r\nПредлага се също облагане на доходите от лизинг, сублизинг, дивиденти, капиталови печалби, хазартни игри и други доходи да се облага с единна  данъчна ставка от 15%. \r\n*** Пленарната сесия на Държавния съвет (Конституционният съд  на Гърция – бел. ред.) ще се събере през първите месеци на 2019 г., за да се определи размерът на плащанията с обратна сила, дължими на служители от публичния сектор, които оспориха конституционността на закона от 2012 г., който отменя специален бонус, изплащан за Коледа, Великден и лятната отпуска, пише електронното издание на гръцкия вестник  Kathimerini . \r\nМиналата седмица, източници от Съда заявиха, че тези съкращения нарушават конституцията, вследствие на правен прецедент, определен от Върховния съд на страната през 2015 г. \r\nРешението се очаква  след масови съдебни дела, заведени от хиляди пенсионери и пенсионерски асоциации. \r\nСъдебните източници заявиха, че се очаква пленарното заседание да подкрепи решението на специализираната секция, но решението ще се съсредоточи върху това дали плащанията със задна дата  ще бъдат изчислени от 2012 г., когато са направени първите съкращения, или от деня, в който е издадено тълкувателното решение през 2015 г. \r\nСпоред същите източници Държавният съвет вероятно ще избере втория вариант. Решението ще бъде от голямо значение поради фискалното му въздействие. \r\n*** Сърбия няма се върне в преговорите с Косово, ако Прищина не премахне стопроцентовите мита за сръбските стоки, пише албанският вестник, базиран в Коосво  Gazeta Express . \r\nВ интервю за Радио и Телевизия Сърбия (РТС) премиерът на  страната Ана Бърнабич подчерта, че регионът се нуждае от мир и стабилност, за да постигне напредък и че Белград е готов да продължи диалога с Прищина, когато митата бъдат премахнати. \r\nДокато коментира изявлението на говорителя на КФОР , че специалните части на Косовските сили за сигурност нямат задължение да искат разрешение да влязат в Северно Косово, сръбският премиер заяви, че е съгласен с изявлението на Дачич, че КФОР трябва да ни даде наръчник \"какво може, или какво не може\". \r\nСръбският външен министър Ивица Дачич заяви, че \" въоръжена албанска формация\" не би могла да влезе в северната част на Косово без съгласието на КФОР. Според него подобно споразумение с НАТО трябва да се трансформира в наръчник, който трябва да се спазва от всички страни.", "date": "2018.12.25", "title": "Преглед на основните теми в балканския печат (Агенция \"Фокус\")"}
{"url": "http://www.focus-news.net/news/2018/12/25/2605564/adelina-stefanova-hram-vavedenie-bogorodichno-blagoevgrad-tsarkvata-chestva-rozhdestvo-hristovo-v-sedem-posledovatelni-dni.html", "text": "Църквата чества Рождество Христово в седем последователни дни. Това каза за  Радио „Фокус“ - Пирин  Аделина Стефанова, уредник в храм „Въведение Богородично“ в Благоевград. По думите ѝ това са пет дни преди празника - от 20 до 24 декември, когато са предродилните мъки Дева Мария. „Както казват старите хора - „Замъчи се Божията майка от Игнажден до Коледа, та си роди млада Бога“. Има и два празнични - 25 и 26 декември. Значимото събитие се припомня и в двете недели предхождащи празника. На самия акт на раждането са посветени църковната служба на 24 декември - вечерната Литургия, а след това и на 25 декември - утринната Литургия“, каза Стефанова. Тя добави, че Христос се ражда в пещера край Витлеем, провинция Юдея. „В момента на акта на небето пламва в необикновена светлина. Явява се ангел, който съобщава на пастирите, че на света е дошъл Спасителя, Месията. Витлеемските овчар били първите хора, които се поклонили на Синът Божий. След тях идват мъдреците от изток, които също се кланят и поднасят подаръци от злато, ливан и смирна“, каза Стефанова. \r\nЛора КАЛЧЕВА", "date": "2018.12.25", "title": "Аделина Стефанова, храм „Въведение Богородично“ - Благоевград: Църквата чества Рождество Христово в седем последователни дни"}
{"url": "http://www.focus-news.net/news/2018/12/25/2605565/dimitar-nikolov-kmet-na-burgas-vyarvayte-v-chudesata-i-sbadvayte-mechtite-si-prez-tsyalata-godina.html", "text": "Искам да Ви пожелая здраве, щастие, благоденствие и да прекарвате повече време със семействата и близките си. Вярвайте в чудесата и сбъдвайте мечтите си през цялата година. Това каза кметът Димитър Николов в празничното си пожелание към жителите на Бургас по повод Рождество Христово, съобщиха от пресцентъра на  Общината . В поздравителния адрес на кмета Николов се посочва още: „Бъдете по-добри и всеотдайни към околните, уважавайте чуждите успехи и се радвайте повече, когато дарявате, отколкото когато получавате. Желая ви много щастливи и безгрижни мигове в уюта на Вашия дом. Чествайки чудото и тайнството на Рождество Христово, трябва да вярваме, че не само на Коледа стават чудеса. Вярвайте в тях и сбъдвайте мечтите си през цялата година. Носете добродетелите в сърцата си и всеки ден намирайте поводи за радост и усмивка. Сигурен съм, че всеки от вас с нетърпение очаква да седне край пълната с коледни лакомства и изкушения трапеза, заедно с най-близките си хора, но нека преди това да се помолим на Бог да пази нашите семейства и да ни дари с надежда, че наближаващата 2019 година ще бъде по-добра, по-благосклонна и щедра за всеки от нас“", "date": "2018.12.25", "title": "Димитър Николов, кмет на Бургас: Вярвайте в чудесата и сбъдвайте мечтите си през цялата година"}
{"url": "http://www.focus-news.net/news/2018/12/25/2605563/smolyan-nad-800-sa-zhitelite-na-obshtinata-koito-praznuvat-imen-den-na-rozhdestvo-hristovo.html", "text": "Над 800 са жителите на община Смолян, които празнуват имен ден на Рождество Христово. Това съобщи за  Радио „Фокус“ – Смолян  Мария Топова от служба ГРАО в местната администрация. Името Христо носят 424 мъже, а Христина се казват 144 дами. Християн, Християна и Христомир са наречени съответно 8, 2 и 2  жители на общината. Името Кристиян е дадено на 100 мъже, а Кристияна на 13 жени. Радостин са кръстени 43 мъже, живеещи в Смолян и околните села, а Радостина – 67 жени. На този ден празнуват и мъжете, наречени Исус, които в община Смолян са 17, каза още Топова. \r\nНели ГЕРГЬОВСКА", "date": "2018.12.25", "title": "Смолян: Над 800 са жителите на общината, които празнуват имен ден на Рождество Христово"}
{"url": "http://www.focus-news.net/news/2018/12/25/2605570/tass-irak-obyavi-koleda-za-ofitsialen-praznik-v-stranata.html", "text": "Иракското ръководство обяви Коледа за официален празник в цялата страна, предава  TACC \r\n\"Правителството обявява Коледа официален празник в Ирак. Весела Коледа на нашите християнски граждани, на всички иракчани и на всички, които празнуват този празник по света\", се казва в понеделник на официалната страница на правителството на страната в социалната мрежа „Туитър“. \r\nВ допълнение, офисът на иракския премиер обяви срещата на министър-председателя Адел Абдел Махди с държавния секретар на Ватикана кардинал Пиетро Паролин, който пристигна в Ирак в понеделник. \"Молим се за успеха на първото посещение на високопоставен представител на Ватикана в Ирак\", се казва в изявление на Халдейската католическа църква в Ирак, \"и се надяваме, че то ще се превърне в предпоставка [за организиране] на посещението на папа Франциск.\" \r\nСпоред телевизионния канал „Ал Арабия“, в началото на декември, халдейският патриарх Луис Рафаел призова иракските депутати да признаят официално Коледа за почивен ден. \r\nСпоред официалната статистика в републиката понастоящем живеят около 300 хиляди християни, докато преди началото на военната операция на Съединените щати през 2003 г. в Ирак е имало около 1,5 милиона последователи на тази религия. 95% от населението на Ирак са мюсюлмани.  Юлиян Марков", "date": "2018.12.25", "title": "TАСС: Ирак обяви Коледа за официален празник в страната"}
{"url": "http://www.focus-news.net/news/2018/12/25/2605571/vratsa-v-edna-lenta-se-osashtestvyava-dvizhenieto-po-pat-borovan-altimir-v-rayona-sled-borovan-poradi-katastrofa.html", "text": "В една лента се осъществява движението по път II-15  Борован – Алтимир в района след Борован поради пътнотранспортно произшествие. Това съобщиха от пресцентъра на  Агенция \"Пътна инфраструктура\"  (АПИ). Шофьорите да се движат с повишено внимание, спазвайки указанията на \"Пътна полиция\".", "date": "2018.12.25", "title": "Враца: В една лента се осъществява движението по път Борован – Алтимир в района след Борован поради катастрофа"}
{"url": "http://www.focus-news.net/news/2018/12/25/2605572/aa-beliyat-dom-oproverga-ofitsialna-ankara-za-poseshtenie-na-donald-tramp-v-turtsiya-prez-sledvashtata-godina.html", "text": "Представители на Белия дом направиха изявление за медиите в САЩ относно възможна среща между Доналд Тръмп и турския президент Реджеп Тайип Ердоган, предаде  Анадолската агенция (АА) .   \r\nВ изявлението се използва изразът „президентът (Тръмп) е готов за евентуална среща в бъдеще”, но се уточнява, че няма какъвто и да е план или дата за нея. По този начин е опроверган говорителят на турското Президентство Ибрахим Калън, който вчера оповести, че Доналд Тръмп е поканен да дойде в Анкара, гледа положително на тази покана и непременно ще посети страната в рамките на 2019 година. \r\nЗа последно двамата лидери се срещнаха през май 2017 година в Белия дом, а този месец по време на форума на Г 20 в Аржентина разговаряха в продължение на 50 минути, посочва още АА.  Георги Димов", "date": "2018.12.25", "title": "АА: Белият дом опроверга официална Анкара за посещение на Доналд Тръмп в Турция през следващата година"}
{"url": "http://www.focus-news.net/news/2018/12/25/2605576/sport-ueyn-ruuni-nareche-atmosferata-v-manchestar-yunayted-pri-mourinyo-neponosima.html", "text": "Бившият състезател на Манчестър Уейн Рууни нарече атмосферата в клуба по времето на Моуриньо „непоносима“. Той заяви, че и готвачите в отбора не са били щастливи от поведението на „Специалния“. Според него назначението на Солскяер е позитивна промяна в отбора и е върнало щастието сред футболистите и останалите в отбора. Той заяви, че желае успехи на тима.", "date": "2018.12.25", "title": "Спорт: Уейн Рууни нарече атмосферата в Манчестър Юнайтед при Моуриньо „непоносима“"}
{"url": "http://www.focus-news.net/news/2018/12/25/2605574/burgas-16-253-dushi-praznuvat-imen-den-na-rozhdestvo-hristovo-v-oblastta.html", "text": "16 253 души празнуват имен ден на Рождество Христово в областта, съобщиха за  Радио „Фокус“ – Бургас  от Териториална дирекция „Гражданска регистрация и административно обслужване“. От тях най-голям е броят на празнуващите, носещи името Христо – 5016 на територията на областта, и 2191 – в града. Най-много жени в област Бургас празнуват днес с имената Христина и Християна, чийто брой възлиза на 2882, от които 1956 в областта и 926 – в Бургас. След най-често срещаните имена се нареждат празнуващите, носещи имената Кристиян и Кристиан – 1956, Радостина – 1853, Кристина и Кристияна – 1874, Емил – 1794, Радостин – 1547, Божидар – 1278, Радослав – 1175, Християн и Христиан – 651. По-малък е броят на имениците в областта, кръстени Ренета – 602, Мадлен – 517, Радослава – 357, Емануил – 245 и Радост – 204. Освен тях, носещите имената Радомир са 100, Христин – 45 и Христа – 12. \r\nМария ПОПЧЕВА", "date": "2018.12.25", "title": "Бургас: 16 253 души празнуват имен ден на Рождество Христово в областта"}
{"url": "http://www.focus-news.net/news/2018/12/25/2605562/gazreta-express-sarbiya-nyama-se-varne-v-pregovorite-s-kosovo-ako-prishtina-ne-premahne-mitata-za-srabskite-stoki.html", "text": "Сърбия няма се върне в преговорите с Косово, ако Прищина не премахне стопроцентовите мита за сръбските стоки, пише албанският вестник, базиран в Коосво  Gazeta Express . \r\nВ интервю за Радио и Телевизия Сърбия (РТС) премиерът на  страната Ана Бърнабич подчерта, че регионът се нуждае от мир и стабилност, за да постигне напредък и че Белград е готов да продължи диалога с Прищина, когато митата бъдат премахнати. \r\nДокато коментира изявлението на говорителя на КФОР , че специалните части на Косовските сили за сигурност нямат задължение да искат разрешение да влязат в Северно Косово, сръбският премиер заяви, че е съгласен с изявлението на Дачич, че КФОР трябва да ни даде наръчник \"какво може, или какво не може\". \r\nСръбският външен министър Ивица Дачич заяви, че \" въоръжена албанска формация\" не би могла да влезе в северната част на Косово без съгласието на КФОР. Според него подобно споразумение с НАТО трябва да се трансформира в наръчник, който трябва да се спазва от всички страни.  Юлиян Марков", "date": "2018.12.25", "title": "Gazreta Express: Сърбия няма се върне в преговорите с Косово, ако Прищина не премахне митата за сръбските стоки"}
{"url": "http://www.focus-news.net/news/2018/12/25/2605578/", "text": "Генералният председател на Партията на справедливостта и развитието (ПСР) и президент на Турция Реджеп Тайип Ердоган оповести намаление на електроенергията и на природния газ с 10% от началото на 2019 година, пише  вестник „Джумхуриет” .  \r\nНа заседание на Парламентарната група на ПСР Ердоган уточни, че се намалява цената на тока за битови нужди и на природния газ за битови нужди, за средни предприятия и за търговски обекти. Истината обаче е друга, защото през тази година цената на тока беше повишената четири пъти общо с 31%, а повишението на цената на природния газ е с 27.7%. По този начин очевидно става въпрос за изборна икономика в навечерието на местния вот в Турция на 31 март 2019 година, посочва още „Джумхуриет”.  Георги Димов", "date": "2018.12.25", "title": "„Джумхуриет”: Изборната икономика на Ердоган: Намаление с 10% на цената на тока и на природния газ от Нова година"}
{"url": "http://www.focus-news.net/news/2018/12/25/2605580/afp-petima-dushi-zaginaha-a-21-sa-raneni-sled-kato-otvlechen-avtobus-se-vryaza-v-peshehodtsi.html", "text": "Най-малко петима души загинаха и други 21 бяха ранени, след като вторник следобед в провинция Фудзиен в източната част на Китай отвлечен автобус се вряза в пешеходци, предава  AFP . \r\nПохитителят, носещ нож, е бил задържан и е разследван от местната полиция, съобщи държавната телевизия CGTN. \r\nИнцидентът се е случил около 15:20 чaса местно време (9:20 часа българско време)в град Лонгян, съобщават местни медии. Един от загиналите е полицай. \r\nБюрото за публична сигурност в Лонгян отказва да коментира инцидента пред агенцията. \r\nТова не е първият подобен инцидент тази година в Китай, припомнят от AFP.  Юлиян Марков", "date": "2018.12.25", "title": "АФП: Петима души загинаха, а 21 са ранени след като отвлечен автобус се вряза в пешеходци"}
{"url": "http://www.focus-news.net/news/2018/12/25/2605579/pazardzhik-obshtinskiyat-savet-v-belovo-reshi-da-se-sazdade-istoricheski-muzey-v-grada.html", "text": "Градът вече има свой Исторически музей. Това съобщи за  Радио „Фокус“ – Пазарджик  Севдалина Попова, старши специалист „Музейно дело“ в Община Белово. Тя обясни, че Общинският съвет в Белово със свое решение, взето по предложение на кмета на Общината инж. Костадин Варев, е създал общински културен институт – Исторически музей – град Белово. „Общинският музей се създава и ще осъществява дейността си въз основа на културните ценности от Музейна сбирка „Атанас Хрисчев“. Основите на музейното дело в Белово са поставени през далечната 1928 година от Димитър Иванов Ников, роден в Голямо Белово. С група от млади голямобеловци той предприема събирателска дейност за създаване на музей в селото. В тази дейност той е насърчаван и подпомаган от големия български етнограф – проф. Христо Вакарелски. След като през 1934 г. Ников се преселва в Пловдив, музейната дейност е прекъсната. През 60-те години на ХХ в. завършилият история в СУ, Атанас Хрисчев, започва широкомащабна събирателска и изследователска дейност, в резултат на която се събират ценни сведения за богатата история на беловския край и се регистрира музейна сбирка. Днес град Белово има своя Исторически музей. Да ни е честит! Да представя достойно историята ни, да възпитава, изучава и показва културно-историческите ценности и традиции на хората от община Белово“, каза също Попова. \r\nВаня НИКОЛОВА", "date": "2018.12.25", "title": "Пазарджик: Общинският съвет в Белово реши да се създаде исторически музей в града"}
{"url": "http://www.focus-news.net/news/2018/12/25/2605577/vratsa-edin-chovek-e-postradal-pri-katastrofata-na-patya-borovan-altimir.html", "text": "Един  човек е пострадал при катастрофата на пътя Борован – Алтимир. Това съобщиха от  пресцентъра на МВР . Катастрофата е станала между два автомобила в района след Борован. При инцидента е пострадал един човек, който е откаран за преглед в болнично заведение със съмнение за комоцио. Местопроизшествието е запазено и движението се регулира от полицейски служители.", "date": "2018.12.25", "title": "Враца: Един  човек е пострадал при катастрофата на пътя Борован – Алтимир"}
{"url": "http://www.focus-news.net/news/2018/12/25/2605567/kyustendil-340-zhiteli-na-obshtinata-nosyat-imeto-hristo.html", "text": "340 жители на община Кюстендил носят името Христо. Това съобщиха за  Радио „Фокус” – Кюстендил  от Общината. Името Христина носят 170 дами. Само един е кюстендилецът, наречен с името Христофор. 243 души носят името Радослав, а 133 са дамите, наречени Радостина. Хората с имената Младен и Младенка са съответно 47 и 15 души.  \r\nИмен ден днес празнуват и хората, наречени Христо, Ицо, Ичо, Христина, Кристина, Кристиян, Божан, Божанка, Божин, Божил и други. \r\nВенцеслав ИЛЧЕВ", "date": "2018.12.25", "title": "Кюстендил: 340 жители на общината носят името Христо"}
{"url": "http://www.focus-news.net/news/2018/12/25/2605575/adelina-stefanova-hram-vavedenie-bogorodichno-blagoevgrad-na-praznichnata-trapeza-na-rozhdestvo-hristovo-tryabva-da-prisastvat-hlyabat-i-vinoto.html", "text": "На празничната трапеза на Рождество Христово трябва да присъстват хлябът и виното. Това каза за  Радио „Фокус“ - Пирин  Аделина Стефанова, уредник в храм „Въведение Богородично“ - Благоевград. По димите ѝ това са елементите, които cъставляват cв. Причастие – Tялoто и Kpъвтa Xpиcтoви, ĸoитo пpиeмaмe във вид нa xляб и винo. Te ca дyxoвнaтa xpaнa, тaĸa нyжнa нa чoвeĸa, зa дa пpидoбиe бeзcмъpтиe и вeчeн живoт. „Вече на трапезата може да има всичко, защото постът свършва на Бъдни вечер. На масата може да се сервират пача, свинско печено, прясна пита, баница с месо, печен дроб“, каза Стефанова. По думите ѝ младите, които поемат съда с ракията, трябва да целуват ръката на по-възрастните. Млади мъже ходят от къща на къща - това са големите коледари, които са започнали да коледуват още от Бъдни вечер. „Отворете широко вратите си и посрещнете коледарите, тъй като те ще ви поздравят за идващата Нова година“, каза Стефанова. \r\nЛора КАЛЧЕВА", "date": "2018.12.25", "title": "Аделина Стефанова, храм „Въведение Богородично“ - Благоевград: На празничната трапеза на Рождество Христово трябва да присъстват хлябът и виното"}
{"url": "http://www.focus-news.net/news/2018/12/25/2605581/pregled-na-mezhdunarodnite-novini-do-13-chasa-agentsiya-fokus.html", "text": "Броят на загиналите от  цунамито в Индонезия е нараснал до 429 души. Това съобщи в понеделник информационната агенция Xinhua, цитирайки представител на Националната агенция за предотвратяване на природни бедствия Сутопо Нурохо, предава  TACC . \r\nПо-рано се съобщаваше за  373 жертви и 1459 ранени. \r\nСилно цунами в нощта на 23 декември порази  крайбрежните зони на индонезийските острови Ява и Суматра. \r\nСпоред специалисти приливната вълна е възникнала заради подводно свличане при изригването на вулкана Анак Кракатау. \r\n*** Президентът на Косово Хашим Тачи се срещна с двама представители на правителствения екип за преговорите със Сърбия, заместник- министър председателя Фатмир Лимай и лидера на Социалдемократическата партия на Косово Шпенд Ахмети, за да обсъдят заключителния етап от преговорите със Сърбия, пише македонското електронно издание  A1 On . \r\nСпоред изявление от кабинета на Тачи, на срещата е обсъдена \"необходимостта от продължаване на координацията по време на преговорния процес и използването на инерцията за постигане на окончателно цялостно и правно обвързващо споразумение\". \r\nТова споразумение, според събеседниците, \"трябва да предостави на Косово признаване от Сърбия и членство в ООН, НАТО и Европейския съюз\". \r\n„Тази инерция трябва да се използва и е необходимо да се засили още повече политическото единство и да се говори в един глас за Косово. Това беше и ясна молба от президента (на САЩ, Доналд) Тръмп, адресирана до лидерите на Косово, която трябва да уважаваме, защото тя е в пълно съответствие с нашите държавни интереси, се казва в изявлението. \r\nКосовският парламент прие резолюция относно преговорите със Сърбия на 16 март, за да сформира преговарящ екип, воден от Лимай и Ахмети, а правителството на Косово прие законопроект за задачите, отговорностите и компетенциите на екипа в процеса на диалога. \r\n*** Министърът на външните работи на Турция Мевлют Чавушоглу се срещна в Анкара с представители на медиите и направи важни изявления на тема Сирия, пише  вестник „Джумхуриет” . „Още веднъж подчертаваме нашата решителност за провеждане на военна операция източно от река Ефрат. След изявленията на президента Реджеп Тайип Ердоган за наша намеса, САЩ взеха решение да се изтеглят от Сирия. В момента продължаваме да обсъждаме на военно-дипломатическо ниво как да се осъществи това изтегляне. Предадохме на отсрещната страна, че това изтегляне е необходимо да не служи на сегашния дневен ред със запазеното присъствие на Отрядите за народна самозащита (ОНС) на Партията на демократичното единство (ПДЕ) на сирийските кюрди. Щом като Турция е казала, че влиза в Сирия, ще го направи; но координираме това влизане с изтеглянето на САЩ. … Освен това, притежаваме силата и способностите самостоятелно да се справим с ДАЕШ в Сирия.”, посочва Чавушоглу, цитиран от „Джумхуриет” \r\n*** Пленарната сесия на Държавния съвет (Конституционният съд  на Гърция – бел. ред.) ще се събере през първите месеци на 2019 г., за да се определи размерът на плащанията с обратна сила, дължими на служители от публичния сектор, които оспориха конституционността на закона от 2012 г., който отменя специален бонус, изплащан за Коледа, Великден и лятната отпуска,пише електронното издание на гръцкия вестник  Kathimerini .  \r\nМиналата седмица, източници от Съда заявиха, че тези съкращения нарушават конституцията, вследствие на правен прецедент, определен от Върховния съд на страната през 2015 г. \r\nРешението се очаква  след масови съдебни дела, заведени от хиляди пенсионери и пенсионерски асоциации. \r\nСъдебните източници заявиха, че се очаква пленарното заседание да подкрепи решението на специализираната секция, но решението ще се съсредоточи върху това дали плащанията със задна дата  ще бъдат изчислени от 2012 г., когато са направени първите съкращения, или от деня, в който е издадено тълкувателното решение през 2015 г. \r\nСпоред същите източници Държавният съвет вероятно ще избере втория вариант. Решението ще бъде от голямо значение поради фискалното му въздействие. \r\n*** Извършено е въоръжено нападение на либийското външно министерство, предава  AFP . \r\nСтрелба и поне една експлозия разтърсиха либийското външно министерство във вторник, когато нападатели атакуваха сградата в столицата Триполи, съобщиха свидетели и правителствени медии. Най-малко един човек е загинал при нападението според първоначалните информации. \r\nАтаката е извършена от „трима или четирима въоръжени нападатели\",като е използвана кола-бомба, взривена пред входа на сградата според официалния телевизионен канал на правителството то на либийското национално единство, който цитира източници на външно и вътрешно министерство. \r\nОт сградата продължава да се издига дим, съобщават  свидетели. \r\n***", "date": "2018.12.25", "title": "Преглед на международните новини до 13 часа (Агенция \"Фокус\")"}
{"url": "http://www.focus-news.net/news/2018/12/25/2605585/blagoevgrad-politseyski-patrul-e-razpolozhen-pri-kresnensko-hanche-na-glaven-pat-e-79.html", "text": "Полицейски патрул със софийска регистрация 4366  е разположен при Кресненско ханче на главен път Е-79, предаде репортер на  Агенция „Фокус“ . Умерено натоварен е трафикът по главен път Е-79. Пътните настилки са сухи, а температурата е между 6-8 градуса.", "date": "2018.12.25", "title": "Благоевград: Полицейски патрул е разположен при Кресненско ханче на главен път Е-79"}
{"url": "http://www.focus-news.net/news/2018/12/25/2605584/plovdiv-zhitelite-na-dve-sela-ot-oblastta-sa-s-narusheno-vodopodavane-zaradi-avarii.html", "text": "Жителите на две села от областта са с нарушено водоподаване заради аварии. Това съобщиха за  Радио „Фокус“ – Пловдив  от водоснабдителното дружество, обслужващо областта. Без вода днес са абонатите от населените места Дълго поле и Войнягово. Очаква се нормалното водоподаване към засегнатите домакинства да бъде възстановено до края на деня. \r\nОт дружеството напомнят на абонатите, че на 31 декември ще работят с клиенти до 12.30 часа поради годишна инвентаризация. \r\nТони МИХАЙЛОВ", "date": "2018.12.25", "title": "Пловдив: Жителите на две села от областта са с нарушено водоподаване заради аварии"}
{"url": "http://www.focus-news.net/news/2018/12/25/2605586/sport-ivaylo-petev-e-obyaven-za-trenyor-na-kraga-v-sauditska-arabiya.html", "text": "Футбол: Българският треньор на Ал-Кадисия Ивайло Петев бе избран за треньор на 14-ия кръг в елитния шампионат на Саудитска Арабия. Наградата идва след успеха на неговия тим над Ал Таавун с 3:1, който се игра миналия петък. Ал-Кадисия заема осмото място с 20 точки след  14 изиграни срещи.", "date": "2018.12.25", "title": "Спорт: Ивайло Петев е обявен за треньор на кръга в Саудитска Арабия"}
{"url": "http://www.focus-news.net/news/2018/12/25/2605573/aleksandar-vuchich-kosovo-otkazva-da-tarsi-kompromis-sas-sarbiya.html", "text": "Косовските албанци по всякакъв начин избягват компромис между Белград и Прищина. Това съобщи във вторник по телевизионния канал RTV Pink сръбския президент Александър Вучич, цитиран от  TACC . \r\n\"Албанците смятат, че цялото Косово принадлежи на тях, а сърбите, особено сърбите от Косово и Метохия, знаят, че Косово не е наше. Албанците не искат никакъв компромис, но ако искат, ние сме готови за разговор и споразумение, което може да осигури задоволително бъдеще за сърбите и албанците ”, каза Вучич. \r\nВ същото време президентът потвърди позицията си, че диалогът ще продължи само след отмяна на митата върху сръбските стоки. \"Само когато премахнат тези мита. Ще действаме съобразно правната рамка. Нека те само да премахнат митата\", каза той. \r\nНа 21 ноември Косово наложи 100% мита върху стоки от Сърбия и Босна и Херцеговина. Вучич проведе извънредни срещи с посланиците на Русия, Китай, САЩ, Великобритания, Франция, Германия и Италия, както и извънредно заседание на Съвета за сигурност на страната. Министър-председателят на Босна и Херцеговина Денис Звизич заяви, че подобно решение на Косово е погрешно и нарушава Споразумението на страните от Централна Европа за свободна търговия (ЦЕФТА). Решението на Прищина предизвика протести на сръбското население в северната част на страната (наречена регион в източника), припомня ТАСС   Юлиян Марков", "date": "2018.12.25", "title": "Александър Вучич: Косово отказва да търси компромис със Сърбия"}
{"url": "http://www.focus-news.net/news/2018/12/25/2605582/mitropolit-nikolay-koleda-e-praznik-na-bezgranichnata-lyubov-na-boga-kam-choveka-praznik-na-svetlinata-radostta-i-utehata.html", "text": "Коледа е празник на безграничната любов на Бога към човека, празник на светлината, радостта и утехата. Това каза Негово Високопреосвещенство митрополит Николай пред събралите се миряни в митрополитския храм „Св. Марина“ след края на Рождественската света Литургия, предаде репортер на  Радио „Фокус“ – Пловдив . „Намираме се в благодатта на празника на светлината, защото в този ден на преславното Рождество Христово за цялото човечество, за целия свят и за всички нас изгря незалязващото слънце на правдата, незалязващата светлина, която със словото за вечния живот и спасение озари цялата вселена. И ето, Божият син, Божието слово, Божията премъдрост снизходи, слезе от небето на земята, за да възвиси всички нас, намиращи се на земята, на небесата. Това е празникът на утехата, защото няма по-голяма утеха от тази да видим, да изживеем радостта на преславното Рождество Христово. Този празник, това велико събитие доказва на дело именно Божията любов, заради която Бог не само се роди, но и бе разпнат, и умря на кръста, и бе погребан, и възкръсна. И всичко това заради нас и заради нашето спасение. Това е празник на нашата радост. Радост, която бе възвестена на витлеемските пастири и на всички човеци. Тази радост вече 2018 години никой и нищо не може да помрачи или да отнеме от душата и сърцето на човека“, каза митрополит Николай в словото си пред миряните. Той посочи, че в днешния ден се радваме и се веселим, защото „слезе Царят на мира, който да примири човека с Бога, защото слезе от небето, за да заживее с нас Лекарят на лекарите, който изцерява всяка болест и всяка немощ у човека“. \r\nПловдивският митрополит Николай призова в този ден мислено да се пренесем в град Витлеем и да претворим сърцата си в ясли, в които да се роди Христос, да заживее с нас, да пребъде с нас и ние с него, и да чувстваме, че Бог е с нас. „Когато Бог е с нас, никой не може да бъде против нас. Отечески и вседушевно ви поздравявам и ви призовавам подобно на витлеемските мъдреци да принесем на родилия се Богомладенец нашите дарове. Най-ценният дар, който може да Му принесем са нашите грехове в покаяние, защото за тях той дойде, за да ги вземе върху себе си, да понесе нашите грехове, да вземе нашите немощи и да ни спаси. Пожелавам Господ Иисус Христос, Богомладенец и Спасител на света, да дари всички вас със своята благодат и щедрост, да ви пази от всяко злощастие и беда, да бъде ваш помощник, покровител, пътеводител и спасител“, каза още митрополит Николай. \r\nТони МИХАЙЛОВ", "date": "2018.12.25", "title": "Митрополит Николай: Коледа е празник на безграничната любов на Бога към човека, празник на светлината, радостта и утехата"}
{"url": "http://www.focus-news.net/news/2018/12/25/2605591/burgas-bezproblemno-se-osashtestvyava-dvizhenieto-na-motorni-prevozni-sredstva-prez-gkpp-malko-tarnovo.html", "text": "Безпроблемно се осъществява движението на моторни превозни средства през ГКПП „Малко Търново“, съобщи за  Радио „Фокус“ – Бургас  дежурният на пункта. Към момента движението се осъществява нормално, няма образувани големи колони на вход и изход за леки и товарни автомобили. \r\nМария ПОПЧЕВА", "date": "2018.12.25", "title": "Бургас: Безпроблемно се осъществява движението на моторни превозни средства през ГКПП „Малко Търново“"}
{"url": "http://www.focus-news.net/news/2018/12/25/2605589/goran-stefanov-etnograf-sv-nikolay-v-rannohristiyanskiya-svyat-e-hvarlyal-pari-kato-podarak-v-dvorovete-na-bednite-taka-e-doshla-traditsiyata-na-koleda-da-se-daryavat-podaratsi.html", "text": "Коледа е пряко свързана с Никулден, тъй като зад образа на белобрадия старец бихме могли да открием този на свети Николай Чудотворец. Именно той е бил този, който в раннохристиянския свят е хвърлял пари като подарък в дворовете на бедните хора. Оттогава е дошла традицията на Коледа да се даряват подаръци. Това каза за  Радио „Фокус“ – Бургас  Горан Стефанов, етнограф в Исторически музей „Проф. Александър Фол“ в град Малко Търново. „Коледарският цикъл започва още от Никулден\", добави той. По думите му тогава коледарите се събират на първа среща, за да изберат своя станиник, който представлява ръководителят на коледарската група. „Ако вече има избран станиник, групата се събира в дома му, за да репетира песните за предстоящата Бъдни вечер. В Ямболско, например, освен коледарските песни, на срещата се подготвят и стъпките на коледарския танц буенек\", каза още Стефанов.  Той добави, че втората коледарска среща е на Игнажден, когато коледарите мислено очертават селището и планират пътя, по който ще трябва да посетят всички домове. „На Бъдни вечер коледарите се представят като идващи от далеч – „друм друмували, път пътували“, каза още етнографът. Според него в песенната обредност за юнаците присъстват и митологични създания, произлизащи от друг свят, които също потвърждават идеята, че коледарите идват за празника от много далечни земи. „Функцията на коледарите е да оповестят идването на Младенеца с думите „Хвалите ли Млада Бога“, каза още Стефанов и добави, че песента „Стани, Нине, господине“ всъщност е обръщение към свети Николай Чудотворец. \r\nМария ПОПЧЕВА", "date": "2018.12.25", "title": "Горан Стефанов, етнограф: Св. Николай в раннохристиянския свят е хвърлял пари като подарък в дворовете на бедните, така е дошла традицията на Коледа да се даряват подаръци"}
{"url": "http://www.focus-news.net/news/2018/12/25/2605590/1-tv-aleksandar-vuchich-e-gotov-da-otide-na-predsrochni-izbori.html", "text": "Сръбският президент Александър Вучич заяви днес, че е готов да чуе недоволни граждани, които протестираха по улиците на Белград и и да се поддаде на техния натиск, но че няма да се поддаде на натиск от \"лъжците\" от опозицията в интервю пред телевизионния канал Pink TV,цитиран от македонския телевизионен канал  ”1TB” . \r\nТой каза, че е готов да чуе гражданите и да промени това, което не одобряват, но ако гражданите мислят, че това не е възможно, той може да отиде на избори. \r\n„Готов съм да чуя хората, които ми казват какво е лошо, да го променям и да го поправям, или ако мислят, че това е невъзможно и ако имат мнозинство, аз съм готов да отида на избори по всяко време!“ -каза Вучич. \r\nТой добави, обаче, че може да се поддаде на натиска на хората, но не и на политиците, които той нарича \"лъжци, които лъжат, че са против насилието\". \r\nВучич предупреди опозиционните партии, че може само да мечтаят, че ще се поддаде на техния натиск.  Юлиян Марков", "date": "2018.12.25", "title": "„1 ТВ“ : Александър Вучич е готов да отиде на предсрочни избори"}
{"url": "http://www.focus-news.net/news/2018/12/25/2605587/nikolay-melemov-kmet-na-smolyan-da-posreshtnem-kolednite-praznitsi-s-dobrota-v-sartseto-nastroenie-optimizam-i-vyara-v-novoto-nachalo.html", "text": "„Скъпи смолянчани, нека да посрещнем коледните празници с доброта в сърцето, настроение, оптимизъм и вяра в новото начало. Отправям към Вас най-топли пожелания за здраве и благоденствие във всеки дом“. Това се казва в поздравителен адрес на кмета на Община Смолян Николай Мелемов по повод Рождество Христово, съобщиха от пресцентъра на  Общината . В поздравлението на кмета Мелемов се посочва още: „В святата и благословена нощ на Рождество Христово, проблеснала с идването на Богомладенеца светлина, грее навсякъде около нас. Нека в тези дни не забравяме и онези, които са сами. Да им подарим обич и внимание, за да не се чувстват забравени. Честито и благословено Рождество Христово!\"", "date": "2018.12.25", "title": "Николай Мелемов, кмет на Смолян: Да посрещнем коледните празници с доброта в сърцето, настроение, оптимизъм и вяра в новото начало"}
{"url": "http://www.focus-news.net/news/2018/12/25/2605595/gd-granichna-politsiya-intenziven-e-trafikat-za-tovarni-avtomobili-na-izhod-na-gkpp-kapitan-andreevo.html", "text": "Интензивен е трафикът за товарни автомобили на изход на ГКПП „Капитан Андреево“. Това съобщиха от  ГД „Гранична полиция“ . Информацията за трафика на граничните пунктове е към 14.00 часа. На границата с Гърция, Македония, Гърция и на Румъния трафикът е нормален на всички гранични контролно-пропускателни пунктове.", "date": "2018.12.25", "title": "ГД „Гранична полиция“: Интензивен е трафикът за товарни автомобили на изход на ГКПП „Капитан Андреево“"}
{"url": "http://www.focus-news.net/news/2018/12/25/2605588/dzhumhuriet-erdogan-otnovo-se-obrashta-kam-prokuraturata-i-sada-tozi-pat-im-prashta-opozitsionen-deputat.html", "text": "Генералният председател на Партията на справедливостта и развитието (ПСР) и президент на Турция Реджеп Тайип Ердоган нападна изключително остро зам.–председателя на Парламентарната група на основната опозиционна Народно-републиканска партия (НРП) Йозгюр Йозел, пише  вестник „Джумхуриет” .  \r\nПо този повод Ердоган пак използва неговата „схема”: чрез прокуратурата – към съда.  Повод за гнева на Ердоган са думите на опозиционния депутат по отношение на министъра на националната отбрана Хулуси Акар. „Обидите към нашия министър не могат да се подминат и просто така да се преглътнат. Принудени сме да предадем на съдебните органи необходимите записи. Тези срещу нас разбират само от този език. Първо – обезщетение; после – и наказание.”, обяснява Ердоган пред депутатите от ПСР, цитиран от „Джумхуриет”.  Георги Димов", "date": "2018.12.25", "title": "„Джумхуриет”: Ердоган отново се обръща към прокуратурата и съда – този път им праща опозиционен депутат"}
{"url": "http://www.focus-news.net/news/2018/12/25/2605596/pernik-slab-snyag-vali-v-uchastaka-mezhdu-staro-selo-i-dolna-dikanya-na-am-struma.html", "text": "Слаб сняг вали в участъка между Старо село и Долна Диканя на АМ \"Струма\", предаде репортер на  Агенция „Фокус“ . Пътните настилки са мокри на места. Трафикът по магистралата е с нормална интензивност. Няма екипи на полицията. \r\nВ участъка от Петрич до Благоевград времето е слънчево, а пътя - сух. Температурите са от 6 до 8 градуса.", "date": "2018.12.25", "title": "Перник: Слаб сняг вали в участъка между Старо село и Долна Диканя на АМ \"Струма\""}
{"url": "http://www.focus-news.net/news/2018/12/25/2605583/tass-kremal-potvardi-planiranata-vizita-na-vladimir-putin-v-belgrad-prez-yanuari.html", "text": "Кремъл потвърди планираната визита на Владимир Путин в Белград през януари, предава  TACC .  \r\nПосещението на руския президент Владимир Путин в Сърбия трябва да се проведе през януари 2019 г., потвърди прес-секретарът на руския лидер Дмитрий Песков. \r\nПо-рано сръбският президент Александър Вучич заяви, че очаква руския си колега на посещение в Белград на 17 януари. За Последният път двамата лидери се срещнаха в Москва на 2 октомври 2018 година. \r\nСръбските медии преди това съобщиха, че по време на посещението на Путин в Белград се планира да подпишат 20 различни споразумения. В центъра на вниманието ще бъде и реализирането на съвместни проекти в областта на енергетиката, инфраструктурата и иновативните технологии. \r\nВицепремиерът на Русия Юрий Борисов заяви по-рано, че по време на посещението може да бъде подписано и споразумение за създаване на ядрен център в Сърбия.  Юлиян Марков", "date": "2018.12.25", "title": "ТАСС: Кремъл потвърди планираната визита на Владимир Путин в Белград през януари"}
{"url": "http://www.focus-news.net/news/2018/12/25/2605592/yordan-yordanov-kmet-na-dobrich-koleda-e-edin-ot-nay-golemite-semeyni-praznitsi-kogato-vsichki-nie-se-sabirame-okolo-trapezata.html", "text": "Коледа е един от най-големите семейни празници, когато всички ние се събираме около трапезата. Това каза кметът на Добрич Йордан Йорданов, предаде кореспондент на  Радио „Фокус” – Варна . „Коледа е момент от годината, в който заставаме очи в очи с всички наши роднини, със семейството и можем за пореден път да си кажем, че наистина най-важното на този свят е семейството, да си направим една равносметка за годината кой по какъв начин се е отнесъл или как сме се отнасяли помежду си и съм сигурен, че на този ден всички ние ставаме малко по-добри и разбира се децата са най-щастливи, защото дядо Коледа пристига, носи подаръци. Това са хубави моменти“, посочи кметът Йордан Йорданов. Той пожела на всички българи всеки ден от годината да го чувстват като Коледа, защото това стопля душите, прави хората по-добри и зарежда с положителни емоции.  \r\nЖулиета НИКОЛОВА", "date": "2018.12.25", "title": "Йордан Йорданов, кмет на Добрич: Коледа е един от най-големите семейни празници, когато всички ние се събираме около трапезата"}
{"url": "http://www.focus-news.net/news/2018/12/25/2605594/vanya-yordanova-etnolog-v-smolyansko-koleduvat-glavno-detsa-momcheta-i-momicheta-vodeni-obiknoveno-ot-bashta-koledar-ili-uchitel.html", "text": "Последният компонент от празничната обредност за Рождество Христова е обичаят „коледуване“. В Средните Родопи той е познат и в двете си форми коледуват както ергените, така и деца. Това каза за  Радио „Фокус“ – Смолян  Ваня Йорданова, етнолог в Регионален исторически музей „Стою Шишков“ – Смолян. По думите ѝ в Смолянско конкретно коледуват главно деца – това са момчета и момичета, водени обикновено от баща, коледар или учител. „Облеклото на коледарите е празнично. Обикновено от лявата страна на момчетата на калпаците е забодена китка от чимшир или бръшлян. Всеки носи в ръка си тояга, наречена шарена поради резките и украсата, направени върху нея с нож или с остър предмет. С тези тояги, с шарени торби на рамо и коледни песни децата обикалят домовете в селището и благославят стопаните и всеки член на дома. За тези свои наричания и благословии те са дарявани с колаци, с брашно, яйца и царевица“, поясни Йорданова. Тя отбеляза, че обхождането на селото от големите коледари е ставало от полунощ нататък. „Коледуването завършва с общо угощение на коледарите\", каза още Йорданова. \r\nНели ГЕРГЬОВСКА", "date": "2018.12.25", "title": "Ваня Йорданова, етнолог: В Смолянско коледуват главно деца – момчета и момичета, водени обикновено от баща, коледар или учител"}
{"url": "http://www.focus-news.net/news/2018/12/25/2605602/sofiya-politseyski-patrul-s-radar-i-kamera-e-razpolozhen-na-izhoda-na-vladayskoto-defile-predi-kv-knyazhevo.html", "text": "Полицейски патрул с радар и камера е разположен на изхода на Владайското дефиле преди кв. „Княжево“, предаде репортер на  Агенция „Фокус“ .", "date": "2018.12.25", "title": "София: Полицейски патрул с радар и камера е разположен на изхода на Владайското дефиле преди кв. „Княжево“"}
{"url": "http://www.focus-news.net/news/2018/12/25/2605593/", "text": "Косовският премиер Рамуш Харадинай каза на сръбския си колега Ана Бърнабич, че докато Сърбия продължава да работи срещу Косово, митата от 100% върху вноса на сръбски продукти няма да бъдат премахнати, пише македонският електронен портал  A1 On . \r\nСръбският премиер заяви пред Радио и Телевизия Сърбия (РТС), че Белград ще бъде готов да продължи диалога с Прищина само след като правителството на Харадинай оттегли спорното решение. \r\nКосовският премиер също коментира писмото, с което Бърнабич призова албанския премиер Еди Рама да преразгледа признаването на Косово, наричайки го \"безсрамно\" искане. \r\n„Виждате, че сръбският премиер Бърнабич продължава с писма до различни правителства и не се срамува да пише на Еди Рама и да го помоли да оттегли признанието. Затова, докато Сърбия има такъв подход, е много лесно да се разбере защо сме действали по този начин, каза Харадинай. \r\nКосовският премиер даде изявление пред журналисти по време на публично мероприятие в центъра на Прищина.  Юлиян Марков", "date": "2018.12.25", "title": "А1 On (Македония): Рамуш Харадинай заяви, че митата за сръбските стоки няма да отпаднат"}
{"url": "http://www.focus-news.net/news/2018/12/25/2605599/afp-papata-prizova-za-mir-v-yemen-siriya-i-drugi-goreshti-tochki.html", "text": "Папа Франциск използва своето коледно послание във вторник, за да призове за мир в конфликтни зони като Сирия и Йемен, чието население е изправено пред едни от най-тежките хуманитарни кризи в света, предава  AFP .  \r\n\"Желанието ми за щастлива Коледа е желание за братство. Братство между  от всяка нация и култура. Братство между хората с различни идеи ... Братство между хора от различни религии\", каза той в традиционното си послание \"Урби ет Орби\" ( Към града и на света – бел.ред))  от  площад Свети Петър. \r\nПапата каза, че се надява, че примирието в опустошения от конфликта  Йемен ще сложи край на разрушителната война, която е отнела живота на около 10 000 души от 2015 г. и е тласнала 14 милиона йеменци до ръба на оцеляването \r\n\"Моите мисли са насочени към Йемен, с надеждата, че примирието, постигнато от международната общност, може най-накрая да донесе облекчение на всички онези деца и хора, изтощени от войни и глад,\" каза той. \r\nПапата също така говори за войната в Сирия, откъдето американският президент Доналд Тръмп е решил да изтегли около 2000 войници . \r\n\"Нека международната общност работи решително за политическо решение ... така че сирийският народ, особено всички, които са били принудени да напуснат собствените си земи и да потърсят убежище другаде, да се завърнат, за да живеят в мир в собствената си страна\", каза той. \r\nСветият отец също така каза, че се надява да бъдат подновени мирните преговори между израелците и палестинците \", които могат да сложат край на конфликт, който повече от 70 години поразява земята, избрана от Господ, за да покаже лицето си и любовта към хората.\"  Юлиян Марков", "date": "2018.12.25", "title": "AFP: Папата призова за мир в Йемен, Сирия и други горещи точки"}
{"url": "http://www.focus-news.net/news/2018/12/25/2605600/pernik-politseyski-patrul-s-radar-e-razpolozhen-na-glaven-pat-e-79-pri-svetofara-na-s-dragichevo-v-posoka-stolitsata.html", "text": "Полицейски патрул с радар е разположен на главен път Е-79 при  светофара на с. Драгичево в посока столицата, предаде репортер на  Агенция „Фокус“ . Слаб сняг вали в района на Драгичево, Студена и над Дупница.", "date": "2018.12.25", "title": "Перник: Полицейски патрул с радар е разположен на главен път Е-79 при  светофара на с. Драгичево в посока столицата"}
{"url": "http://www.focus-news.net/news/2018/12/25/2605597/nina-stavreva-kmet-na-kavarna-za-koleda-neka-si-pozhelaem-poveche-toplina-obich-semeen-uyut-i-dobrota.html", "text": "За Коледа нека си пожелаем повече топлина, обич, семеен уют и доброта. Тя е част от християнските ценности. Това каза кметът на Каварна Нина Ставрева, предаде кореспондент на  Радио „Фокус” – Варна . Към своите благопожелания кметът добави и пожеланието за повече споделени мигове със семействата, защото в забързаното ежедневие точно на празници като Коледа човек си дава сметка, че без обичта и подкрепата на семейството не би могъл да се справи. „На всички пожелавам топлина, разбирателство и хармония в семейството. И да не забравяме онези християнски ценности, които убедена съм всеки от нас носи вътре в себе си, просто се сещаме за тях само по Коледа. А те трябва да са част от ежедневието ни“, каза Нина Ставрева.  \r\nЖулиета НИКОЛОВА", "date": "2018.12.25", "title": "Нина Ставрева, кмет на Каварна: За Коледа нека си пожелаем повече топлина, обич, семеен уют и доброта"}
{"url": "http://www.focus-news.net/news/2018/12/25/2605603/blagoevgrad-pozhar-e-goryal-v-selo-riltsi-dve-zheni-sa-otkarani-za-pregled-sas-samnenie-za-obgazyavane.html", "text": "Пожар е горял в село Рилци, две жени са откарани за преглед със съмнение за обгазяване. Сигналът е подаден около 18.00 часа на 24 декември на телефон 112. Това съобщиха за  Радио „Фокус“ - Пирин от РС ПБЗН - Благоевград. Съобщено е за пожар в къща в село Рилци, община Благоевград. На място са се отзовали два екипа на пожарната. Къщата е била обитавана от две жени, като при инцидента е изгоряла покъщнина. Първоначално е имало съмнение, че те са се обгазили и на място е пристигнала линейка. Двете жени са закарани в Спешен център - Благоевград. \r\nЛора КАЛЧЕВА", "date": "2018.12.25", "title": "Благоевград: Пожар е горял в село Рилци, две жени са откарани за преглед със съмнение за обгазяване"}
{"url": "http://www.focus-news.net/news/2018/12/25/2605604/sport-artyom-dzyuba-e-izbran-za-futbolist-na-rusiya-za-2018-godina.html", "text": "Футбол: Нападателят на руския национален отбор и на Зенит (Санкт Петербург) Артьом Дзюба е избран за футболист номер 1 на страната за 2018-а година в допитване на седмичника \"Футбол\", проведено сред журналистите от медиите и пресслужбите на футболните клубове. \r\nНа второто място остана вратарят на ЦСКА (Москва) Игор Акинфеев, а трети се нареди съотборникът му Марио Фернандеш . \r\nНа Световно първенство в Русия Дзюба игра във всичките пет мача на отбора и вкара три гола. На клубно ниво за 2018-та година има 10 мача за Арсенал (Тула) и 23 мача за Зенит, като е реализирал общо 16 гола.", "date": "2018.12.25", "title": "Спорт: Артьом Дзюба е избран за футболист на Русия за 2018 година"}
{"url": "http://www.focus-news.net/news/2018/12/25/2605601/rumyana-handzhieva-regionalen-istoricheski-muzey-blagoevgrad-balgarite-priemat-za-nachalo-na-kolednite-praznitsi-ignazhden-kogato-za-zapochnali-rodilnite-maki-na-bogoroditsa.html", "text": "Българите приемат за начало на коледните празници Игнажден, когато за започнали родилните мъки на Богородица. Това каза за  Радио „Фокус’’ - Пирин  Румяна Ханджиева от Регионален исторически музей - Благоевград. „Според Евангелските разкази Христос се ражда в пещера в град Витлеем, провинция Юдея, но денят не е фиксиран. Едва през пети век датата 25 декември е официално призната като рождена и празникът се налага повсеместно, като се базира на древното годишно деление с повратни точки зимното и лятно слънцестоене’’, добави тя. По думите ѝ така християнският празник наследява старата народна представа, че в това годишно време се ражда новото слънце и новата година, а с тях се ражда и надеждата за нов по-добър живот. „Българите приемат за начало на коледните празници Игнажден, или както се пее в народната песен: „замъчи се Божа майка от Игнажден до Коледа да си добие млада Бога”. Названието на същинския празник Коледа идва от латинското Календи, название от първите дни на всеки месец при древните римляни“, каза Ханджиева. По думите ѝ както при всяко годишно и сезонно начало, както при всеки календарен преход, така и времето, в което се ражда новата слънчева година изобилства от предсказания, гадания за бъдещето, от магически действия, които целят осигуряване на стопанско и семейно благополучие. Празничната обредност е особено разгърната в деня и вечерта преди Коледа, известна като Малка Коледа, или Бъдни вечер. \r\nЛора КАЛЧЕВА", "date": "2018.12.25", "title": "Румяна Ханджиева, Регионален исторически музей - Благоевград: Българите приемат за начало на коледните празници Игнажден, когато за започнали родилните мъки на Богородица"}
{"url": "http://www.focus-news.net/news/2018/12/25/2605608/nova-makedoniya-makedoniya-balgarskite-polititsi-lovyat-glasopodavateli-kato-govoryat-za-makedoniya.html", "text": "Българските политици „ловят“ гласоподаватели, като говорят за Македония, пише македонският вестник  \"Нова Македония\" \r\nПроменя ли България отношението си към споразумението между Македония и Гърция, се пита изданието. Този въпрос възниква след последното изявление на българския президент Румен Радев, по Дарик радио, в което той посочва, че България не е съгласна с името \"Северна Македония\". Според Радев дейността на българското правителство по отношение на интеграцията на Западните Балкани върви твърде бързо и това е пагубно  за България, а проблемите, които са насложени от векове, просто трудно се решават за шест месеца. \r\nПолитическите анализатори, с които се консултира изданието, твърдят, че критичното изказване на Радев относно Споразумението от Преспа не отразява напълно реалните позиции на България към това събитие. \r\nСпоред тях това изказване на Радев е предназначено за събиране на ежедневни политически дивиденти, които ще бъдат използвани в местната избирателна битка. Анализаторите добавят, че освен българския президент в последно време, има и много други местни политици, които разпространяват объркващи сигнали и изграждат политически кариери за сметка  македонския въпрос. \r\nУниверситетският професор Лазар Лазаров от Македония смята, че няма промяна в междудържавните отношения, а всичко, което се случва сега в България, е просто още една битка на социалистите, водени от Румен Радев с партията ГЕРБ на Бойко Борисов. \r\nСпоред него това събитие наподобява в много отношения македонските вътрешнополитически дискусии, които ежедневно се отразяват от медиите по тази тема и се провеждат предимно между ВМРО-ДПМНЕ и СДСМ.  Юлиян Марков", "date": "2018.12.25", "title": "„Нова Македония“ (Македония)“ : Българските политици „ловят“ гласоподаватели, като говорят за Македония"}
{"url": "http://www.focus-news.net/news/2018/12/25/2605605/pazardzhik-poreditsa-ot-praznichni-proyavi-za-koleda-shte-se-sastoyat-v-obshtina-panagyurishte.html", "text": "Поредица от празнични прояви за Коледа ще се състоят в общината, съобщиха за  Радио „Фокус“ – Пазарджик  от Община Панагюрище. На площада в село Баня ще се състои празникът „Да посрещнем Дядо Коледа“. На площада в село Оборище също е предвиден коледен празник.  \r\nНа 26 декември в село Левски започва празнична програма под мотото „Коледна наздравица“. Същият ден е и „Панагюрската коледна наздравица“, която ще започне в 11.00 часа на площад „20 април“.   \r\nОбщина Панагюрище е подготвила изненади – 365 коледни кравайчета и колачета, дрянови сурвачки, греяно вино, ошав, панагюрски тутманик, баница, зелник, тиквеник и вкусни понички. Кулинарни изкушения ще забърка майстор-готвачът Ангел Ангелов – панагюрска луканка на скара и традиционното българско ястие – свинско месо с праз лук, приготвено в най-големия български тиган „Юнашки тиган“. \r\nВаня НИКОЛОВА", "date": "2018.12.25", "title": "Пазарджик: Поредица от празнични прояви за Коледа ще се състоят в община Панагюрище"}
{"url": "http://www.focus-news.net/news/2018/12/25/2605607/pazardzhik-48-godishen-mazh-e-postradal-pri-pozhar-v-zhilishtna-sgrada-v-selo-tsrancha.html", "text": "48-годишен мъж е пострадал при пожар в жилищна сграда в село Црънча. Това съобщиха от  ГД „Пожарна безопасност и защита на населението“ . Сигналът е подаден на 24 декември 2018 година в 07.25 часа в ОЦ при РДПБЗН – Пазарджик. Съобщено е за пожар в жилищна сграда в село Црънча, община Пазарджик. Произшествието е ликвидирано с един противопожарен автомобил и 4 служители от РСПБЗН – Пазарджик. Пострадал е мъж на 48 г. Унищожени са хладилник, ламперия – 10 кв. м. Опушени са 200 кв. м стени. Спасена е къщата.", "date": "2018.12.25", "title": "Пазарджик: 48-годишен мъж е пострадал при пожар в жилищна сграда в село Црънча"}
{"url": "http://www.focus-news.net/news/2018/12/25/2605598/mitropolit-nikolay-rozhdestvo-hristovo-porazhda-v-dushite-ni-neizkazana-duhovna-radost-koyato-ni-dava-sili-i-nadezhda-da-preodolyavame-predizvikatelstvata-na-nasheto-vreme.html", "text": "Рождество Христово поражда в душите ни неизказана духовна радост, която ни дава сили и надежда да преодоляваме предизвикателствата на нашето време. Това каза Негово Високопреосвещенство Пловдивският митрополит Николай пред събралите се миряни в митрополитския храм „Св. Марина“ след края на Рождественската света Литургия, предаде репортер на  Радио „Фокус“ – Пловдив . „Господ Иисус Христос ни посочва единствения път на спасението, от който да не се отклоняваме ни надясно, ни наляво, а да постъпваме благоразумно във всичките си начинания. Затова в този свят и пресветъл ден светата Православна църква ни призовава, като подражаваме на Всещедрия и Всемилостив Бог, и ние щедро да отворим нашите сърца, и да сторим всичко, което е по силите и възможностите ни, та между нас да няма никой самотен и никой без надежда. Днес за всички нас се ражда Спасителят Христос Господ, който като ни призовава да стоим непоклатно във вярата, ни учи: „Вие сте светлината на света”, каза митрополит Николай. \r\n„Господ Иисус Христос живя сред човеците и ни остави Своето спасително учение, и ни даде достоен пример за жертвена любов, затова в деня на Неговото Рождество, заедно с ангелското войнство отново и отново пеем и прославяме Всемилостивия Бог, и от дълбините на сърцата си възкликваме: „Слава във висините Богу, и на земята мир, между човеците благоволение!”, каза още владиката. \r\nПо повод празника митрополит Николай поздрави всички вярващи в пределите на страната, а и извън нея, като им пожела здраве, духовни успехи, мир в семействата, повече благост, търпение, добра воля и любов. \r\nДесетки миряни присъстваха на Рождественската света Литургия в храм „Св. Марина“ в Пловдив. Сред официалните гости в митрополитския храм бяха областният управител Здравко Димитров, бригаден генерал Явор Матеев, командир на 68-ма бригада „Специални сили“, директорът на Областната дирекция на МВР в Пловдив старши комисар Атанас Илков и председателят на Общинския съвет Савина Петкова. \r\nТони МИХАЙЛОВ", "date": "2018.12.25", "title": "Митрополит Николай: Рождество Христово поражда в душите ни неизказана духовна радост, която ни дава сили и надежда да преодоляваме предизвикателствата на нашето време"}
{"url": "http://www.focus-news.net/news/2018/12/25/2605609/d-r-rada-aleksandrova-pulmolog-tryabva-da-otlichavame-gripa-ot-nastinkata.html", "text": "Необходимо е да отличаваме грипа от настинката. Това каза за  Радио „Фокус“ – Пирин  пулмологът д-р Рада Александрова. По думите ѝ грипът се разпространява бързо в човешкия организъм. „Настинката също е вирусно заболяване, но се ограничава със засягане на носа и прояви на фарингит“, посочи д-р Рада Александрова. Тя допълни, че простудните заболявания протичат много по-леко и само със симптоматично лечение, без усложнения. „При грипа усложненията настъпват много бързо при по-голямата част от заразените пациенти“, заяви пулмологъг. Тя добави, че грипният вирус се развива за часове. „Проявите при него са много по-тежки. Налице са повишена температура, хрема, болки в гърлото и силно изразена отпадналост. При невзимане на правилни мерки навреме е възможно да настъпят усложнения“, заяви д-р Рада Александрова. По думите ѝ усложненията настъпват най-често при децата и при възрастните пациенти над 65 години. „Хората с тежки и хронични заболявания е необходимо да бъдат внимателни, когато се разболеят от грип“, каза д-р Рада Александрова. Според нея протичането на грипния вирус е много индивидуално при всеки пациент. „Има пациенти, които прекарват много леко грипа, но при децата и възрастните пациенти вирусите протичат по тежко“, посочи д-р Рада Александрова. Тя заяви, че факторите, които оказват влияние, са начина на живот, предишните заболявания и състоянието на имунната система. „Задържането на температурата и влошаването на симптоматиката ни показват, че се усложнява пациента“, каза д-р Рада Александрова. Тя допълни, че при продължителната проява на симптомите, независимо дали протича лечение, е необходима консултация с лекар, който да установи дали настъпват усложнения. „Засилването на кашлицата е един типичен симптом, както и появата на храчки. Лекарят е този, който ще прецени дали е необходимо включването на антибиотик, или на допълнителни изследвания, за да може да се вземат на време мерки“, добави д-р Рада Александрова. \r\nДенис НИКИФОРОВ", "date": "2018.12.25", "title": "Д-р Рада Александрова, пулмолог: Трябва да отличаваме грипа от настинката"}
{"url": "http://www.focus-news.net/news/2018/12/25/2605612/sport-tsarvena-zvezda-se-gotvi-da-prodade-dvama-svoi-igrachi-prez-zimnata-pauza.html", "text": "Футбол: Цървена Звезда се готви да продаде двама свои играчи през зимната пауза след участието си в групите на Шампионска лига. Става дума за полузащитника Ненад Кръстичич, който се спряга за трансфер в гръцкия клуб АЕК Атина и централния защитник на тима Вуядин Савич.  \r\nСавич минава през няколко европейски отбора сред които са Арминия (Билефелд) и английския Уотфорд.  Сега се очаква той да подпише с турския Трабзонспор за 1 милион евро.", "date": "2018.12.25", "title": "Спорт: Цървена Звезда се готви да продаде двама свои играчи през зимната пауза"}
{"url": "http://www.focus-news.net/news/2018/12/25/2605611/plovdiv-8-bebeta-sa-se-rodili-v-grada-v-noshtta-na-badni-vecher.html", "text": "4 бебета са се родили в нощта на Бъдни вечер срещу Коледа в УМБАЛ „Пловдив“. Това съобщиха за  Радио „Фокус“ – Пловдив  от Отделението по акушерство и гинекология в лечебното заведение. Две от ражданията са били планирани, два са и спешните случаи. \r\nОще четири бебета са се родили в нощта на Бъдни вечер срещу Коледа в Отделенията по акушерство и гинекология в болниците в града. Ражданията са били планирани. \r\nОбщо 102 бебета са се родили на територията на Пловдивска област от началото на месец декември. \r\nТони МИХАЙЛОВ", "date": "2018.12.25", "title": "Пловдив: 8 бебета са се родили в града в нощта на Бъдни вечер"}
{"url": "http://www.focus-news.net/news/2018/12/25/2605606/prezidentat-rumen-radev-prisastva-na-rozhdestvenskata-sveta-liturgiya-v-katedralniya-hram-sv-aleksandar-nevski.html", "text": "Президентът Румен Радев присъства на Рождественската света литургия в катедралния храм \"Св. Александър Невски\", съобщиха от прессекретариата на  държавния глава .", "date": "2018.12.25", "title": "Президентът Румен Радев присъства на Рождественската света литургия в катедралния храм \"Св. Александър Невски\""}
{"url": "http://www.focus-news.net/news/2018/12/25/2605615/yambol-s-festival-na-tantsuvashti-koledari-v-grada-se-otbelyazva-rozhdestvo-hristovo.html", "text": "С фестивал на танцуващи коледари в града се отбелязва Рождество Христово. Това съобщиха от пресцентъра на  Общината . Отривистият ритъм на Ямболския коледарски буенек отекна в града на традиционния празник с танцуващите ямболски коледари. Десет от най-добрите куди представиха автентичния местен обичай с песни, благословии и характерния за града мъжки коледарски буенек. Традицията е единствена по рода си в страната и е отличителен белег за коледуването в града. \r\n„Щастлив съм, че за поредна година отбелязваме Рождество Христово с уникалния Ямболски Коледарски празник и се зареждаме с онова особено чувство на единност, сила и енергия, които ни носи танцът на ямболските коледари“, каза в празничното си обръщение кметът на града Георги Славов.  \r\nКулминацията на фестивала „Ямболски коледарски буенек `2018“ бе в Градския парк. Хиляди се стекоха и тази година, за да съпреживеят несравнимата емоция, която само ямболския коледарски буенек може да даде. Представянето на коледарските групи бе предшествано от празничен концерт на Северняшки ансамбъл „Иван Вълев“ – Плевен и тържествена Рождественска церемония с участието на кмета Георги Славов и Негово Високопреосвещенство Сливенския митрополит Йоаникий. Емблематичната за града традиция на танцуващите коледари бе представена от коледарски групи от „Каргона“ и „Баира“ – носители на двата специфични стила в ямболското коледуване. \r\nОсвен централното събитие в Градския парк, атмосферата на празника се пренесе на още три места в града- площадните пространства пред читалищата „Пробуда – 1909“  и „Зора – 1945“, както и в жк. „Диана“ – пред бивш магазин „Югоагент“. Целта бе колкото може повече хора да съпреживеят уникалния за града празник. И на трите изнесени сцени в празничната програма участваха коледарски куди, фолклорни състави и  групи към кварталните клубове.", "date": "2018.12.25", "title": "Ямбол: С фестивал на танцуващи коледари в града се отбелязва Рождество Христово"}
{"url": "http://www.focus-news.net/news/2018/12/25/2605618/blagoevgrad-trafikat-na-granichnite-punktove-kulata-i-ilinden-se-izvarshva-bez-zabavyaniya.html", "text": "Трафикът на граничните пунктове „Кулата“ и „Илинден“ се извършва без забавяния. Това съобщиха за  Радио „Фокус“ – Пирин  от Главна дирекция „Гранична полиция“. На българо-македонската граница трафикът е нормално интензивен. \r\nЛора КАЛЧЕВА", "date": "2018.12.25", "title": "Благоевград: Трафикът на граничните пунктове „Кулата“ и „Илинден“ се извършва без забавяния"}
{"url": "http://www.focus-news.net/news/2018/12/25/2605614/rayna-shopova-roditel-na-dete-s-tserebralna-paraliza-balgarskata-koleda-podsiguri-na-sina-mi-nay-nalezhashtite-terapii-za-dva-mesetsa-i-polovina.html", "text": "„Българската Коледа“ подсигури на сина ми най-належащите терапии за два месеца и половина. Това каза в интервю за  Агенция „Фокус“  Райна Шопова родител на дете с детска церебрална парализа, синдром Прадер-Уили, специфични разстройства в развитието на речта, получила подпомагане от „Българската Коледа 2017/2018г. „Синът ми има едно много рядко генетично заболяване – Прадер-Уили, освен това е много тежко недоносен. При нас няма вариант детето да се излекува. Ние се борим за качество на живот и правим терапии в различни области. Едно от нещата, които не трябва да спираме да правим е рехабилитация и съответно работа с психолози и логопеди“, посочи тя. По думите й обаче, надеждните специалисти от областта в повечето случай работят на частно,  за това се налага на семейството да търси други финансови алтернативи. „Последната година получихме 1 000 лв. от „Българската Коледа“, които покриват най-належащите терапии на детето ми за два месеца и половина“, посочи още тя. Райна Шопова каза, че се възползва от „Българската Коледа“ за 4-та поредна година. „Препоръчвам я постоянно, защото знам, пред какви предизвикателства са поставени хората в нашето положение-родители на деца с трайни увреждания. Истината е, че деца с увреждания само с благотворителност не се гледат. Нужна е дълготрайна, целенасочена държавна политика“, изтъкна още тя.  \r\nДаяна ДЮЛГЕРОВА  Пълния текст на интервюто четете по-късно в „Мнение”", "date": "2018.12.25", "title": "Райна Шопова, родител на дете с церебрална парализа: „Българската Коледа“ подсигури на сина ми най-належащите терапии за два месеца и половина"}
{"url": "http://www.focus-news.net/news/2018/12/25/2605613/burgas-s-bogata-kulturna-programa-v-pomorie-se-otbelyazva-rozhdestvo-hristovo.html", "text": "С богата културна програма в Поморие се отбелязва Рождество Христово. Дамите от хор „Благовестие“ с диригент Йорданка Туджарова изнесоха празничен концерт „Бог се роди“. Това съобщиха от пресцентъра на  Общината . Хоровите изпълнения огласиха църквата „Свето Рождество Богородично“, а преди тях Агатополски епископ Иеротей, отец Борис и други духовници отслужиха тържествена света Литургия. Литургии бяха отслужени и в останалите храмове в общината, а по традиция на две места в Поморие (в близост до НЧ „Светлина 1939“ и НЧ „Просвета 1888″) бяха осветени богати коледни трапези. След петохлебието кметът на Община Поморие Иван Алексиев поднесе своите поздрави за настъпващите Рождественски и новогодишни празници.  \r\n„Нека отворим сърцата и душите си към доброто, което е около нас. Нека погледнем на света с едни по-усмихнати очи, нека добрите помисли водят всяко наше начинание, защото не само по Коледа стават чудеса, а напротив – всеки ден може да бъде прекрасен“, каза кметът Иван Алексиев и пожела на всички здраве и благоденствие.  \r\nЧаст от програмата на светлия празник бяха фолклорните групи „Здравец“ и „Пей сърце“, както и танцьорите от ТК „Раковина“ с ръководител Владимир Данаилов. С красиви носии и широки усмивки, те допринесоха за отличното коледно настроение и извиха дълги български хора пред двете читалища.", "date": "2018.12.25", "title": "Бургас: С богата културна програма в Поморие се отбелязва Рождество Христово"}
{"url": "http://www.focus-news.net/news/2018/12/25/2605617/iliya-valev-etnograf-spored-narodnite-vyarvaniya-koledarskata-gega-pritezhava-magichni-sili-i-ima-spetsialen-ritual-za-neynoto-prigotvyane.html", "text": "Според народните вярвания коледарската гега притежава магични сили и има специален ритуал за нейното приготвяне. Това каза в интервю за  Радио „Фокус“ – Велико Търново  Илия Вълев, етнограф в Регионалния исторически музей. Той посочи, че подготовката на коледарската дружина започва още от Игнажден. „Коледарите се събират в дома на станиника или водача на дружината. Те разучават коледарските благословии и песни и обозначават маршрута, по който ще преминат през селото в коледната нощ, така че да не остане нито една къща необходена\", добави той. Илия Вълев подчерта, че приготвянето на гегата е изпитание за новите коледари. „Те трябва да отидат в гората в потайна доба, обикновено след полунощ, в дните от Игнажден до Коледа, за да си набавят коледарската гега. Отивайки и връщайки се от гората, те трябва да спазват пълно мълчание. Откъсват клон, който в последствие ще се превърне в коледарската гега. Задължително трябва да минат през течаща вода, където потапят гегата, за да се изчисти и да придобие магическата сила, тъй като гегата е един задължителен обреден реквизит на коледарите. Преди да влезне в дома на станиника новият коледар оставя гегата навън до сутринта, за да преспи под звезди. С изгрева на слънцето той задължително я прибира при останалите коледарски геги, за да не я види чужд поглед. След като си набави коледарската гега, той има право да влезе в коледарската дружина, да стане пълноправен член в групата и да започне да разучава благословиите и песните“, посочи Илия Вълев. По думите му коледарската дружина излизала на Бъдни вечер в полунощ. „Тя трябва да обиколи всяка една къща в селото. Строго се съблюдава всеки коледар да не минава през собствения си дом. Неговите домашни не трябва да го виждат като коледар\", каза още Вълев. \r\nНадежда КРЪСТЕВА", "date": "2018.12.25", "title": "Илия Вълев, етнограф: Според народните вярвания коледарската гега притежава магични сили и има специален ритуал за нейното приготвяне"}
{"url": "http://www.focus-news.net/news/2018/12/25/2605620/smolyan-dve-bebeta-sa-se-rodili-na-badni-vecher-i-koleda-v-bolnitsata-v-grada.html", "text": "Две бебета са се родили на Бъдни вечер и Коледа в болницата в града. Това каза за  Радио „Фокус“ – Смолян  д-р Мария Ганчовска от Неонатологичното отделение. На Бъдни вечер в 22.20 часа се е родил Христо от Девин, който е с тегло 2.900 кг. Днес се е родила и малката Иванина от Смолян, който тежи 3.100 кг. И двете новородени са здрави и се чувстват добре, а семействата им са още по-щастливи, тъй като са получили най-желания подарък за светлите празници. \r\nНели ГЕРГЬОВСКА", "date": "2018.12.25", "title": "Смолян: Две бебета са се родили на Бъдни вечер и Коледа в болницата в града"}
{"url": "http://www.focus-news.net/news/2018/12/25/2605623/burgas-pet-bebeta-sa-se-rodili-na-badni-vecher-i-koleda-v-umbal-deva-mariya.html", "text": "Пет бебета са се родили от снощи в Университетска многопрофилна болница за активно лечение „Дева Мария“. Това съобщиха за  Радио „Фокус“ – Бургас  от лечебното заведение. На Бъдни вечер в болницата са проплакали две момиченца – Никол и Изабел. Първите две деца, родени в самия ден на Коледа, са две момченца – Радосвет и Калоян, а преди броени минути в лечебното заведение се е родило още едно бебе. \r\nМария ПОПЧЕВА", "date": "2018.12.25", "title": "Бургас: Пет бебета са се родили на Бъдни вечер и Коледа в УМБАЛ „Дева Мария“"}
{"url": "http://www.focus-news.net/news/2018/12/25/2605621/sport-nay-dobriyat-ruski-biatlonist-slaga-kray-na-karierata-si.html", "text": "Биатлон: Олимпийският шампион от Сочи Антон Шипулин реши да се раздели с професионалния спорт:. Той се отказва от  биатлона, който според него е затънал в кал, и спортистът заяви, че  вече няма сила. Спирането от Олимпийските игри в Пьончан, нови разследвания от австрийската полиция, лошата подготовка  за сезона, здравословни проблеми и желанието му да прекарва повече време със семейството  са наборът  от причини, които накараха най-добрият руски биатлонист през последните години да прекрати състезателната си кариера.", "date": "2018.12.25", "title": "Спорт: Най-добрият руски биатлонист слага край на кариерата си"}
{"url": "http://www.focus-news.net/news/2018/12/25/2605624/gencho-genchev-kmet-na-svishtov-prez-2018-g-politikite-na-obshtinata-i-deynostite-po-tyahnoto-izpalnenie-byaha-iztsyalo-sasredotocheni-za-podobryavaneto-na-zhiznenata-sreda.html", "text": "През 2018 година политиките на Общината и дейностите по тяхното изпълнение бяха изцяло съсредоточени за подобряването на жизнената среда. Това каза кметът на Община Свищов Генчо Генчев в поздравителен адрес по повод Рождество Христово, съобщиха от пресцентъра на  Общината . „В края сме на 2018 година и днес е най-светлият християнски празник Рождество Христово. Може би това е най-хубавото време, когато с облекчение изпращаме всички неприятности и с надежда поглеждаме към идните дни. В очакване сме на Новата година, която си пожелаваме да е по-щедра и добра. Но за да бъде годината каквато я мечтаем, е необходимо самите ние да вложим усилия, разбиране, внимание, обич и доброта. Нека се вглеждаме повече в собствените си грешки и по-малко в чуждите. Нека бъдем взискателни предимно към себе си и после към другите. Нека има единомислие и разбирателство помежду ни, за да  градим здраво и успешно бъдещето си“, каза кметът. \r\n„Вярвам в тези пожелания и се придържам към тях не само в личен план, но и в работата си като кмет на Община Свищов. Винаги съм твърдял, че пътя към постигането на по-добър живот трябва да го вървим заедно – националната и местната власт, в едно с гражданите“, посочи кметът. По думите му както политиците често са обвинявани, че не защитават националните интереси, така и гражданите не трябва да абдикират от своята отговорност. Той добави, че в този процес е необходимо да не се делим по цветове, по етнос и религия. „Трябва да сме обединени, защото заедно сме по-силни. И тук е мястото да благодаря на правителството, че не направи това разделение, а заяви категорична подкрепа към Свищов. В резултат на добрия диалог помежду ни бяха реализирани много проекти, а други са в своя ход. Изказвам своята благодарност и към членовете на Общински съвет – Свищов, за обективния и безпристрастен вот в полза на обществеността и в подкрепа на добрите решения. Благодаря и на всички граждани, с ясна и отговорна позиция, които вместо да развяват знамена в социалните мрежи, да критикуват и компетентно да раздават съвети по всички въпроси, избраха да се включат активно в редица инициативи, с което реално допринесоха за своето населено място“, каза още Генчев.   \r\nПо думите му през 2018 година политиките на Община Свищов и дейностите по тяхното изпълнение са били изцяло съсредоточени за подобряването на жизнената среда. Той добави, че резултатите в следствие на реализираните проекти са благоустрояването на обекти в почти всички сфери от обществения живот – в социалния и здравен сектор, в образованието и културата, спорта, инвестициите, инфраструктурата и др. „Преди броени дни се състоя отчета за реализираните дейности през отминаващата година, принос за който е труда на колегите от администрацията, служителите от общинските звена и кметовете на кметства. Благодаря на всички, които присъстваха в салона на ПБНЧ „Еленка и Кирил. Д. Аврамови 1856“. За тези, които нямаха тази възможност сме подготвили поредното печатно издание. Книжката ще бъде широко разпространена и свободно достъпна за всеки заинтересован гражданин“, посочи Генчев. \r\nТой подчерта, че Общината я очаква още много работа. „Ще продължим и през 2019 година дейностите за превръщането на Свищов и населените места от общината в по-добро място за живеене. Ще надграждаме постигнатото в преследване на успеха и вярвам, че той ще ни споходи, защото сме силно и сплотено общество. Пожелавам ви здраве и обич! Нека Новата година донесе радост в домовете ви и благоденствие за нашата община! Весели празници!“, каза още кметът Генчев.", "date": "2018.12.25", "title": "Генчо Генчев, кмет на Свищов: През 2018 г. политиките на Общината и дейностите по тяхното изпълнение бяха изцяло съсредоточени за подобряването на жизнената среда"}
{"url": "http://www.focus-news.net/news/2018/12/25/2605619/afp-turtsiya-predupredi-frantsiya-da-prekrati-podkrepata-si-za-kyurdskite-militsii.html", "text": "Турция във вторник предупреди Франция да не защитава подкрепяните от САЩ кюрдски милиции в Сирия и заяви, че военната мощ на Анкара е достатъчна, за да победят „Ислямска държава“ след оттеглянето на американските войски, предава  AFP .  \r\nРешението на Вашингтон да изтегли всичките две хиляди военни от Сирия внесе смут сред повечето съюзници, включително Франция, но бе приветствано с одобрение от Турция, припомня агенцията. \r\nАнкара вярва, че нейните сили, подкрепящи сирийските опозиционни бойци, сега ще имат по-добра възможност да се съсредоточат върху  кюрдски бойци от подкрепяните от САЩ Отряди за народна самоотбрана (YPG), които Турция разглежда като клон на забранената в Турция и призната за терористична организация в много страни по света Кюрдска работническа партия (PKK). \r\n\"Ако Франция остане, за да допринесе за бъдещето на Сирия, страхотно, но ако те правят това, за да защитят (кюрдските милиции), това няма да донесе никаква полза на никого\", каза министърът на външните работи Мевлют Чавушоглу според всекидневника „Хюриет“.  Юлиян Марков", "date": "2018.12.25", "title": "AFP: Турция предупреди Франция да прекрати подкрепата си за кюрдските милиции"}
{"url": "http://www.focus-news.net/news/2018/12/25/2605616/burgas-desetki-zhiteli-i-gosti-na-grada-se-sabraha-na-ploshtad-atanas-sirekov-na-traditsionniya-koleden-kontsert-na-profesionalen-folkloren-ansambal-strandzha.html", "text": "Десетки жители и гости на града се събраха на площад „Атанас Сиреков“ по повод традиционния коледен концерт на Професионален фолклорен ансамбъл „Странджа“, предаде репортер на  Радио „Фокус“ – Бургас . Празничният коледен концерт е част от културната програма на Общината, посветена на коледните и новогодишните празници. Освен като зрители, дошли да се насладят на типичните странджански ритми, посетителите имат възможност да се включат и в програмата, като вземат участие в традиционното коледно хоро. \r\nМария ПОПЧЕВА", "date": "2018.12.25", "title": "Бургас: Десетки жители и гости на града се събраха на площад „Атанас Сиреков“ на традиционния коледен концерт на Професионален фолклорен ансамбъл „Странджа“"}
{"url": "http://www.focus-news.net/news/2018/12/25/2605625/mitropolit-nikolay-shte-oglavi-liturgiyata-na-26-dekemvri-v-tsarkvata-uspenie-bogorodichno-v-pazardzhik.html", "text": "Негово Високопреосвещенство Пловдивският митрополит Николай ще възглави съборна архиерейска света Литургия в катедрален храм „Успение Богородично“ в град Пазарджик на 26 декември, съобщиха от  Архиерейското наместничество в Пазарджик . Литургията ще започне в 08.30 часа.", "date": "2018.12.25", "title": "Митрополит Николай ще оглави литургията на 26 декември в църквата „Успение Богородично“ в Пазарджик"}
{"url": "http://www.focus-news.net/news/2018/12/25/2605622/vanya-yordanova-etnolog-s-zhenitbena-nasochenost-sa-kolednite-obredi-na-balgarite-myusyulmani-v-srednite-rodopi.html", "text": "С женитбена насоченост са коледните обреди на българите мюсюлмани в Средните Родопи, те са известни и като насяване. Това каза за  Радио „Фокус“ – Смолян  Ваня Йорданова, етнолог в Регионален исторически музей „Стою Шишков“ – Смолян. „В навечерието на празника няколко девойки в предбрачна възраст, обикновено водени от старица, отиват мълчешком до реката. През реката те поставят кобилица, по която минават една след друга като всяко мома пръска наоколо ечемичени и царевични зърна и тихо си шепти: „С когото го вземеме, с него да се жениме“. Вечерта преди да си легнат те слагат под възглавницата си парче хляб или накити и вярват, че ще се омъжат за онзи момък, който сънуват през тази нощ“, каза още Йорданова. \r\nНели ГЕРГЬОВСКА", "date": "2018.12.25", "title": "Ваня Йорданова, етнолог: С женитбена насоченост са коледните обреди на българите мюсюлмани в Средните Родопи"}
{"url": "http://www.focus-news.net/news/2018/12/25/2605627/sport-kilian-mbape-stana-futbolist-na-godinata-na-frantsiya.html", "text": "Футбол: Световният шампион с отбора на Франция Килиан Мбапе бе избран за футболист на 2018 година във Франция в анкетата на \"Франс Футбол\".  20-годишният нападател на Пари Сен Жермен бе избран за най-добър през годината от предишните носители на тази награда. Втори в допитването стана Рафаел Варан (Реал Мадрид), а трети е Антоан Гризман (Атлетико Мадрид).", "date": "2018.12.25", "title": "Спорт: Килиан Мбапе стана Футболист на годината на Франция"}
{"url": "http://www.focus-news.net/news/2018/12/25/2605630/d-r-rada-aleksandrova-pulmolog-pnevmoniyata-ne-vinagi-se-diagnostitsira-pri-obsht-pregled-pri-vloshavane-na-sastoyanieto-e-zadalzhitelna-rentgenova-snimka.html", "text": "Пневмонията не винаги се диагностицира при общ преглед, при влошаване на състоянието е задължителна рентгенова снимка. Това каза за  Радио „Фокус“ – Пирин  пулмологът д-р Рада Александрова. По думите ѝ по-изразената кашлица с отхрачване показва, че настъпва бактериална инфекция, която се задълбочава. „Тогава се засягат белите дробове и може да е необходимо включването на антибиотик“, посочи пулмологът. Д-р Рада Александрова допълни, че при първата проявена симптоматика лечението е насочено за сваляне на високата температура, успокояване на кашлицата и за болките в гърлото, като тогава не се приема антибиотик. „Не при всички пациенти настъпват усложнения, но при влошаване на състоянието е задължителна рентгенова снимка, за да се види дали има пневмония“, коментира д-р Рада Александрова. Пулмологът заяви, че при съмнение за пневмония се прави задължително рентгенова снимка и по преценка на лекаря се включват също допълнителни кръвни изследвания. Важно е да се потърси лекар. \r\n„За добрия имунитет е много важен и сънят. Храненето с качествени продукти, богати на витамини също помага за подсилване на имунната защита“, посочи д-р Рада Александрова. Тя допълни, че са много важни и разходките в планината на чист въздух. „Ключово значение има избягването на контакта с болни хора. Личната хигиена, миенето на ръцете и използването на мокри кърпички също ни предпазват от грипа. Необходимо е носенето на предпазни маски на места, където се събират много хора“, допълни специалистът. Д-р Александрова добави, че дори при леки прояви на симптоми е необходимо пациентите да посетят лекар. „Самолеченията са много опасни, защото пациентите няма как сами да определят състоянието си. Много е вредно, когато те се лекуват като четат съвети в интернет“, коментира пулмологът. По думите ѝ е важно хората да се лекуват правилно, като такова лечение може да назначи само лекар. \r\nДенис НИКИФОРОВ", "date": "2018.12.25", "title": "Д-р Рада Александрова, пулмолог: Пневмонията не винаги се диагностицира при общ преглед, при влошаване на състоянието е задължителна рентгенова снимка"}
{"url": "http://www.focus-news.net/news/2018/12/25/2605626/vzglyad-zashto-izteglyaneto-na-amerikanskite-voyski-ot-siriya-e-losha-novina-za-rusiya.html", "text": "Защо изтеглянето на американските войски от Сирия е лоша новина за Русия, анализира руският ежедневник  “Взгляд“ .  \r\nОттеглянето на американските войски от Сирия е добра новина за Доналд Тръмп. Най-накрая той започна да следва политиката, която е обещал на някои свои избиратели-изолационисти, които искрено не разбират защо военното присъствие на САЩ в Сирия е необходимо и защо е необходимо да се харчат пари за него (обаче, съдейки по проучвания на общественото мнение, това не беше разбрано не само от  изолационистите, но и от по-голямата част от американците). В името на демонстративната  \"стъпка назад\", Тръмп не се упаши  да се скара със силно уважавания в страната генерал Джеймс Матис, който подаде оставка веднага след като президентът изрази решението си за контингента в Сирия. \r\nОттеглянето на американските войски от Сирия е добра новина за самата Сирия, където (както и Москва) те подчертават ежеседмично: никой не е канил САЩ, те са нелегално на нейна територия, опитвайки се да помогнат за свалянето на напълно законното правителство. Наистина, прекратяването на американските въздушни удари, от които местното население е особено засегнато, е перспектива не на настоящето, а на бъдещето. Засега само две хиляди американски войници ще напуснат Сирия в рамките на два до три месеца. Но американската авиация ще остане в същите бази извън Сирия, където е била разположена по-рано, и ще бъде готова да се присъедини към конфликта по всяко време. \r\nОттеглянето на американските войски от Сирия е добра новина за онези, които биха искали публичното унижение на Вашингтон. Сега американските генерали се опитват да изградят \"добра новина\", но още от една или  две години беше ясно, че Пентагонът не е постигнал целите си в Сирия и не може да ги постигне. Подкрепата за \"умерената опозиция\" беше провал поради поражението на тази опозиция, а ЦРУ, чиито оперативни служители набираха бойци на място, като че ли предадоха всички, които успяха. След края на „прочистването по Ефрат“ присъствието на американците в страната беше позиционно стоене, което не можеше да се превърне в нещо различно от открит военен конфликт с Русия, докато обичайната прокси война не донесе никакви бонуси „на фронта“. \r\nВъпреки това, твърденията, че изтеглянето на американските байонети от Сирия е добра новина за Русия, за съжаление, са твърде оптимистични. Дори въпреки факта, че в рамките на публичните изказвания руските военни и дипломати одобриха хода на Вашингтон. \r\nПървата причина  е, че американските войници заминават, но Съединените щати остават - и  участват в прокси- война чрез чужди ръце с помощта на  интриги, финансиране или доставки на оръжие и ще продължат да участват. Няма никакви американци около Донбас, но тяхната деструктивна и значима роля в украинския конфликт е очевидна., пише изданието \r\nКоалицията, обикновено наричана \"проамериканска\" в руските медии, ще продължи да функционира. Французите, се забъркаха в сирийския конфликт много преди активната намеса на Вашингтон, не си отиват. Саудитска Арабия все още се намира там със  сателити от типа на  Обединените арабски емирства (ОАЕ) - един от основните двигатели на процеса на преразпределение на влияние в Сирия. Само миналия месец имаше съобщения, че саудитците ще отпуснат 100 милиона долара за продължаване на сирийската си политика, още 50 ще бъдат дадени на Обединените арабски емирства, същото толкова и на французите. \r\nВ същото време развитието на ситуацията в региона ще стане още по-непредсказуемо, т.е. експлозивно. Очевидно Израел и, което е по-важно, Турция ще започнат по-агресивна политика. Между другото, в навечерието на подписването на заповедта за оттегляне на войските, Тръмп проведе дълги телефонни преговори с президента на Турция Реджеп Тайип Ердоган. \r\nОсновните различия между американците и турците в региона са кюрдите (Башар Асад е еднакво мразен и от двете страни, но сега Анкара се опитва да не заявява публично това). Ако за САЩ, кюрдите са главният съюзник и партньор, за турците те са врагове. Самите кюрди играят единствено за себе си и е възможно след като американците напуснат, те да станат много по-съгласни  на съюз с Асад, който им беше предложен повече от веднъж. Това е добре, пише изданието. \r\nЛошото е, че американците балансираха присъствието на Турция, с други думи, турските войски бяха принудени непрекъснато да се съобразяват с тях, а сега Ердоган разшири възможностите за разрушително творчество. Крехкото равновесие е нарушено и твърде много сега зависи от това как и дали  Москва е в състояние да сдържа турските амбиции, чиято основна същност е да оформят значителна част от Сирия като зона на своето абсолютно влияние. \r\nОсвен това от Москва зависи дали ще бъде възможно да се запазят все още оставащите центрове на тероризма в Сирия. Трябва да се разбере, че в провинция Идлиб, където са събрани групировки от всякакъв вид, изтласкани от други райони на Сирия, все още нищо не е ясно. Вече не е възможно да се прехвърли отговорността за евентуалната дестабилизация на Съединените щати. В най-добрия случай ще се прехвърли на Турция, тъй като Идлиб е нейната област на отговорност, но Анкара и Вашингтон, противопоставящи се на международно ниво, са фундаментално различни субекти. В глобалното измерение тежестта на тези участници е несравнима и с Турция Русия просто трябва да поддържа добри отношения, което донякъде стеснява полето за маневриране. \r\nИ последно. Докато американците присъстваха в Сирия чрез войски и оръжие, имаше тема за договаряне. От доста дълго време координацията около Сирия беше почти единственият канал за взаимодействие между Руската федерация и САЩ, понякога продуктивно взаимодействие. Колкото и американците да искат да вкарат Русия в пълна изолация, те не могат да отрежат тази линия от контакти с Москва, цената на въпроса е твърде висока - рискът от открита война (която те обичат да наричат Трета световна война). \r\nСпоред конспиративната, но много често срещана гледна точка, възможността за договаряне с Вашингтон се превърна в една от основните причини за въвеждането на руския контингент в Сирия. Макар това да е само конспирация  едва ли е възможно да се изключи напълно този мотив. Ще отстъпим тук и ще се отстъпите там (например в Донбас) - това е доста работещ метод, когато става въпрос за наистина мащабно противопоставяне на суперсили. \r\nКакто и да е, сега този прозорец от възможности се затвори - американците напускат играта и не планират да седят на обща сирийска маса. Това е разбираемо: те вече не очакват да спечелят в Сирия, сега техният интерес е да спаси (ако е възможно) остатъците от влияние \"на сирийския фронт\", но в същото време да разпалят конфликта и да инвестират в неговото влошаване. Тъй като не могат да бъдет победител и трябва да напуснат, те ще целят конфликтът да продължи доста дълго и да изтощят противника колкото е възможно повече \r\nСега ще трябва Русия да се договаря не със САЩ, а с Турция, която няма какво да предложи в други области (например Донбас), но като посредник между руснаците и американците, турците очевидно не са подходящи. Израелците, например, са подходящи, но те искат твърде много, а способността на Русия да повлияе на Иран по такъв начин, че да реализира дори половината от израелските желания, е ограничена. \r\nВ краткосрочен план Русия получава регион, в който политическо уреждане на конфликта вече е започнало, но постигането на наистина траен мир е въпрос за далечното бъдеще. Американците вече няма да се занимават с Русия директно, но ще увеличат натиска си отвън, налагайки \"война на изтощение\" и очевидно искат Русия да затъне в сирийския пясък. В същото време политическата карта не е опростена, напротив, отново ще започне процесът на преразпределение на сферите на влияние, чиито резултати са непредсказуеми, също толкова непредсказуеми като турците и саудитите. \r\nВ същото време Москва ще трябва да реши къде да заложи и какви  възможности има за атаки и отстъпки, тъй като в глобален смисъл конфронтацията със САЩ продължава. В случая със Сирия сега на практика Русия няма няма какво да предложи на американците, защото американците сами не искат нищо конкретно от там. Освен, разбира се, че Русия да губи след тях.  Юлиян Марков", "date": "2018.12.25", "title": "„Взгляд“: Защо изтеглянето на американските войски от Сирия е лоша новина за Русия"}
{"url": "http://www.focus-news.net/news/2018/12/25/2605628/vanya-yordanova-etnolog-s-koleda-zapochva-edin-opasen-otryazak-ot-godishnoto-vreme-izvesten-kato-mrasnite-dni.html", "text": "С Коледа започва един опасен отрязък от годишното време, известен като поганците, или мръсните дни. Това каза за  Радио „Фокус“ – Смолян  Ваня Йорданова, етнолог в Регионален исторически музей „Стою Шишков“ – Смолян. „В народните вярвания тогава бродят караконджули, джинове, вампири, които се мъчат да пакостят и да вредят на хората. Тази представа поражда и определен кръг от действия и забрани, които целят да предпазят семействата от злите и нечести сили. По тази причина не се излиза навън след залез слънце. Жените не работят с вълна, не режат с нож и ножици, не перат, не мият, в дрехите си носят чесън и т. н.“, каза още Йорданова. \r\nНели ГЕРГЬОВСКА", "date": "2018.12.25", "title": "Ваня Йорданова, етнолог: С Коледа започва един опасен отрязък от годишното време, известен като мръсните дни"}
{"url": "http://www.focus-news.net/news/2018/12/25/2605636/veliko-tarnovo-shouto-zvuk-i-svetlina-shte-bade-izlacheno-bezplatno-v-grada-po-povod-rozhdestvo-hristovo.html", "text": "Шоуто „Звук и светлина“ ще бъде излъчено безплатно по повод Рождество Христово. Уникалното шоу е подарък за жителите и гостите на града от Общината и Общинската агенция по туризъм „Царевград Търнов“. Това съобщиха от пресцентъра на  Туристически информационен център „Царевград Търнов\" . Атрактивното шоу ще бъде излъчено и на 30 декември 2018 г. Излъчванията са с начален час 18.00 и могат да се наблюдават от площад „Цар Асен I“ пред крепостта „Царевец“. \r\nОбщинската туристическа агенция „Царевград Търнов“ предлага възможност аудио-визуалното шоу „Звук и светлина“ да бъде гледано и от ВИП площадката на ул. „Никола Пиколо“ на промоционална цена от 20 лева за възрастен и 10 лева за деца.", "date": "2018.12.25", "title": "Велико Търново: Шоуто „Звук и светлина“ ще бъде излъчено безплатно в града по повод Рождество Христово"}
{"url": "http://www.focus-news.net/news/2018/12/25/2605633/pazardzhik-sveteshto-tablo-preduprezhdava-shofyorite-za-opasnost-ot-padashti-kamani-po-patya-varvara-velingrad.html", "text": "Нормално се осъществява трафикът в дефилето Велинград-Варвара, предаде репортер на  Радио „Фокус“ – Пазарджик . На входа на планинската отсечка има поставена светеща информационна табела, която предупреждава шофьорите за опасност от падащи камъни. Полицейски патрул е разположен на входа на дефилето. Следи се за спазване ограниченията на скоростта. \r\nВаня НИКОЛОВА", "date": "2018.12.25", "title": "Пазарджик: Светещо табло предупреждава шофьорите за опасност от падащи камъни по пътя Варвара-Велинград"}
{"url": "http://www.focus-news.net/news/2018/12/25/2605632/plovdiv-suhi-i-prohodimi-sa-patishtata-v-oblastta.html", "text": "Интензивен е трафикът по участъка на АМ „Тракия“ в Пловдивска област. Това съобщиха за  Радио „Фокус“ – Пловдив  от Областното пътно управление. По-засилено автомобилно движение се отчита също по пътищата Пловдив-Карлово и Пловдив-Асеновград. Пътните настилки в областта са предимно сухи и нормално проходими при зимни условия. Утре, 26 декември, за времето от 14.00 до 20.00 часа се ограничава движението на камионите над 12 тона по автомагистрала „Тракия“. Целта е повишаване на безопасността и увеличаване на пропускателната способност на инфраструктурата в края на петте почивни дни за Коледа. Шофьорите трябва да тръгват на път с автомобили подготвени за зимни условия, да карат внимателно и със съобразена скорост, да не предприемат рискови изпреварвания и да спазват въведените ограничения, пътната сигнализация и указанията на „Пътна полиция“. Остава ограничено движението на камиони с обща маса над 12 тона през прохода Троян-Кърнаре. Все още е ограничено и движението на камиони над 12 тона по пътя Поповица-Болярци. Срокът на ограничението е до 2 януари, а обходният маршрут е по пътя Поповица-Садово-Кочево-Болярци. Забранено е и преминаването на камиони по-високи от 4 метра през тунелите по пътя Асеновград-Нареченски бани. Обходният маршрут за водачите е по пътя Кричим-Девин. Опасност от свличане на земна и скална маса има по направленията Асеновград-Смолян, Кричим-Стамболийски и Юговско ханче-Югово-Лъки-Здравец. \r\nТрафикът на територията на град Пловдив се извършва нормално и без затруднения към този час. По-засилено автомобилно движение се отчита в централната градска част – по булевардите „Цар Борис III Обединител“, „Руски“ и „Шести септември“, както и по входно-изходните артерии. Пътните настилки в града са предимно сухи и нормално проходими. \r\nТони МИХАЙЛОВ", "date": "2018.12.25", "title": "Пловдив: Сухи и проходими са пътищата в областта"}
{"url": "http://www.focus-news.net/news/2018/12/25/2605631/aa-kola-bomba-e-prichinila-smartta-na-dvama-dushi-v-severen-irak.html", "text": "Двама души загинаха,а други 11 души бяха ранени при атентат с кола-бомба във вторник  в северната провинция Ниневия в Ирак, според иракското министерство на отбраната, цитирано от  Анадолската агенция (АА) . \r\n„В населения  с туркмени град Тал Афар,на  60 километра западно от столицата на провинцията Мосул, избухна кола-бомба“, съобщи министерството. \r\nНикоя групировка все още не е поела отговорност за нападението.  Юлиян Марков", "date": "2018.12.25", "title": "АА: Кола-бомба е причинила смъртта на двама души в Северен Ирак"}
{"url": "http://www.focus-news.net/news/2018/12/25/2605629/veliko-tarnovo-za-chetvarta-poredna-godina-dyado-koleda-i-snezhanka-posetiha-svishtov.html", "text": "Снежанка и малките джуджета бяха посрещнати пред сградата на община Свищов от десетки деца, съобщиха от  пресцентъра на Общината . Децата с радост очакваха дарове от любимия им Дядо Коледа. След като подариха на послушните деца подаръците, скъпите гости с много усмивки и добро настроение направиха традиционната си коледна обиколка из улиците на града, по време на която раздадоха много лакомства и допринесоха за празничния и вълшебен дух в сърцата на хората.", "date": "2018.12.25", "title": "Велико Търново: За четвърта поредна година Дядо Коледа  и Снежанка посетиха Свищов"}
{"url": "http://www.focus-news.net/news/2018/12/25/2605610/ivitsa-dachich-ne-sme-ludi-da-dopusnem-razshiryavane-na-formata-na-pregovorite-s-kosovo-bez-uchastieto-na-rusiya-i-kitay.html", "text": "Не сме луди да допуснем разширяване на формата на преговорите с Косово без участието на Русия и Китай, заяви сръбският министър на външните работи Ивица Дачич, цитиран от македонското електронно издание  “МКД“ . \r\n\"Тук не искам да говоря за ежедневните изявления за разширяването на формата, идващи от прищинската страна. Това е израз на недоволството, което те имат от Федерика Могерини. От друга страна, САЩ не искат да влизат в диалога. Промяната на формата в този момент не е тема, която се обсъжда ”, каза Дачич. \r\nТой добави, че ако форматът се промени, тогава Сърбия ще поиска участието на Русия в диалога, чиито представители вече са заявили, че ще приемат да участват. \r\n\"Ние не сме луди, за да разширим формата с онези страни, които са признали Косово, а Русия и Китай да останат на страната\", каза Дачич. Той каза, че тези страни със сигурност трябва да бъдат включени, ако бъде постигнато споразумение, което сега е далеч в смисъла на ратифициране в Съвета за сигурност на ООН. \r\nСръбският външен министър се позова на изявленията на косовските власти, като прецени, че те имат \"връзка\" с някои клонове на властта в САЩ и че в Прищина продължава вътрешната борба. \r\n„Тяхната политическа сцена е обърната навътре. Всеки ден те обявяват  победите, а само по-зле  отиват на международно ниво. Постигнатите от тях външнополитически успехи нямат покритие, каза Дачич. Според него властите в Прищина са като \"Алиса в страната на чудесата\" - те не знаят кой ги е създал и сега някои оттеглят признаването на Косово. Те твърдят, че Сърбия има фонд от 200-300 млн. евро за оттегляне на признаването на Косово ... ако имахме, и Косово щеше да оттегли признаването си, \"заключи Дачич.  Юлиян Марков", "date": "2018.12.25", "title": "Ивица Дачич: Не сме луди да допуснем разширяване на формата на преговорите с Косово без участието на Русия и Китай"}
{"url": "http://www.focus-news.net/news/2018/12/25/2605634/rumyana-handzhieva-regionalen-istoricheski-muzey-blagoevgrad-koledarskoto-poseshtenie-e-ochakvano-s-golyamo-zhelanie-vav-vseki-dom-zashtoto-veshtae-blagopoluchie-za-stopanstvoto.html", "text": "Коледарското посещение е очаквано с голямо желание във всеки дом, защото вещае благополучие за стопанството. Това каза за  Радио „Фокус’’- Пирин  Румяна Ханджиева от Регионален исторически музей - Благоевград. По думите ѝ коледарите тръгват на разсъмване с шарени тояги в ръце и торби през рамо. „Те обикалят селото, като пред стопаните на всеки дом имитират животински звуци, бият с тоягите по изхвърлените зърна, като викат „да се роди ечемик, пшеница, овес”, добави тя. По думите ѝ подобно е обредното поведение и при малките коледарчета, но и при двата случая коледарското посещение е очаквано с голямо желание, защото вещае благополучие за стопанството и стопаните, които от своя страна даруват с вълна, сухи плодове, пшеница, орехи, картофи и вино. Ханджиева каза още, че след обхождането, коледарите устройват обща трапеза, а част от събраното изнасят на търг, като с получените пари подпомагат местната църква или училище. С излизането на коледарите от дома, народната вяра свързва началото на дванадесетте дни до Йорданов ден. „Това е един период на хаос и опасност, на който се противодейства със сурвакарските и маскарадните игри и шествия. Коледа се празнува три дни, като нищо не се работи. Всички ходят на църква за тържествената служба, на мегдана се извива хоро, млади и стари се отдават на веселие. Много от елементите на празника са достигнали до нас в силно видоизменена, редуцирана, иновирана или естетизирана форма. Те се изпълняват в една социално по-стеснена, повече семейна среда, но това са естествени процеси“, каза Ханджиева. \r\nЛора КАЛЧЕВА", "date": "2018.12.25", "title": "Румяна Ханджиева, Регионален исторически музей - Благоевград: Коледарското посещение е очаквано с голямо желание във всеки дом, защото вещае благополучие за стопанството"}
{"url": "http://www.focus-news.net/news/2018/12/25/2605641/veliko-tarnovo-ogranicheno-e-dvizhenieto-na-avtomobili-nad-35-tona-na-pat-cheshma-kesarevo-poradi-namalen-gabarit-na-patnoto-platno.html", "text": "Добри са условията за пътуване на територията на областта, предаде репортер на  Радио „Фокус“ – Велико Търново . Времето е облачно. Температурата е 3 градуса. Проходът на Републиката е отворен за движение за всички автомобили. Не се допуска преминаване на товарни автомобили над 10 тона през прохода Твърдица – Елена. Движението от км 47 до км 48 се осъществява в една лента поради пропадане на пътното платно и наличие на свлачище. Остава затворен поради свлачище участък от път Царски извор – Драганово, обходният маршрут е през село Сушица. Движението по път Дебелец – Средни колиби – Елена е ограничено за автомобили над 10 тона поради намален габарит на пътното платно. Обходният маршрут е Дебелец – Велико Търново – Лясковски кантон – Миндя – Елена и обратно. Ограничено е движението на автомобили над 3.5 тона на път Чешма - Кесарево поради намален габарит на пътното платно. Срокът на организацията на движение е до 11 януари 2019 година. Обходният маршрут е Чешма - Сливовица - Горско Ново село - Джулюница - Кесарево. По път Лозен – Полски Тръмбеш е ограничено движението на автомобили с обща маса над 12 т поради намален габарит на пътното платно. Обходният маршрут е Лозен – Драганово – Янтра – Поликраище – Полски Тръмбеш. \r\nНадежда КРЪСТЕВА", "date": "2018.12.25", "title": "Велико Търново: Ограничено е движението на автомобили над 3.5 тона на път Чешма - Кесарево поради намален габарит на пътното платно"}
{"url": "http://www.focus-news.net/news/2018/12/25/2605635/d-r-iliya-valev-etnograf-sled-osvobozhdenieto-navliza-modata-pozdravite-po-sluchay-rozhdestvo-hristovo-da-se-otpravyat-chrez-koledni-kartichki.html", "text": "В началото на 20 век не са познавали коледните картички и коледните балове, които се организирали след това в немалко градове. Това каза в интервю за  Радио „Фокус“ – Велико Търново  д-р Илия Вълев, етнограф в Регионалния исторически музей във Велико Търново. Той отбеляза, че след Освобождението обаче тези традиции бавно навлизат първо в градовете, а в последствие и в селата. През социализма част от тези коледни обичаи са заглушени и не се афишират много заради религиозния характер на празника, но след демократичните промени всички традиции бързо избуяват и се развиват. Д-р Илия Вълев посочи, че след Освобождението, когато пощенските станции започват да се развиват, навлиза модата поздравите по случай Рождество Христово да се отправят чрез коледни картички. \"Днес хората се поздравяват в социалните мрежи. Навремето даровете са били символични – плодове, орехи или други ядки, а днес хората си подаряват подаръци като бяла и черна техника, електроуреди, дори и автомобили. Това е един много динамично развиващ се празник. Той не променя толкова символиката си, колкото начина за предаване на традициите. Самите културни явления и самите обичаи се видоизменят чрез материалните неща. Празникът малко се комерсиализира, но все още се пази символът му от гледна точка на това да сплотява. Всяко семейство до ден-днешен на този ден се събира около трапезата и посреща заедно празника“, допълни Илия Вълев. \r\nНадежда КРЪСТЕВА", "date": "2018.12.25", "title": "Д-р Илия Вълев, етнограф: След Освобождението навлиза модата поздравите по случай Рождество Христово да се отправят чрез коледни картички"}
{"url": "http://www.focus-news.net/news/2018/12/25/2605642/gd-granichna-politsiya-intenziven-e-trafikat-za-tovarni-avtomobili-na-izhod-na-gkpp-kapitan-andreevo.html", "text": "Интензивен е трафикът за товарни автомобили на изход на ГКПП „Капитан Андреево“. Това съобщиха от  ГД „Гранична полиция“ . Информацията за трафика на граничните пунктове е към 18.00 часа. На границата с Гърция, Македония, Гърция и на Румъния трафикът е нормален на всички гранични контролно-пропускателни пунктове.", "date": "2018.12.25", "title": "ГД „Гранична полиция“: Интензивен е трафикът за товарни автомобили на изход на ГКПП „Капитан Андреево“"}
{"url": "http://www.focus-news.net/news/2018/12/25/2605640/diyana-terzieva-roditel-na-dete-s-tserebralna-paraliza-blagodarenie-na-balgarskata-koleda-uspyahme-da-poluchim-vertikalizator.html", "text": "Благодарение на „Българската Коледа“ успяхме да получим вертикализатор за сина ни. Това каза в интервю за  Агенция „Фокус“  Дияна Терзиева, родител на дете с детска церебрална парализа, получила подпомагане от „Българска Коледа 2017 -2018г. „Детето ми е на 9 години и не може да ходи. Той не може да стои прав и се нуждаехме от вертикализатор, за да се заздравяват мускулите му. Нашият лекар ни каза, че трябва да стои 4 часа минимум дневно прав. Ние не можем да го държим, защото е доста тежък. Имахме един вертикализатор, но стана малък. Сумата беше доста висока, за да може да го купим. Трябваше да теглим потребителски кредит, за това се обърнахме към „Българската Коледа“, защото средствата ни трябваха бързо и спешно“, обясни тя. „Получихме 1 200 лв. и  успяхме да го закупим. Закупуването му беше належащо и спешно. Оправихме се, сумата доста ни помогна, без нея нямаше да можем да си го позволим“,  допълни Дияна Терзиева, като посочи, че отново би се включила в подобна инициатива. „Доволна съм от „Българската Коледа“. Надявам се следващия път, в който пак ги потърсим, отново хората да бъдат така добре настроени към нас. Доста положително се държаха“, изтъкна тя.  \r\nДаяна ДЮЛГЕРОВА Пълния текст на интервюто четете по-късно в „Мнение”", "date": "2018.12.25", "title": "Дияна Терзиева, родител на дете с церебрална парализа: Благодарение на „Българската Коледа“ успяхме да получим вертикализатор"}
{"url": "http://www.focus-news.net/news/2018/12/25/2605637/plyus-info-makedoniya-zadarzhani-sa-44-nelegalni-imigranti-i-dvama-trafikanti-v-solun.html", "text": "Тази сутрин гръцката полиция арестува 44 нелегални имигранти и двама заподозрени организатори на транспорта им в Солун,пише македонското електронно издание  „Плюс Инфо“ .  \r\nПолицаите са извършили проверка , след като са забелязали паркиран подозрителен камион пред склад. Докато е траела  проверка, 34-годишен чужденец е излязъл от склада, а по-късно и негов 27-годишен сънародник също е бил заловен. \r\nПри претърсване на склада полицията е открила 44 имигранти, които са влезли незаконно в Гърция преди няколко дни през гръцко-турската граница и днес са били транспортирани до Солун с камион, като са платили  на двамата чужди граждани определена сума пари. \r\nИмигрантите са били предадени на служителите от отдела за управление на миграцията в Гръцката служба за чужденци, а двамата чужденци са арестувани по обвинения в трафик на хора. \r\nНационалността на задържаните чужденци, както и на имигрантите, не се съобщава.  Юлиян Марков", "date": "2018.12.25", "title": "„Плюс Инфо“ (Македония): Задържани са 44 нелегални имигранти и двама трафиканти в Солун"}
{"url": "http://www.focus-news.net/news/2018/12/25/2605643/afp-bosnenskata-politsiya-e-zadarzhala-organizator-na-prodalzhili-devet-mesetsa-protesti-v-banya-luka.html", "text": "Във вторник босненската полиция арестува лидера на протестното движение, предизвикано от неразкритата смърт на студент, който всяка вечер събира стотици в Баня Лука, предава  AFP .  \r\n49-годишният Давор Драгичевич, чийто син Давид почина през март, \"беше арестуван, след като не се яви в полицията след призовка\", заяви говорителят на полицията Мария Марканович. \r\nВ продължение на месеци Драгичевич и бившата му съпруга обвиняваха властите на Република Сръбска, за \"убийството\" на техния син, като полицията отричаше. \r\nТялото на 21-годишния студент по технология бе намерено в река през март. \r\nПолицията определи  смъртта му като злополука, но семейството му подозира, че става дума за престъпление, разпалвайки вълна от протести, невиждани в Босна от 2014 г. насам, пише агенцията. По-късно прокурор квалифицира смъртта като убийство. \r\nГрупата \"Правосъдие за Давид\", която се събира всяка вечер на централния площад на Баня Лука в продължение на девет месеца, миналата седмица се събра пред парламента на Република Сръбска без одобрение от властите, съобщава агенцията. \r\nОколо 20 протестиращи, включително Драгичевич, бяха обвинени от прокурор, че \"заплашват сигурността\" на политическите служители.  Юлиян Марков", "date": "2018.12.25", "title": "АFP: Босненската полиция е задържала организатор на продължили девет месеца протести в Баня Лука"}
{"url": "http://www.focus-news.net/news/2018/12/25/2605639/d-r-kristiyan-kirilov-obshtinski-savet-svishtov-vyarvam-che-s-dobra-volya-i-obshti-usiliya-shte-podobrim-zhivota-v-nashata-obshtina-i-zaedno-shte-se-radvame-na-uspehite-si.html", "text": "Измина още една година изпълнена с вълнуващи преживявания, постигнати цели и нови мечти. Това каза председателят на Общински съвет – Свищов д-р Кристиян Кирилов в поздравителен адрес по повод Рождество Христово, съобщиха от пресцентъра на  Общината . „Уважаеми жители на община Свищов, приемете моите най-искрени поздрави по повод Коледа и предстоящите новогодишни празници! Измина още една година изпълнена с вълнуващи преживявания, постигнати цели и нови мечти. Година, в която всекидневно доказвахме с делата си, че работим за добруването на нашето общество“, каза още д-р Кирилов. „В стремежа си да оправдаем Вашето доверие, реализирахме много цели, но и още много ни предстоят. Благодарим Ви за подкрепата, за съветите и активната гражданска позиция. Вие сте нашият коректив и това ни дава увереност, че работим в правилната посока. Вярвам, че с добра воля, чисти сърца и общи усилия ще подобрим живота в нашата община, и заедно ще се радваме на успехите си! Пожелавам Ви да изпълните с хармония и топлина  домовете си, а новата 2019 година да е по-успешна, мирна и щастлива!“, посочи председателят на Общински съвет – Свищов.", "date": "2018.12.25", "title": "Д-р Кристиян Кирилов, Общински съвет – Свищов: Вярвам, че с добра воля и общи усилия ще подобрим живота в нашата община и заедно ще се радваме на успехите си"}
{"url": "http://www.focus-news.net/news/2018/12/25/2605638/d-r-iliya-valev-etnograf-praseto-za-koleda-se-priema-kato-obredna-zhertva-za-nastapvashtata-godina-tay-kato-obiknoveno-razhda-12-prasentsa-kolkoto-sa-mesetsite-v-godinata.html", "text": "Прасето за Коледа се приема като обредна жертва за настъпващата година, тъй като обикновено ражда 12 прасенца, колкото са месеците в годината. Това каза в интервю за  Радио „Фокус“ – Велико Търново  д-р Илия Вълев, етнограф в Регионалния исторически музей. По думите му кървавица и печено врабче също трябва да присъстват задължително на коледната трапеза. Според него се яде печено врабче, за да е лека годината, а кървавицата от прасето символизира захранването. Той добави, че това са основните неща, които присъстват на трапезата, която вече не е поста. По думите му така се захранва годината, за да бъде тя богата. „Приема се, че в кървавицата са жизнените сили на годината. Така стопаните, ядящи от кървавицата на прасето, ще се заредят и ще бъдат жизнени през новата годината“, обясни Илия Вълев. Според него трапезата за Коледа трябва да е богато отрупана. „Сутринта на Рождество Христово се ходи на църковна служба, а след това на гости. Посещават се и се поздравяват най-близките хора на семейството\", каза още етнографът. \r\nНадежда КРЪСТЕВА", "date": "2018.12.25", "title": "Д-р Илия Вълев, етнограф: Прасето за Коледа се приема като обредна жертва за настъпващата година, тъй като обикновено ражда 12 прасенца, колкото са месеците в годината"}
{"url": "http://www.focus-news.net/news/2018/12/25/2605645/burgas-suhi-i-prohodimi-sa-patishtata-v-oblastta.html", "text": "Сухи и нормално проходими са пътищата в областта. Това съобщиха за  Радио „Фокус“ – Бургас  от Областно пътно управление. Няма ограничена видимост поради мъгла. Без затруднения се осъществява движението на моторни превозни средства по пътищата.  \r\nНяма образувани колони от автомобили на входно-изходните пътни артерии на Бургас, нормално се осъществява движението и по централните градски улици и булеварди. Натоварен е трафикът в района на кръстовището с кръгово движение „Трапезица“, както и по бул. „Стефан Стамболов“ в района на бургаската болница. \r\nМария ПОПЧЕВА", "date": "2018.12.25", "title": "Бургас: Сухи и проходими са пътищата в областта"}
{"url": "http://www.focus-news.net/news/2018/12/25/2605646/blagoevgrad-prohodimi-pri-zimni-usloviya-sa-patishtata-v-oblastta-po-visokite-mesta-nastilkite-sa-hlazgavi.html", "text": "Проходими при зимни условия са пътищата в областта, по високите места настилките са хлъзгави. Това съобщиха за  Радио „Фокус“ – Пирин  от Областно пътно управление – Благоевград. До този момент няма регистрирани тежки пътни инциденти. На главните пътни артерии пътните настилки са сухи. По високите места пътните настилки са заледени и хлъзгави. Възможно е там да има намалена видимост поради мъгла. Не е имало сигнали за паднали камъни, които да са затруднявали трафика по републиканската пътна мрежа. Повишена е опасността от падащи камъни в района на прохода Предел и Кресненското дефиле. Водачите да шофират с повишено внимание. Нормално се осъществява движението по главен път Е-79, второкласен път Симитли - Гоце Делчев и автомагистрала „Струма“ в участъка от Благоевградска област. От Областно пътно управление - Благоевград отправят апел към водачите на моторни превозни средства шофьорите да се движат със съобразена скорост и да спазват правилата за движение. \r\nЛора КАЛЧЕВА", "date": "2018.12.25", "title": "Благоевград: Проходими при зимни условия са пътищата в областта, по високите места настилките са хлъзгави"}
{"url": "http://www.focus-news.net/news/2018/12/25/2605644/blagoevgrad-zhilishtna-sgrada-e-goryala-na-ulitsa-vardar-v-sandanski-nyama-postradali.html", "text": "Жилищна сграда е горяла в Сандански. Това каза за  Радио „Фокус“ – Пирин  инж. Георги Пармаков, директор на Регионална дирекция „Пожарна безопасност и защита на населението“ – Благоевград. По думите му е изгоряла около 100 кв. метра покривна конструкция. Сградата се намира на улица „Вардар“ в курортния град. Няма пострадали при инцидента, като пожарникарите са все още на място. \r\nЛора КАЛЧЕВА", "date": "2018.12.25", "title": "Благоевград: Жилищна сграда е горяла на улица „Вардар“ в Сандански, няма пострадали"}
{"url": "http://www.focus-news.net/news/2018/12/25/2605647/pregled-na-mezhdunarodnite-novini-do-18-chasa-agentsiya-fokus.html", "text": "Кремъл потвърди планираната визита на Владимир Путин в Белград през януари, предава  TACC .  \r\nПосещението на руския президент Владимир Путин в Сърбия трябва да се проведе през януари 2019 г., потвърди прес-секретарът на руския лидер Дмитрий Песков. \r\nПо-рано сръбският президент Александър Вучич заяви, че очаква руския си колега на посещение в Белград на 17 януари. За Последният път двамата лидери се срещнаха в Москва на 2 октомври 2018 година. \r\nСръбските медии преди това съобщиха, че по време на посещението на Путин в Белград се планира да подпишат 20 различни споразумения. В центъра на вниманието ще бъде и реализирането на съвместни проекти в областта на енергетиката, инфраструктурата и иновативните технологии. \r\nВицепремиерът на Русия Юрий Борисов заяви по-рано, че по време на посещението може да бъде подписано и споразумение за създаване на ядрен център в Сърбия. \r\n*** Генералният председател на Партията на справедливостта и развитието (ПСР) и президент на Турция Реджеп Тайип Ердоган нападна изключително остро зам.–председателя на Парламентарната група на основната опозиционна Народно-републиканска партия (НРП) Йозгюр Йозел, пише  вестник „Джумхуриет” .  \r\nПо този повод Ердоган пак използва неговата „схема”: чрез прокуратурата – към съда.  Повод за гнева на Ердоган са думите на опозиционния депутат по отношение на министъра на националната отбрана Хулуси Акар. „Обидите към нашия министър не могат да се подминат и просто така да се преглътнат. Принудени сме да предадем на съдебните органи необходимите записи. Тези срещу нас разбират само от този език. Първо – обезщетение; после – и наказание.”, обяснява Ердоган пред депутатите от ПСР, цитиран от „Джумхуриет”. \r\n*** Сръбският президент Александър Вучич заяви днес, че е готов да чуе недоволни граждани, които протестираха по улиците на Белград и и да се поддаде на техния натиск, но че няма да се поддаде на натиск от \"лъжците\" от опозицията в интервю пред телевизионния канал Pink TV,цитиран от македонския телевизионен канал  ”1TB” . \r\nТой каза, че е готов да чуе гражданите и да промени това, което не одобряват, но ако гражданите мислят, че това не е възможно, той може да отиде на избори. \r\n„Готов съм да чуя хората, които ми казват какво е лошо, да го променям и да го поправям, или ако мислят, че това е невъзможно и ако имат мнозинство, аз съм готов да отида на избори по всяко време!“ -каза Вучич. \r\nТой добави, обаче, че може да се поддаде на натиска на хората, но не и на политиците, които той нарича \"лъжци, които лъжат, че са против насилието\". \r\nВучич предупреди опозиционните партии, че може само да мечтаят, че ще се поддаде на техния натиск. \r\n*** Папа Франциск използва своето коледно послание във вторник, за да призове за мир в конфликтни зони като Сирия и Йемен, чието население е изправено пред едни от най-тежките хуманитарни кризи в света, предава  AFP .  \r\n\"Желанието ми за щастлива Коледа е желание за братство. Братство между  от всяка нация и култура. Братство между хората с различни идеи ... Братство между хора от различни религии\", каза той в традиционното си послание \"Урби ет Орби\" ( Към града и на света – бел.ред))  от  площад Свети Петър. \r\nПапата каза, че се надява, че примирието в опустошения от конфликта  Йемен ще сложи край на разрушителната война, която е отнела живота на около 10 000 души от 2015 г. и е тласнала 14 милиона йеменци до ръба на оцеляването \r\n\"Моите мисли са насочени към Йемен, с надеждата, че примирието, постигнато от международната общност, може най-накрая да донесе облекчение на всички онези деца и хора, изтощени от войни и глад,\" каза той. \r\nПапата също така говори за войната в Сирия, откъдето американският президент Доналд Тръмп е решил да изтегли около 2000 войници . \r\n\"Нека международната общност работи решително за политическо решение ... така че сирийският народ, особено всички, които са били принудени да напуснат собствените си земи и да потърсят убежище другаде, да се завърнат, за да живеят в мир в собствената си страна\", каза той. \r\nСветият отец също така каза, че се надява да бъдат подновени мирните преговори между израелците и палестинците \", които могат да сложат край на конфликт, който повече от 70 години поразява земята, избрана от Господ, за да покаже лицето си и любовта към хората.\" \r\n*** Косовският премиер Рамуш Харадинай каза на сръбския си колега Ана Бърнабич, че докато Сърбия продължава да работи срещу Косово, митата от 100% върху вноса на сръбски продукти няма да бъдат премахнати, пише македонският електронен портал  A1 On . \r\nСръбският премиер заяви пред Радио и Телевизия Сърбия (РТС), че Белград ще бъде готов да продължи диалога с Прищина само след като правителството на Харадинай оттегли спорното решение. \r\nКосовският премиер също коментира писмото, с което Бърнабич призова албанския премиер Еди Рама да преразгледа признаването на Косово, наричайки го \"безсрамно\" искане. \r\n„Виждате, че сръбският премиер Бърнабич продължава с писма до различни правителства и не се срамува да пише на Еди Рама и да го помоли да оттегли признанието. Затова, докато Сърбия има такъв подход, е много лесно да се разбере защо сме действали по този начин, каза Харадинай. \r\nКосовският премиер даде изявление пред журналисти по време на публично мероприятие в центъра на Прищина. \r\n*** Турция във вторник предупреди Франция да не защитава подкрепяните от САЩ кюрдски милиции в Сирия и заяви, че военната мощ на Анкара е достатъчна, за да победят „Ислямска държава“ след оттеглянето на американските войски, предава  AFP .  \r\nРешението на Вашингтон да изтегли всичките две хиляди военни от Сирия внесе смут сред повечето съюзници, включително Франция, но бе приветствано с одобрение от Турция, припомня агенцията. \r\nАнкара вярва, че нейните сили, подкрепящи сирийските опозиционни бойци, сега ще имат по-добра възможност да се съсредоточат върху  кюрдски бойци от подкрепяните от САЩ Отряди за народна самоотбрана (YPG), които Турция разглежда като клон на забранената в Турция и призната за терористична организация в много страни по света Кюрдска работническа партия (PKK). \r\n\"Ако Франция остане, за да допринесе за бъдещето на Сирия, страхотно, но ако те правят това, за да защитят (кюрдските милиции), това няма да донесе никаква полза на никого\", каза министърът на външните работи Мевлют Чавушоглу според всекидневника „Хюриет“. \r\n*** Двама души загинаха,а други 11 души бяха ранени при атентат с кола-бомба във вторник  в северната провинция Ниневия в Ирак, според иракското министерство на отбраната, цитирано от  Анадолската агенция (АА) . \r\n„В населения  с туркмени град Тал Афар,на  60 километра западно от столицата на провинцията Мосул, избухна кола-бомба“, съобщи министерството. \r\nНикоя групировка все още не е поела отговорност за нападението. \r\n*** Тази сутрин гръцката полиция арестува 44 нелегални имигранти и двама заподозрени организатори на транспорта им в Солун,пише македонското електронно издание  „Плюс Инфо“ .  \r\nПолицаите са извършили проверка , след като са забелязали паркиран подозрителен камион пред склад. Докато е траела  проверка, 34-годишен чужденец е излязъл от склада, а по-късно и негов 27-годишен сънародник също е бил заловен. \r\nПри претърсване на склада полицията е открила 44 имигранти, които са влезли незаконно в Гърция преди няколко дни през гръцко-турската граница и днес са били транспортирани до Солун с камион, като са платили  на двамата чужди граждани определена сума пари. \r\nИмигрантите са били предадени на служителите от отдела за управление на миграцията в Гръцката служба за чужденци, а двамата чужденци са арестувани по обвинения в трафик на хора. \r\nНационалността на задържаните чужденци, както и на имигрантите, не се съобщава.", "date": "2018.12.25", "title": "Преглед на международните новини до 18 часа (Агенция \"Фокус\")"}
{"url": "http://www.focus-news.net/news/2018/12/25/2605650/goran-stefanov-istoricheski-muzey-prof-aleksandar-fol-malko-tarnovo-praznitsite-v-narodniya-kalendar-se-razdelyat-na-zhenski-i-mazhki.html", "text": "Празниците в народния календар се разделят на женски и мъжки. Това каза за  Радио „Фокус“ – Бургас  Горан Стефанов, етнограф в Исторически музей „Проф. Александър Фол“, гр. Малко Търново. По думите му в Странджа коледният обреден цикъл се свързва с мъжкото начало. „Всички обичаи са свързани с мъжете, както е коледуването, например“, отбеляза Стефанов и добави, че празниците и обичаите около Великден са предимно свързани с женското начало. „Всяка лазарка носи яйце в кошницата си, когато лазарува. Това е символът на нейната моминска чест. За сметка на това, коледарите носят кривак, който е символ на мъжкото начало“, каза още Стефанов. По думите му единствено след коледуване и единствено след лазаруване момчетата и момичетата са имали право да женят. „Българският фолклор е многопластов. Не може да бъде разглеждан като редица от празници. Всеки един обичай има своя екзотерична и езотерична страна. Освен това изпълнява страшно много функции, за да се формира по начина, в който го намираме днес“, каза също етнографът. \r\nМария ПОПЧЕВА", "date": "2018.12.25", "title": "Горан Стефанов, Исторически музей „Проф. Александър Фол“ - Малко Търново: Празниците в народния календар се разделят на женски и мъжки"}
{"url": "http://www.focus-news.net/news/2018/12/25/2605649/sport-zvezdata-na-yuventus-kristiano-ronaldo-shte-bade-rezerva-v-predstoyashtiya-mach-sreshtu-atalanta.html", "text": "Футбол: Звездата на Ювентус Кристиано Роналдо ще бъде резерва в предстоящия мач в Серия А срещу Аталанта. Португалецът е неизменен титуляр от началото на сезона и старши треньорът Масимиляно Алегри е преценил, че е време да му даде почивка. Според треньора сега е важно Роналдо да бъде свеж и в най-добрата си форма за решителните мачове в Шампионска лига напролет. Роналдо има 22 мача за Ювентус във всички турнири есента  , като е реализирал 12 гола и има 7 асистенции.", "date": "2018.12.25", "title": "Спорт: Звездата на Ювентус Кристиано Роналдо ще бъде резерва в предстоящия мач срещу Аталанта"}
{"url": "http://www.focus-news.net/news/2018/12/25/2605652/predstoyashti-mezhdunarodni-sabitiya-za-26-dekemvri-agentsiya-fokus.html", "text": "***  14 години от опустушителното цунами в района на Индонезия, отнело живота на почти 200 хиляди души \r\n***  Бившият президент на страната Хосни Мубарак ще свидетелства за протестите по време на „Арабската пролет“ през 2011 \r\n***  Една година, откакто известният футболист Джордж Уеа стана демократично избран президент на Либерия", "date": "2018.12.25", "title": "Предстоящи международни събития за  26 декември  (Агенция \"Фокус\")"}
{"url": "http://www.focus-news.net/news/2018/12/25/2605648/aktualna-patna-obstanovka-kam-1800-chasa.html", "text": "Информация за състоянието на републиканските пътища, предоставена от  Агенция “Пътна инфраструктура” . \r\nІ. МЕТЕОРОЛОГИЧНА ОБСТАНОВКА: \r\nТемпературите са в интервала от - 6° до 9°. Времето над страната е със разкъсана облачност. Вятър духа в областите: Кърджали, Благоевград /слаб/, Плевен, Монтана, Пазарджик, Враца, Добрич, Варна, Бургас, Видин, Кюстендил, София, Ловеч, Велико Търново, Силистра и Смолян. Сняг вали в област Смолян /слаб/ и в района на АМ „Тракия“/ слаб сняг вали в участъка км 55 – км 67, обл. Пазарджик/; Прохода на Републиката /обл. Стара Загора/; Бистрица и Гинци /обл. София/; \r\nПътните настилки са предимно мокри, заснежени, по усойните и планински райони частично заледени, обработени и проходими при зимни условия. \r\nОГРАНИЧЕНИЯ ЗА ТОВАРНИ АВТОМОБИЛИ:  \r\nЗабранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника за периода на официалните празници: \r\n•\tНа 26.12.2018 г. от 14 до 20 часа; \r\n•\tНа 01.01.2019 г. от 14 до 20 часа. \r\nОграниченията важат само за участъците от републиканската пътна мрежа, както следва: \r\n•\tВсички автомагистрали;  \r\n•\tпът I-1 с. Ребърково-Ботевград, като движението се пренасочва по път II-16 Ребърково-Своге-София; \r\n•\tпът I-1 Благоевград-ГКПП „Кулата“; \r\n•\tпът I-4 п. в. „Коритна“-Велико Търново-Шумен; \r\n•\tпът I-5 Русе-Велико Търново; \r\n•\tпът I-8 ГКПП „Калотина“-София; \r\n•\tпът I-9 Варна-Бургас; \r\n•\tпът II-18 Околовръстен път София; \r\n•\tпът II-99 Бургас-Царево. \r\nЗабраната не важи за моторни превозни средства, които извършват превози на опасни товари (ADR), живи животни, бързоразвалящи се хранителни продукти и товари на температурен режим. \r\nІІ. СЪСТОЯНИЕ НА АВТОМАГИСТРАЛИТЕ: \r\nАМ „Тракия“:  \r\nОбласт София: \r\nШофьорите да се движат с повишено внимание, спазвайки ограничението на скоростта – до 90 км/ч, в участъка от 45+900 до км 53+000 до 31.05.2019 г.поради констатирани неравности по пътната настилка. \r\nШофьорите да се движат с повишено внимание в участъка при Мухово от км 45+200 до км 46+266 в посока Бургас поради обезопасяване на пътния участък до 31.05.2019 г. \r\nДо 27.12.2018 г. шофьорите да се движат с повишено внимание в посока Бургас от км 15+030 до км 18+330 поради извършване на довършителни работи по съоръжения /виадукти/ при км 17+440 и км 18+140, както следва: \r\n- При липса на хоризонтална маркировка в участъка от км 15+030 до км 18+330 скоростта на движение се ограничава до 70 км/ч., както изрично се забранява движението и спирането по аварийната лента. \r\n- След полагане на хоризонтална маркировка – в участъка от км 16+430 до км 18+330 скоростта на движение се ограничава до 90 км/ч.  \r\nОбласт Стара Загора: \r\nДо 31.03.2019 г.  от км 168+000 до км 208+100 в участъка  Чирпан –  Стара Загора се извършва с максимална скорост до 90 км/ч и повишено внимание в двете посоки с цел осигуряване безопастност на движението поради неравности на пътната настилка. Срок  \r\nОбласт Сливен: \r\nШофьорите да се движат с повишено внимание в района на с. Биково от км 254+500 до км 254+750 в посока Бургас поради нарушена предпазна ограда /мантинела/. Участъкът е сигнализиран с пътни знаци и ограничението на скоростта е 110 км/ч до 03.01.2019 г. \r\nОбласт Бургас: \r\nДо 30.12.2018 г. шофьорите да се движат с повишено внимание от км 329+000 до км 330+000 посока София в участъка Карнобат – Хаджиите където се извършва залесяване. Заета е аварийната лента. Участъците са сигнализирани с пътни знаци.  \r\nАМ „Хемус“:  \r\nОбласт София: \r\nДо 31.03.2019 г. в участъка от км 30+260 до км 47+060 /от п.в. „Витинска река“ до п.в. Ботевград/ само в посока София е ограничено движението на МПС над 12 тона поради ремонтно – възстановителни дейности по виадукт „Коренишки дол“ при км 36+880, км 37+520 и км 37+920. Движението се осъществява по обходен маршрут: п.в. Ботевград, път II-17 /АМ \"Хемус\" – Ботевград/, път I-1 /Ботевград – София /, п.в. \"Витинска река\"; \r\nДо 31.05.2019 г. движението при Потоп от км 18+680 до км 19+600 в посока Варна се осъществява с повишено внимание поради ремонтни дейности в аварийната лента по виадукт при км 19+250. Скоростта на движение е ограничена до 70 км/ч.  \r\nДо 31.03.2019 г. движението от км 31+996 до км 33+780 се осъществява двупосочно в платното посока Варна поради ремонтни дейности на виадукт при км 33+600 и тунел „Витиня“.  \r\nДо 31.03.2019 г. движението от км 34+010 до км 40+510 се извършва двупосочно в платното посока Варна поради аварийно – възстановителни дейности по виадукт „Коренишки дол“ при км 36+450 и виадукти при км 37+520 км 37+920. \r\nДо 31.03.2019 г. движението от км 48+800 до км 53+690 се осъществява двупосочно в платното посока София поради ремонтни дейности по виадукт при км 51+360.  \r\nАМ „Струма“: няма ограничения. \r\nАМ „Марица“: няма ограничения. \r\nАМ „Черно море“: няма ограничения. \r\nАМ „Люлин“: няма ограничения.  \r\nІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: \r\n1. Проходи: \r\n- „Върбишки“ - затворен за всички МПС - целогодишно;  \r\n- „Златишки“ - затворен за всички МПС - целогодишно; \r\n- „Айтоски“ - отворен за всички МПС; \r\n- „Котленски“ - отворен за всички МПС; \r\n- „Обзорски“ - отворен за всички МПС; \r\n- „Печинско“ - отворен за всички МПС; \r\n- „Републиката“ - отворен за всички МПС; \r\n- „Ришки“ - отворен за всички МПС; \r\n- „Рожен“ - отворен за всички МПС; \r\n- „Предел“ - отворен за всички МПС; \r\n- „Превала“ - отворен за всички МПС; \r\n- „Троянски“ - забранен за МПС над 12 т; \r\n- „Вратник“ - забранен за МПС над 10 т - целогодишно; \r\n- „Дюлински“ - забранен за МПС над 3,5 т - целогодишно; \r\n- „Пампорово“ - забранен за МПС над 3,5 т - целогодишно; \r\n- „Петрохан“ – целогодишно е забранено движението на МПС над 12 т, както и тегленето на ремаркета и полуремаркета; \r\n- „Твърдишки“ - забранен за МПС над 10 т - целогодишно; \r\n- „Шипка“ - целогодишно е забранено движението на МПС, предназначени за превоз на товари с технически допустима максимална маса над 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4.  \r\nІV. СЪСТОЯНИЕ НА РЕПУБЛИКАНСКАТА ПЪТНА МРЕЖА: \r\nОГРАНИЧЕНИЯ В ДВИЖЕНИЕТО НА МПС ПО ПЪРВОКЛАСНАТА ПЪТНА МРЕЖА: \r\n- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция: \r\nОбласт Видин: \r\nДвижението по път I-1 /E-79/ от пътно кръстовище Дунавци до с. Ружинци е ограничено за тежкотоварни МПС с обща маса над 12 тона поради влошени метеорологични условия (снежна покривка и трайни отрицателни температури), които създават предпоставки за обледяване, както и във връзка с изпълнението на авариен ремонт на дилатационна фуга открит тип на съоръжение на път I-1 /E-79/ при км 21+516.  \r\nОбходен маршрут за МПС над 12 тона: \r\n•\tЗа движещите се тежкотоварни МПС по направление гр. Видин – гр. Монтана се определя следния маршрут: \r\nДунав мост 2, І-1 /Е 79/ до п.к. Дунавци, по път РП ІІ-11 до с. Добри дол, път ІІІ-112 (с. Добри дол – с. Тополовец), път ІІІ-114 (с. Тополовец – с. Ружинци), път І-1 /Е 79/ (с. Ружинци – гр. Монтана); \r\n•\tЗа движещите се тежкотоварни МПС по направление гр. Монтана– гр. Видин се определя следния маршрут: \r\nПът І-1 /Е 79/ (гр. Монтана – с. Ружинци – гр. Димово – гр. Видин) \r\nДвижението на МПС в участъка на аварийния ремонт на съоръжение на път I-1 /E-79/ при км 21+516 да се регулира от светофарна уредба. Срок до 12:00 часа на 27.12.2018 г. \r\nОбласт София: \r\nДвижението в участъка Жерково – Елешница от км 224+600 до км 229+700 е ограничено за всички МПС поради намален габарит на пътното тяло. Срок до 30.09.2019 г.;  \r\nДвижението на товарни МПС над 15 т в участъка от Александров мост до границата с област Перник от км 276+162 до км 282+485 е ограничено. Срок до 30.09.2019 г.;  \r\nВъвежда се реверсивно движение по път I-1 София – Перник при Владая от км 276+162 до км 277+610 и от км 278+567 до км 281+800 в последния празничен ден и всяка неделя от 10:00 до 18:00 часа. Обособяват се две ленти в посока София и една в посока Перник. Срок 31.12.2018 г.; \r\nЗа улеснение на трафика през Владая и повишаване на пътната безопасност има две ленти за излизащите от София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. На 26.12.2018 г. (сряда) през светлата част от денонощието в същия участък ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“. Срок до 26.12.2018 г. \r\nДвижението по път I-1 София - Перник от км 281+900 (при разклонението за с. Драгичево) до км 282+315 се осъществява в една лента /преди кръстовището и отваряне след него/ поради ремонтни дейности в активната лента на платното посока София. Движението се извършва в изпреварващата лента и скоростта на движение се ограничава до 40 км/ч. Срок 30.03.2019 г.; \r\nОбласт Перник:  \r\nДвижението по път I-1 София – Перник в участъка от граница София до кръстовище Драгичево от км 282+485 до км 285+600 е ограничено за тежкотоварни автомобили с тегло над 15 т. Участъкът е сигнализиран с пътни знаци. Движението е пренасочено по АМ „Люлин“. Срок до 31.01.2019 г.; \r\nВъведено е реверсивно движение по път I-1 София – Перник в участъците от км 285+660 /кръстовище Драгичево/ до км 286+847 /бензиностанция „Петрол“/ както следва: \r\n- всеки петък, както и в последния работен ден преди празници, от 12:00 ч. до 20:00 ч., и в първия почивен /празничен/ ден от 08:00 ч. до 14:00 ч.: две ленти в посока Перник и една лента в посока София. През останалото време от седмицата остава в сила постоянната организация на движение, която осигурява две ленти в посока влизане в София и една лента в посока изход от София. По преценка на директорите на ОПУ, съобразно метеорологичните условия и пътната обстановка, реверсивното движение може да бъде отменено или цитираните часови периоди да бъдат променяни. Срок до 10.04.2019 г.; \r\nДвижението по път I-1 /Е79/ (с магистрален габарит) от км 23+000 – нов (км 291+500 – стар) до км 24+000 – нов (км 292+500 – стар) в посока Перник – Кулата се осъществява с повишено внимание и скоростта на движение е ограничена до 80 км/ч. Срок до 31.01.2019 г. \r\n- път І-2 Граница Румъния-Русе-Цар Калоян-Разград-Шумен-Девня-Варна:  \r\nОбласт Русе: \r\nДвижението в участъка Русе – Разград при км 7+845 в участъка на ремонта се осъществява в посока Дунав мост – Русе и обратно в две ленти във всяко платно за горепосочените посоки поради изпълнението на обект: „Изграждане на пешеходна връзка – надлез между кв. „Родина 3“ и кв. „Чародейка“. Участъкът е сигнализиран с пътни знаци съгласно одобрения проект за ВОБД.  Въведено е ограничение на скоростта до 20 км/ч. Срок до 21.06.2019 г. \r\n- път І-3 Гара Бяла-Плевен-Луковит-Коритна-Ябланица-Ботевград:  \r\nОбласт София:  \r\nДвижението в участъка Правец – с. Разлив – Трудовец – Ботевград в участъка от км 193+345 /отклонение за пътен възел „Правец“/ до км 204+200 /заустване в път І-1 Видин-Враца-Ботевград/ е ограничено за движение на МПС над 12 т.  \r\nОбходен маршрут: АМ „Хемус“ п.в. „Правец“, по път ІІ-17 Мездра – Ботевград, пътен възел І-3, пътен възел „Ботевград“ на АМ „Хемус“ и обратно. Срок до 30.06.2019 г. \r\n- път І-4 Коритна-Български Извор-Микре-Севлиево-В. Търново-Омуртаг-Търговище-Шумен:  \r\nОбласт Търговище:  \r\nДвижението по път I-4 Търговище – о.п. Белокопитово от км 248+000 до км 250+300 се осъществява в една лента поради ремонтни дейности във връзка със строителството на обект: АМ „Хемус”. Срок до 31.10.2019 г. \r\n- път І-5 Русе-В.Търново-Шипка-Стара Загора-Хасково-Кърджали-Маказа-граница Гърция: \r\nОбласт Габрово: \r\nДвижението по път I-5 Габрово – вр. Шипка при км 164+150 се осъществява с повишено внимание поради пропаднал участък по асфалтова настилка. Поставена е необходимата сигнализация. Срок до 31.03.2019 г. \r\nОбласт Хасково: \r\nДвижението по околовръстен път на гр. Хасково в участъка от км 293+369 до км 298+482 е ограничено поради ремонтни дейности на пътната инфраструктура. Транзитното движение в посока Кърджали и обратно се пренасочва през пътен възел „Орфей“ в гр. Хасково по обходен маршрут: \r\nОт начало гр. Хасково – пътен възел „Орфей“ – бул. „Васил Левски“ – бул. „Илинден“ – бул. „Освобождение“ – път I-5 / Хасково – Кърджали /. Срок до 30.01.2019 г.; \r\nДвижението в участъка Хасково – п.в. Манастир от км 300+034 до км 302+932 се осъществява двупосочно в едното платно за движение спрямо поставената пътна сигнализация поради ремонтни дейности. Срок до 30.01.2019 г. \r\nОбласт Кърджали: \r\nДвижението по път Кърджали – Маказа в участъка Надлез Кирково – ГКПП „Маказа“ е ограничено за МПС над 3,5 т. Срок до 31.01.2019 г.; \r\nДвижението по път Черноочене – Кърджали само в посока от Черноочене към Кърджали е ограничено за движение на МПС над 15 т. Срок до 31.01.2019 г. \r\nОбходни маршрути: \r\n- направление Хасково – Кърджали: път І-5, път ІІІ-505 (с. Манастир), път ІІІ-507 Г.Войводино – Мост – Чифлик – Кърджали. \r\n- направление Асеновград – Кърджали: път ІІ-58, път І-5 посока Хасково, път ІІІ-505 (с. Манастир), път ІІІ-507 Г. Войводино – Мост – Чифлик – Кърджали. \r\n- направление Минерални бани – Кърджали: път ІІІ-506, път І-5 посока Хасково, път ІІІ-505 (с. Манастир), път ІІІ-507 Г.Войводино – Мост – Чифлик – Кърджали; \r\n- път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас: : няма ограничения \r\n- път І-7 Граница Румъния-Силистра-Дулово-Преслав-Върбишки проход-Петолъчката-Елхово-Лесово-граница Турция: няма ограничения. \r\n- път І-8 Граница Сърбия-Драгоман-София-Ихтиман-Пазарджик-Пловдив-Хасково-Капитан Андреево-граница Турция: \r\nОбласт София:  \r\nДвижението в участъка Вакарел – Ихтиман от км 110+700 до км 118+800 е ограничено за всички МПС поради намален габарит на пътното тяло. Поставена е необходимата сигнализация, указваща ограничението. Срок до 31.08.2019 г.; \r\nОбласт Хасково:  \r\nДвижението в участъка гр. Свиленград – Капитан Андреево от км 370+500 до км 377+900 е ограничено за движение поради пропадане на насип. Срок до 30.06.2019 г. \r\nОбходен маршрут: гр. Свиленград – ПВ „Свиленград” – АМ „Марица” – ПВ „Капитан Андреево” – с. Капитан Андреево. Срок до 30.06.2019 г. \r\n- път І-9 граница Румъния-Дуранкулак-Балчик-Варна-Бургас-Звездец-Малко Търново-граница Турция:  \r\nОбласт Варна:  \r\nДвижението в участъка Кранево – Варна при км 83+100 е ограничено за движение на МПС над 10 т. \r\nОбходен маршрут: Кичево – Оброчище. Срок до 28.02.2019 г. ; \r\nДвижението в участъка Златни пясъци – Варна от км 94+000 до км 90+800 се осъществява двупосочно в лявото платно поради ремонтни дейности на асфалтовата настилка, съобразно създадената организация за движение. Срок до 30.12.2018 г.;  \r\nОбласт Бургас:  \r\nДвижението по път I-9 в участъка Обзор – Слънчев бряг от км 180+000 до км 202+000 се осъществява с повишено внимание поради частични ремонтни дейности на асфалтовата настилка. Участъкът е сигнализиран с пътни знаци. Срок до 11.01.2019 г. \r\nДвижението в участъка Варна – Бургас в района на с. Баня от км 183+920 до км 184+595 се осъществява при стеснение на едното платно за движение поради ремонт на водосток. Работния участък е върху едната пътна лента с дължина до 50 м. Скоростта на движение се ограничена до 50 км/ч. Срок до 31.05.2019 г.; \r\nДвижението по път Слънчев Бряг – Бургас в участъка при обхода на гр. на Ахелой от км 207+726 до км 212+233 се осъществява в една лента поради изпълнение на строително-монтажни работи а именно “изпарител при км 207+580, нов фундамент на стоманено-решетъчен стълб от реконструкция на ВЛ 20 kV Равда при км 207+680, реконструкция на оптичен кабел на СКАТ ТВ при км 212+011 и реконструкции на ВЛ в подземна мрежа при км 212+120“. СМР се изпълнят на няколко етапа, при които ще се въвежда следните ограничения: скоростта на движение се ограничава на 40 км/ч. в кръстовищата и на 70 км/ч. в останалите участъци. Срок до 31.01.2018 г.; \r\nДвижението в участъка Слънчев бряг – Бургас в района на обход на гр. Поморие от км 222+849 до км 225+522 километраж по проект или от км 222+289.41 до км 224+962.32 километраж по съществуващ път се осъществява с повишено внимание поради изграждане на второ пътно платно. Движението на МПС се организира в двете ново изградени платна, като скоростта на движение е намалена до 50 км/ч в участъците на съществуващите кръстовища. Движението се регулира от пътни знаци. Срок до 01.07.2019 г.; \r\nІV. СЪСТОЯНИЕ НА РЕПУБЛИКАНСКАТА ПЪТНА МРЕЖА:  \r\n1. Ремонтни дейности и временна организация на движението /ВОД/:  \r\nОПУ-Благоевград: \r\nВременно са въведени следните ограничения за движение на МПС: няма. \r\nРемонтни дейности: няма. \r\nОПУ-Бургас: \r\nВременно са въведени следните ограничения за движение на МПС: \r\nПът II-99: Движението по път ІІ-99 Бургас – Царево при км 14+882 е забранено за МПС с тегло над 12 т. Движението се регулира от пътни знаци.  \r\nОбходен маршрут: общинския път Черноморец – Созопол. Срок до 31.05.2019 г. \r\nПът III-908: Движението по път III-908 Варовник – Вълчаново ханче от км 22+400 до 39+300 е ограничено на МПС над 10 т. поради стесняване на пътното платно. Срок до 21.12.2019 г.; \r\nПът III-7306: Движението по път ІІІ-7306 Черница – Сунгурларе – Чубра е ограничено за МПС над 10 т поради стесняване на пътното платно. Срок 21.12.2019 г. \r\nРемонтни дейности: \r\nПът III-208: Движението по път ІІІ-208 Провадия – Айтос при км 51+713 в се осъществява с повишено внимание поради стеснен участък на пътното платно. Участъкът е сигнализиран с пътни знаци и ограничение на скоростта до 30 км/ч. Срок до 15.01.2019 г. \r\nПът III-795: Движението по път III-795 Малина – АМ ,,Тракия” от км 45+000 до км 47+000 се осъществява в една лента поради частични ремонтни дейности на асфалтовата настилка. Срок: до 04.01.2019 г. \r\nПът ІІІ –7909: Движението по път III-7909 в участъка Равнец – Трояново от км 19+800 до км 26+000 се осъществява в една лента поради полагане на хоризонтална маркировка. Участъкът е сигнализиран с пътни знаци. Срок до 31.12.2018 г.  \r\nОПУ-Варна: \r\nВременно са въведени следните ограничения за движение на МПС: няма. \r\nРемонтни дейности: няма. \r\nОПУ-В. Търново: \r\nВременно са въведени следните ограничения за движение на МПС:  \r\nПът III-407: Движението по път ІІІ-407 Лозен – Полски Тръмбеш е ограничено за движението на МПС с обща маса над 12 т поради намален габарит на пътното тяло.  \r\nОбходен маршрут: Лозен – Драганово – Янтра – Поликраище – Полски Тръмбеш. Срок до 11.01.2019 г.; \r\nПът III-551: Движението по път ІІІ-551 Дебелец – Средни колиби – Елена е ограничено за МПС над 10 т поради намален габарит на пътното тяло.  \r\nОбходен маршрут: Дебелец – В. Търново – Лясковски кантон – Миндя – Елена и обратно. Срок до 11.01.2018 г.; \r\nПът III-4073: Движението по път ІІІ-4073 Царски извор – Драганово от км 0+000 до км 5+500 е ограничено поради свлачище.  \r\nОбходен маршрут: Царски извор – Сушица – Драганово и обратно. Срок до 11.01.2019 г.; \r\nПът III-4082: Движението по път ІІІ-4082 Чешма – Кесарево е ограничено за МПС над 3,5 т поради намален габарит на пътното тяло.  \r\nОбходен маршрут: Чешма – Сливовица – Горско Ново село – Джулюница – Кесарево. Срок до 11.01.2019 г.; \r\nРемонтни дейности: \r\nПът III-405: Движението по път III-405 Павликени – Горна Студена в участъка от км 26+089 до км 46+089 се осъществява в една лента поради ремонтни дейности на асфалтовата настилка. Движението се регулира от сигналисти. Срок до 31.01.2019 г.; \r\nПът ІІІ-662: Движението по път ІІІ-662 Твърдица – Елена в участъка от км 47+800 до км 48+000 се осъществява в една лента поради пропадане на пътното платно и образувало се свлачище. Срок до 11.01.2019 г. \r\nОПУ-Видин: \r\nВременно са въведени следните ограничения за движение на МПС: няма ограничения. \r\nРемонтни дейности: няма ограничения. \r\nОПУ-Враца: \r\nВременно са въведени следните ограничения за движение на МПС: \r\nПът II-11: Движението по път ІІ-11 Оряхово – Лесковец – граница с област Плевен от км 118+000 до км 119+000 е ограничено за МПС над 3.5 т. поради свлачищни процеси и намален габарит на пътното тяло. \r\nОбходен маршрут: Оряхово – Селановци /път ІІІ-306/ Галово – Остров /пътища ІV-ти клас/, път ІІ-11 граница с област Плевен. Срок 28.12.2018 г.; \r\nПът ІІІ-161: Движението по път ІІІ-161 Ребърково – Люти дол от км 0+000 до км 8+700 се осъществява при стеснение в двете посоки и ограничение за движението на МПС над 12 т от км 0+000 до км 5+900 поради свлачищни процеси. Срок 28.12.2018 г.; \r\nПът III-308: Движението по път ІІІ-308 Своде – Караш – Хубавене – Роман в участъка от село Караш до село Хубавене е ограничено поради свлачище от км 25+000 до км 25+200. Срок 28.12.2018 г.; \r\nОбходен маршрут: Роман – Ябланица – Осикова Лъкавица – Правешка Лъкавица – Караш за пътуващите от Роман за Караш. Ябланица – Роман – Хубавене за пътуващите от София и Ловеч; \r\nПът III-1302: Движението по път III-1302 Пудрия – Главаци от км 12+000 до км 15+960 е ограничено за всички автомобили над 10 т. Участъкът е сигнализиран с пътни знаци. Срок 28.12.2018 г.; \r\nРемонтни дейности: \r\nПът III-1002: Движението по път III-1002 Враца – Леденика се осъществява при стесняване на една от лентите за движение от км 5+150 до км 5+200 поради деформация на пътната настилка. Срок до 28.12.2018 г.; \r\nПът ІІІ-1306: Движението по път ІІІ-1306 Горно Пещене – кръстовище с път ІІ-15 /Враца – Мраморен/ от км 62+000 до км 62+300 се осъществява с повишено внимание поради възникнали свлачищни процеси. Една от лентите за движение е стеснена, като ограничението е сигнализирано с пътни знаци. Срок  до 28.12.2018 г. \r\nОПУ-Габрово: \r\nВременно са въведени следните ограничения за движението на МПС: \r\nПът III-403: Движението по път III-403 с. Кормянско – с. Малък Вършец при км 10+080 е ограничено за МПС с ширина /включително на товара/ по-голяма от 3,30 м поради стеснен участък при мост над р. Крапец. Сигнализирано е с пътен знак В15.  \r\nОбходен маршрут: за МПС над 3,30 м по път III-401 Кормянско – Петко Славейково – Малък Вършец и по общински път до с. Малък Вършец. Срок до 31.01.2019 г.; \r\nПът III-3011: Движението по път III-3011 Крамолин – В. Търново от км 22+129 до км 28+380 е ограничено за МПС над 10 т. поради намален габарит на пътното тяло при км 26+444. Срок до 31.03.2019 г.; \r\nПът III-5004: Движението по път III-5004 Чехлевци – Велчевци от км 10+940 до км 11+829 съвпадащ с ул. Малина в гр. Габрово е ограничено поради извършване на строителни дейности. Движението се осъществява през улици в урбанизирана територия гр. Габрово. Поставена е необходимата сигнализация. \r\nОбходен маршрут: за квартал Чехлевци: по път III-5004, път II-44 и път III-4404. Поставена е необходимата сигнализация. Срок до 31.01.2019 г.; \r\nРемонтни дейности: \r\nПът II-44: Движението по път II-44 Севлиево – Драгановци от км 0+000 до км 14+600 се осъществява с повишено внимание поради извършване на строително монтажни работи. Срок до 22.06.2019 г.; \r\nПът III-5006: Движението по път III-5006 Габрово – Стоманеците при км 7+060 се осъществява с повишено внимание поради пропаднал участък на асфалтова настилка. Една от лентите за движение е стеснена, като е поставена необходимата сигнализация. Срок до 28.02.2019 г.; \r\nПът III-6072: Движението по път III-6072 Селище – Стоките при км 11+675 се осъществява с повишено внимание поради пропаднал участък на асфалтовата настилка. Поставена е необходимата сигнализация. Срок до 28.02.2019 г. \r\nОПУ-Добрич: \r\nВременно са въведени следните ограничения за движение на МПС: няма ограничения. \r\nРемонтни дейности:  \r\nПът II-71: Движението по път II-71 околовръстно на гр. Добрич от км 99+500 до км 105+400 се осъществява с повишено внимание поради частични ремонтни дейности на асфалтовата настилка. Движението се регулира с пътни знаци. Срок 30.12.2018 г. \r\nПът II-97: Движението по околовръстен на гр. Добрич от км 0+000 до км 7+500 се осъществява с повишено внимание поради частични ремонтни дейности на асфалтовата настилка. Движението се регулира с пътни знаци. Срок 30.12.2018г. \r\nОПУ-Кюстендил: \r\nВременно са въведени следните ограничения за движение на МПС: \r\nПът ІІІ-6222: Движението по път ІІІ-6222 Смоличано – Пелатиково от км 10+000 до км 14+000 е ограничено за товарни автомобили над 3,5 тона поради пропадане на част от пътното тяло при км 10+650, км 11+720, км 12+830 и км 13+360. Сигнализирано е с пътни знаци. \r\nОбходен маршрут: Згурово – Неделкова Гращица – Невестино – Друмохар – Ваксево и обратно. Срок до 31.03.2019 г. \r\nРемонтни дейности:  \r\nПът III-107: Движението по път III-107 между Пастра и Рилски манастир от км 27+700 до км 27+750 в участък от 50 метра се осъществява в една лента поради извършване на аварийно-възстановителни дейности. Участъкът е сигнализиран с пътни знаци. Срок до 01.02.2019 г. \r\nОПУ-Кърджали: \r\nВременно са въведени следните ограничения за движение на МПС:  \r\nПът III-5009: Движението по път ІІІ-5009 Зорница – Бели пласт – Стремци– Кърджали е ограничено за МПС над 12 т.  \r\nОбходен маршрут: по път I-5 Хасково – Кърджали за МПС до 15 тона или по път III-507 Кърджали – Мост през с. Мост за всички МПС. Срок до 31.01.2019 г. \r\nРемонтни дейности:  \r\nПът II-59: Движението по път II-59 Карамфил – Крумовград от км 30+893 до км 36+784 се осъществява с повишено внимание поради извършване на подокопен дренаж, преоткосиране, ремонт на водостоци и облицовани окопи. Срок до 01.03.2019 г. ; \r\nПът II-59: Движението по път II-59 Крумовград – граница област Хасково от км 36+784 до км 55+845 се осъществява с повишено внимание поради извършване на подокопен дренаж, преоткосиране, ремонт на водостоци, облицовани окопи, реголи, локални ремонти на пътното тяло и асфалтови работи. Срок до 01.09.2019 г. \r\nОПУ-Ловеч:  \r\nВременно са въведени следните ограничения за движение на МПС: \r\nПът II-35: Движението по път ІІ-35 Плевен – Троян в участъка на обходен път на гр. Ловеч от км 43+000 до км 44+400 е ограничено за всички МПС поради ремонтни работи в тунел „Ловеч”. \r\nОбходен маршрут за МПС до 12 тона: по улици през центъра на гр. Ловеч.  \r\nОбходни маршрути за товарни автомобили над 12 т.: \r\n-\tЗа движещите се за и от гр. Троян: от гр. Ловеч, пътен възел „Софийска” по път ІІІ-401 през с. Изворче и с. Соколово до път І-4 при с. Микре, по път І-4 до пътен възел „Абланица” и по път ІІ-35 за гр. Троян и обратно. Движещите се от Троян към Плевен ползват същия маршрут. \r\n-\tЗа движещите се от гр. Варна и гр. Севлиево към гр. Ловеч и гр. Плевен от пътен възел Севлиево при км 85+700 на път І-4, по път ІІІ-403 Кормянско – Малък Вършец и път ІІІ-401 П. Славейково – Ловеч до гр. Ловеч, пътен възел „Баховица”. \r\n-\tЗа движещите се от гр. Варна и гр. Севлиево към гр. Ловеч и гр. Плевен, които са пропуснали обхода по път ІІІ-403 и ІІІ-401, на път І-4 при пътен възел „Абланица” се насочват с табели Ж3 към кръстовището на път І-4 с път ІІІ-401 при с. Микре, от там по съществуващата организация към гр. Ловеч и гр. Плевен. Движението се регулира с пътни знаци. Срок до 30.12.2018 г. \r\nРемонтни дейности:  \r\nПът ІІ-35: Движението по път ІІ-35 Плевен – Троян в района на обходен път на гр. Ловеч от км 37+000 до км 42+600 се осъществява в едно платно поради ремонтни дейности по настилката и мостовите съоръжения. Затворено за движение е платното посока Троян, като движението се осъществява двупосочно в платното посока Плевен. Движението се регулира с пътни знаци. Срок до 31.12.2018 г.; \r\nПът ІІ-35: Движението по път ІІ-35 Ловеч – Троян в участъка от Ловеч до разклон за с. Хлевене от км 44+462 до км 46+105 се осъществява в една лента поради частични ремонтни дейности по настилката. Водачите да се движат с повишено внимание и съобразена скорост. Срок 31.12.2018 г.; \r\nПът III-358: Движението по път III-358 гр. Ябланица – гр. Тетевен от км 60+291 до км 76+200 се извършва с повишено внимание поради ремонтни дейности. Участъкът е сигнализиран с пътни знаци. Срок до 03.05.2019 г.; \r\nПът III-3701: Движението по път III-3701 Черни Вит – Тетевен от км 22+300 до км 36+382 се извършва с повишено внимание поради ремонтни дейности по банкети и откоси. Срок до 31.12.2018 г. \r\nОПУ-Монтана: \r\nВременно са въведени следните ограничения за движение на МПС:  \r\nПът II-11: Движението по път II-11 Добри дол – Орсоя от км 23+167 до км 31+800 е ограничено за МПС над 10 т поради изпълнение на строително-монтажни дейности. За останалите участници в движението скоростта е ограничена до 30 км/ч. \r\nОбходен маршрут: \r\nЗа движещите се по пътя Козлодуй-Лом-Видин: Козлодуй – Вълчедръм – Дългоделци – Д. Церовене – Вирове – Монтана – Ружинци – Димово – Дунавци – Видин и обратно. Срок до 30.04.2019 г.;  \r\nПът II-81: Движението по път ІІ-81 Монтана – София през проход „Петрохан“ е ограничено за автомобили над 12 т. \r\nОбходен маршрут: през гр. Своге. Срок до 10.03.2019 г.; \r\nПът II-81: Движението по път II-81 Расово – Лом в посока Монтана от км 144+000 до км 145+400 е ограничено за МПС над 10 т. поради извършване на строително монтажни работи. За останалите участници скоростта е ограничена до 40 км/ч. \r\nОбходен маршрут:  \r\n- В посока от Монтана: по път II-81 с. Д. Церовене кръстовището с път III-818, по път III-818 до кръстовище с път II-11 с. Д. Цибър, по път II-11 до гр. Лом и обратно. \r\n- В посока Лом - Видин: по път II-11 Ковачица – Д. Цибър, по път III-818 Вълчедръм – Дългоделци до кръстовището с път II-81 с. Д. Церовене, по път II-81 Вирове – Монтана и по път 1-1 Ружинци – Димово – Дунавци – Видин и обратно. Срок до 30.04.2019 г.; \r\nПът III-8104: Движението по път ІІІ-8104 Замфирово – Пърличево от км 7+000 до км 7+700 е ограничено за всички МПС поради пропадане на участък от пътното тяло.  \r\nОбходен маршрут: по път ІІ-81 Боровци – Монтана, път І-1 /Е-79/ Монтана – Сумер, път ІІІ-1621 Сумер – Пърличево и обратно. Срок до 30.03.2019 г. \r\nРемонтни дейности: няма ограничения. \r\nОПУ-Пазарджик:  \r\nВременно са въведени следните ограничения за движение на МПС: \r\nПът III-3704: Движението по път III-3704 Пазарджик – Ветрен при км 11+485 в с. Бошуля е ограничено за МПС над 10 т.  \r\nОбходен маршрут: гр. Пазарджик, път I-8 с. Звъничево – Септемврийски ханчета, път III-8402 гр. Септември, кръгово кръстовище с път III-3704 с. Бошуля. Срок до 21.12.2019 г. \r\nРемонтни дейности:  \r\nПът III-8003: Движението по път III-8003 с. Дюлево – разклона за Стрелча /път III-606/ се извършва в една лента от км 35+890 до км 35+910 поради срутище /пропадане на част от дясното платно/. Движението в участъка се извършва в лявото платно и е регулирано с пътни знаци. Срок до 21.12.2019 г.  \r\nОПУ-Перник: \r\nВременно са въведени следните ограничения за движение на МПС: \r\nПът II-63: Движението по път II-63 Брезник – Трън от км 42+200 до км 42+800 е ограничено поради ремонт на мост. Движението е пренасочено по изграден временен път, сигнализиран съгласно проект за ВОБД. Срок до 28.02.2019 г. \r\nПът ІІІ-637: Движението по път ІІІ-637 от с. Мрамор до разклон за с. Лева река е ограничено за МПС над 10 т. Срок до 31.12.2018 г. \r\nРемонтни дейности: няма ограничения. \r\nОПУ-Плевен: \r\nВременно са въведени следните ограничения за движение на МПС:  \r\nПът ІІІ-301: Движението по път III-301 край регулация с. Козар Белене – начало регулация гр. Левски от км 1+750 до км 5+753 е ограничено за МПС общо тегло над 7 т. \r\nОбходен маршрут: път III-303 Българене – Малчика – Аспарухово – Левски. Срок – целогодишно. \r\nПът ІІІ-304: Движението по път III-304 Изгрев – Трънчовица – Бацова махала – Новачене – Дебово от км 0+030 до км 24+650 е ограничено за транзитното движение на МПС над 15 т.; \r\nОбходен маршрут: по път ІІ-34 Плевен – Никопол. Срок – целогодишно. \r\nПът ІІІ-306: Движението по път III-306 Луковит – Оряхово в участъка Червен бряг – Чомаковци от км 9+715 до км 19+207 е ограничено поради демонтиране на стоманен мост над река Искър преди с. Чомаковци. \r\nОбходен маршрут: (Кнежа – Искър – Долни Дъбник – Телиш – Луковит) За движещите се МПС по път I-3 Бяла-Ботевград от гр. Луковит транзитно през гр. Червен бряг към с. Чомаковци, начало обход с кръстовище с РП III-306, в гр. Луковит, км 138+767, оттам отбивния маршрут следва трасето на път I-3 през с. Радомирци до обхода на гр. Долни Дъбник, гр. Искър и гр. Кнежа до кръстовище с път III-306 в гр. Кнежа и след това по трасето на път III-306 до с. Чомаковци. Срок до 04.07.2019 г.; \r\nПът ІІІ-3004: Движението по път III-3004 Опанец – Долна Митрополия от км 0+000 до км 6+125 в района на с. Опанец е ограничено за транзитно движение на МПС над 3.5 т. \r\nОбходен маршрут: по път І-3 Бяла – Плевен – Ботевград (от п.в. \"КАТ\" на км 88+973 към п.в. на км 95+099). Срок – целогодишно. \r\nПът ІІІ-3005: Движението по път III-3005 Ясен – Търнене – Градина в района на с. Ясен от км 1+793 до км 4+223 е ограничено за движение на МПС над 3.5 т, осигурен е сигнализиран обходен маршрут; Срок – целогодишно. \r\nПът ІІІ-3005: Движението по път III-3005 Ясен – Търнене – Градина – Петърница – Бъркач – Беглеж в района на с. Беглеж от км 21+062 до км 27+123 е ограничено за МПС над 8 т. \r\nОбходен маршрут: път ІІІ-3502 Брестовец – Горталово – Беглеж – Бежаново – Ъглен. Срок – целогодишно. \r\nРемонтни дейности: няма ограничения. \r\nОПУ-Пловдив:  \r\nВременно са въведени следните ограничения за движение на МПС: \r\nПът II-86: Движението по път II-86 Асеновград – Нареченски бани е ограничено за МПС с височина над 4 м. през тунелите. \r\nОбходен маршрут: път III-866 Кричим – Девин. \r\nПът III-606: Движението по общински път ІІІ-606 Неделево –Церетелево – Царимир - /ІІ-64/ на кръстовище с път II-64 Карлово-Пловдив при км 39+290 се ограничава поради ремонт на ж.п. прелез. \r\nОбходен маршрут: с. Труд-с. Строево-с. Голям Чардак-с. Неделево. Срок  до 8.12.2018г.; \r\nПът ІІІ-667: Движението по път III-667 Плодовитово – Първомай при км 6+832 в района на мост над р. Марица е ограничено за МПС над 5 т поради намален габарит на пътното платно на стоманения мост на р. Марица. \r\nОбходен маршрут: път ІІ-66 Стара Загора – Поповица и път І-8 София – Пловдив – Свиленград. Срок до 28.12.2019 г.; \r\nПът III-804: Движението по път III-804 Поповица – Болярци е ограничено за МПС над 12 т поради намален габарит на пътното платно на мост в с. Поповица. Срок до 02.01.2019 г.; \r\nОбходен маршрут:  път Поповица – Садово – Кочево – Болярци. \r\nПът III-8611: Движението по път III-8611 Белица – Загражден – Давидково в участъка от км 13+500 от Държавно ловно стопанство ”Кормисош” след с. Белица до границата с област Смолян при км 18+431 е ограничено за всички МПС. Срок до 28.12.2018 г.; \r\nРемонтни дейности: няма. \r\nОПУ-Разград: \r\nВременно са въведени следните ограничения за движение на МПС: няма. \r\nРемонтни дейности:  \r\nПът III-702: Движението по път III-702 Пристое – Подайва – Къпиновци – Лъвино – II-23 /Исперих/  в  участъка  от  граница  с  ОПУ  Шумен  до  гр. Исперих  от  км 2+000  до  км 22+125 се осъществява с повишено внимание в една лента за движение, поради изпълнение превантивен ремонт на пътя. Движението в работния участък се регулира с временна сигнализация, съгласно съгласувания проект за ВОД и от сигналисти. Срок до 30.04.2019 г. \r\nОПУ-Русе: \r\nВременно са въведени следните ограничения за движение на МПС:  \r\nПът ІІІ-202: Движението по път III-202 Русе – Щръклево – Нисово – Кацелово при км 36+945 е ограничено за МПС над 10 т поради компрометирано експлоатационно състояние на мост до с. Кацелово при км 36+945 над р. Черни Лом. Едната лента е затворена за движение и е въведен пропускателен режим по свободната лента за движение. Въведено е ограничение на скоростта 40 км/ч. Срок до 01.04.2019 г. \r\nРемонтни дейности:  \r\nПът II-21: Движението по път II-21 Русе – Мартен от км 0+000 до км 0+293 се осъществява с повишено внимание спрямо създадената с вертикална, хоризонтална и светлинна сигнализация организация на движението поради ремонтни дейности свързани с реконструкция и удвояване на габарита на пътното тяло. Въведено е ограничение на скоростта до 40 км/ч. Срок до 28.12.2018 г.; \r\nПът III-501: Движението по път ІІІ-501 Русе – Басарбово при км 5+976 се извършва в едната лента с пропускателен режим поради авариен ремонт на дясна тротоарна конзола на мостово съоръжение. Участъкът е сигнализиран съгласно Наредба №3 за ВОБД. Въведено е ограничение на скоростта до 20 км/ч. Срок до 01.04.2019 г. \r\nОПУ-Силистра:  \r\nВременно са въведени следните ограничения за движение на МПС:  \r\nПът III-701: Движението по път ІІІ-701 в участъка Секулово – Тодор Икономово от км 9+454 до км 16+353 е ограничено за МПС над 3,5 т поради компрометирано състояние на мостово съоръжение.  \r\nОбходен маршрут за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 19.02.2019 г. \r\nОПУ-Сливен: \r\nВременно са въведени следните ограничения за движение на МПС: \r\nПът ІІІ-7006: Движението по път ІІІ-7006 Бероново – Градец в участъка от с. Садово до с. Градец от км 9+645 до км 13+042 е ограничено за движение на МПС над 12 т. поради намалена носимоспособност на мостово съоръжение на км 10+868. Срок 27.12.2018 г.; \r\nПът ІІІ-7306: Движението по път ІІІ-7306 Сунгурларе – Пъдарево в участъка с. Чубра – с. Пъдарево е ограничено за МПС над 12 т поради намалена носимоспособност на пътното тяло в участъка на област Бургас. Срок до 31.12.2019 г. \r\nРемонтни дейности: \r\nПът ІІ-48: Движението по път ІІ-48 гр. Котел – с. Градец от км 43+000 до км 43+100 се осъществява с повишено внимание поради укрепване на откоса. Движението се регулира с пътни знаци. Срок до 30.12.2018 г. \r\nОПУ-Смолян: \r\nВременно са въведени следните ограничения за движение на МПС:  \r\nПът III-861: Движението по път III-861 в отсечката гр. Лъки – пътно кръстовище за хижа Момчил юнак от км 31+040 до км 36+000 е ограничено за МПС с тегло над 12 т. поради намален габарит на пътното тяло. Срок до 31.03.2019 г.; \r\nПът ІІІ-8631: Движението по път ІІІ-8631 Момчиловци – Славейно – местност Момина вода от км 0+000 до км 5+993 е ограничено за МПС над 12 т. с ремаркета и полуремаркета, поради стеснен габарит на пътното тяло. Движението в района се регулира с пътни знаци. Срок до 31.03.2019 г.; \r\nПът ІІІ-8683: Движението по път ІІІ-8683 с. Арда – с. Горна Арда от км 27+000 до км 29+500 е ограничено за МПС с тегло над 10 т. поради пропадане и стеснение на една от пътните ленти. Движението в района се регулира с пътни знаци. Срок до 31.03.2019 г. \r\nРемонтни дейности: \r\nПът II-86: Движението по път ІІ-86 гр. Смолян – с. Средногорци от км 109+370 до км 109+570 (в участъка срутище при км 109+450 – разклон за с. Тикале) се регулира със светофарна уредба и скоростта е ограничена до 20 км/ч. Трафикът се осъществява в една /дясната/ пътна лента. Срок до 31.12.2018 г. \r\nОПУ-София: \r\nВременно са въведени следните ограничения за движение на МПС:  \r\nПът II-81: Движението по път ІІ-81 Монтана – София през проход „Петрохан“ е ограничено за автомобили над 12 т., както и тегленето на ремаркета и полуремаркета. \r\nОбходен маршрут: през гр. Своге. Срок до 31.03.2019 г.; \r\nПът ІІ-82: Движението по път II-82 Костенец – Самоков от км 0+000 до км 39+176 е ограничено за товарни МПС над 10 т в двете посоки. Срок до 31.08.2019 г.; \r\nПът III-801: Движението по път III-801 Вакарел – Белица – Панагюрище от км 0+000 до км 22+133 е ограничено за товарни автомобили с ремаркета и полуремаркета поради влошени експлоатационни характеристики на пътното тяло. Срок 31.03.2019 г. \r\nПът ІІІ-3701: Движението по път III-3701 в участък от края на с. Ямна до края на област Ловеч от км 16+600 до км 22+300 е ограничено за всички МПС поради свлачищни процеси.  \r\nОбходен маршрут: път II-37 Етрополе – Лъга – Джурово, път I-3 Джурово – Ябланица граница област Ловеч, път III-358 Ябланица – Гложене, път III-3701 Гложене – Черни Вит. Срок до 31.05.2019 г.; \r\nПът ІІІ-8001: Движението по път III-8001 Беренде извор – Беренде от км 4+700 до км 9+410 е ограничено за движение на МПС поради намален габарит на пътното платно. Срок до 30.09.2019 г.; \r\nПът ІІІ-8102: Движението по път III-8102 Чибаовци – Свидня от км 10+000 до км 16+750 е ограничено поради активирали се свлачища.  \r\nОбходен маршрут: до Чибаовци да се ползва път II-81 до Бучин проход, път III-164 Бучин проход – Искрец – Свидня. Срок до 31.05.2019 г. \r\nРемонтни дейности: \r\nПът II-81: Движението по път II-81 Костинброд – Петрохан от км 8+200 до км 51+235 е затруднено и се осъществява двупосочно в една лента на определени участъци поради ремонтни дейности на асфалтовата настилка. Временната организация се осъществява посредством пътни знаци и временни светофарни уредби. Срок до 30.03.2019 г.; \r\nОПУ-Стара Загора: \r\nВременно са въведени следните ограничения за движение на МПС:  \r\nПът ІІІ-807: Движението по път III-807 гр. Чирпан – с. Върбица в участъка с. Скобелево – с. Зетьово е ограничено за всички МПС поради аварирал мост над река Марица при км 7+600.  \r\nОбходни маршрути:  \r\n- път ІІ-66 Поповица – Плодовитово – Първомай – Скобелево;  \r\n- път ІІ-66 Чирпан – Плодовитово – Първомай – Скобелево;  \r\n- Скобелево – Първомай – Плодовитово – път ІІ-66. Срок до 07.01.2019 г. \r\nПът III-5005: Движението по път III-5005 връх ,,Шипка” – връх „Бузлуджа” от км 0+000 до км 12+213 е ограничено за всички МПС поради влошените метеорологични условия през зимния период. Срок до 31.03.2019 г. \r\nПът ІІІ-5031: Движението по път III-5031 Опан – Гълъбово е ограничено на МПС над 10 т.  \r\nОбходен маршрут: път І-5 Стара Загора – Димитровград и път ІІІ-554 Раднево – Гълъбово.  \r\nРемонтни дейности: няма. \r\nОПУ-Търговище: \r\nВременно са въведени следните ограничения за движение на МПС: \r\nПът III-4009: Движението по път III-4009 Лиляк – Пресиян от км 7+484 до км 15+230 е ограничено за МПС над 5 т поради свлачище в района на с. Александрово. Участъкът е сигнализиран с пътни знаци. Срок до 31.03.2019 г.; \r\nПът III-4082: Движението на МПС над 3,5 т. по път III-4082 Капище – Банковец от км 0+000 до 11+300 е ограничено поради ремонт на мост. Срок до 31.03.2019 г. \r\nРемонтни дейности: \r\nПът III-4009: Движението по път III-4009 Лиляк – Александрово от км 9+800 до 10+200 се осъществява в една лента поради активизирано свлачище. Участъкът е сигнализиран с пътни знаци. Срок до 31.05.2019 г.; \r\nОПУ-Хасково: \r\nВременно са въведени следните ограничения за движение на МПС: \r\nПът III-597: Движенито по път III-597 Ивайловград – Дъбовец – Малко градище – Лозен – Любимец в гр. Любимец при км 56+850 е ограничено за всички МПС поради закрит ж.п. прелез.  \r\nОбходен маршрут: гр. Любимец – с. Сива река – с. Малко градище – гр. Ивайловград. Срок до 31.01.2019 г.; \r\nПът III-5009: Движението на МПС над 12 т. по път III-5009 Козлец – Кърджали от км 0+000 до км 26+080 e ограничено. Срок до 31.01.2019 г. \r\nРемонтни дейности: \r\nПът III-663: Движението по път III-663 Димитровград – Симеоновград в участъка от разклона за гр. Стара Загора до гр. Симеоновград от км 34+600 до км 54+835 се осъществява в една лента поради частични ремонтни дейности на асфалтовата настилка. Движението през работните участъци се осъществява двупосочно в едната лента и се регулира с пътна сигнализация. Срок до 02.10.2019 г. \r\nОПУ-Шумен: \r\nВременно са въведени следните ограничения за движение на МПС:  \r\nПът III-701: Движението по път ІІІ-701 в участъка Секулово – Тодор Икономово от км 9+454 до км 16+353 е ограничено за МПС над 3,5 т поради компрометирано състояние на мостово съоръжение.  \r\nОбходен маршрут: за МПС над 3,5 тона: през общински път 70009 Секулово – Прохлада – Браничево, път І-7 Браничево – Пристое – Каолиново, път ІІІ-7005 Каолиново – Тодор Икономово и обратно. Срок до 02.04.2019 г.; \r\nПът ІІІ-731: Движението по път III-731 Радко Димитриево – Друмево e ограничено за МПС над 10 т поради свлачищни процеси.  \r\nОбходен маршрут: Шумен – Овчарово – Друмево. Срок до 28.02.2019 г. \r\nРемонтни дейности: няма ограничения. \r\nОПУ-Ямбол: \r\nВременно са въведени следните ограничения за движение на МПС: \r\nПът ІІІ-7008: Движението по път III-7008 Елхово – Изгрев от км 2+440 до км 2+560 е ограничено поради компрометирано експлоатационно състояние на дървен мост над р. Тунджа. \r\nОбходен маршрут: по изграден обходен път до моста с ограничение на скоростта до 30 км/ч. Срок до 31.12.2018 г. \r\nРемонтни дейности: \r\nПът ІІІ-7008: Движението по път III-7008 Малък манастир – Голям манастир от км 18+059 до км 18+123 се осъществява в една лента поради пропаднала настилка и пропаднал насип. Движението се регулира чрез пътни знаци. Срок до 31.01.2019 г.; \r\nОпасност от падащи камъни: Искърско дефиле; Кресненско дефиле; път І-1 /Е-79/ Мездра-Ботевград, Видин-Монтана и в участъците от км 321+400 до км 321+500 и от км 352+650 до км 352+750; път I-4 София-Варна при с. Пролаз и Коритна-Български Извор-Микре; път I-5 /Е 85/ В. Търново-Дряново-Габрово-Шипка; път І-6 Коняво-разклон Клапаровци и София-Карлово-Бургас, проходи „Козница” и „Стражата”; път I-8 при кръстовище за с. Габровица; път I-9 Крушевец-М.Търново; път ІІ-19 Симитли- Г. Делчев; път II-35 Троян-Кърнаре; път II-37 Пещера-Батак-Ш. Поляна; път II-53 Стара река-Сливен; път ІІ-62 Самоков-Дупница /местност Дервена/; път ІІ-82 Самоков-София /Г.Окол-Пасарел-Кокаляне/; път II-84 Варвара-гара Костандово /кръстовище за Св. Петка/; път ІІ-86 Асеновград-Смолян; път ІІІ-102 Превала-Монтана; път ІІІ-104 Бобошево-Четирци; път ІІІ-107 Рила-Рилски Манастир; път III-305 Дерманци-Торос-Гложене; път ІІІ-488 Градец-Ичера-Сливен; път ІІІ-601 Горановци-Олтоманци; път ІІІ-606 в района на Копривщица; път ІІІ-622 Друмохар-Ваксево; път III-842 Юндола-Голямо Белово; път ІІІ-861 Юговско ханче-Югово-Лъки-Здравец; път ІІІ-865; Стояново-Ардино; път ІІІ-866 Смолян-Кричим-Стамболийски-път І-8; път ІІІ-3011 стената на яз. „Ал. Стамболийски”; път ІІІ-8611 Белица-Загражден, всички пътища на област Смолян; път II-55 от км 34+900 до км 45+000 на Прохода на Републиката; път ІІ-73 Шумен-Карнобат. Шофьорите да се движат с повишено внимание по тези участъци.", "date": "2018.12.25", "title": "Актуална пътна обстановка към 18.00 часа"}
{"url": "http://www.focus-news.net/news/2018/12/25/2605651/predstoyashti-sabitiya-v-stranata-za-26-dekemvri-agentsiya-fokus.html", "text": "*** \r\nОт 11.00 часа в УМБАЛСМ „Н. И. Пирогов\" ще се проведе традиционният за Коледа брифинг. \r\n*** \r\nОт 17.30 часа в храм „Св. апостол първомъченик и архидякон Стефан” – Южен парк, Негово Преосвещенство Белоградчишкия епископ Поликарп, викарий на Софийския митрополит  ще се отслужи празнична вечерня с петохлебие. \r\n*** \r\nОт 17.00 часа в залите на РИМ-Благоевград ще гостува изложбата „Премъдростта Божия в творчеството на Борис Георгиев“ на ГХГ- Варна и Национална галерия-София.  \r\n*** \r\nВ 09.00 часа в храм „Св. Параскева” Негово високопреосвещенство Врачанският митрополит Григорий ще оглави Архиерейска света Литургия за празника Събор на Пресвета Богородица. \r\n*** \r\nОт 21.00 часа в читалище „Хамалогика“ ще се състои концерт на рок група „Силует“.  Входът за събитието в 7 лв.  \r\n*** \r\nВ НЧ „Съгласие 1890\" ще се състои концерт на групите JEREMY и ACCESS.  \r\n*** \r\nОт 12.00 часа на площад „Стефан Стамболов“ коледари от училище „Любен Каравелов“ ще изпълнят обредни песни и наричания за здраве и благодат. \r\n*** \r\nВ 15.30 часа на откритата сцена пред Общината ще започне концерт на Певческо дружество „Ангел Букорещлиев“ Пловдив с диригент Цветан Цветков.  \r\n*** \r\nВ 16.30 часа на откритата сцена пред Общината ще се състои концерт на Трио „Сирун“.  \r\n*** \r\nВ 17.00 часа на откритата сцена пред Общината ще започне танцов спектакъл на Сдружение за култура, изкуство и спорт „Немезида“. \r\n*** \r\nОт 10.00 часа на площада пред кметството в с. Мечкарево ще се проведе 19-ото издание на фолклорния събор „Зимни празници 2018“.  \r\n*** \r\nОт 09.30 часа в храм „Св. Богородица\" ще бъде отслужена Утреня и св. Златоустова литургия.", "date": "2018.12.25", "title": "Предстоящи събития в страната за 26 декември (Агенция „Фокус“)"}
{"url": "http://www.focus-news.net/news/2018/12/25/2605654/tass-nasa-iska-i-zanapred-da-izprashta-svoite-astronavti-s-ruski-raketi.html", "text": "Американската национална авиационна и космическа администрация (НАСА) би искала да изпраща своите астронавти на Международната космическа станция (МКС) на руския \"Союз\" и след като Съединените щати могат да правят това, използвайки собствен пилотиран космически кораб. Това съобщи във вторник специализираното издание на Space.com, цитирано от  TACC \r\nВ същото време, както е заявил на портала официалният представител на американската космическа агенция Стефани Ширхолц, НАСА би искала да изпрати до  МKС руски космонавти с американски пилотирани кораби, когато преминат всички необходими тестове. Ръководителят на отдела за пилотирани полети на НАСА Уилям Герстенмайер и висшето ръководство на НАСА заявиха намерението си да продължат да изпращат американски членове на екипажа на МКС с руски кораби и екипажи, а руснаците с американски, когато това бъде възможно. \r\nСпоред Ширхолц изпращането на руски и американски екипажи с отделни кораби би било нецелесъобразно и замисълът е да продължи изпращането на съвместни екипажи.  Юлиян Марков", "date": "2018.12.25", "title": "ТАСС: НАСА иска и занапред да изпраща своите астронавти с руски ракети"}
{"url": "http://www.focus-news.net/news/2018/12/25/2605653/nimh-utre-predi-obyad-shte-ima-predimno-znachitelna-niska-oblachnost-koyato-v-sledobednite-chasove-shte-se-razkasva-i-namalyava.html", "text": "През нощта и утре преди обяд ще има предимно значителна ниска облачност, която в следобедните часове ще се разкъсва и намалява. Вятърът малко ще отслабне, ще бъде умерен от северозапад. Минималните температури ще са предимно между минус 6° и минус 1°, максималните - между 1° и 6°. Такава е прогнозата за времето на  Националния институт по метеорология и хидрология (НИМХ) при БАН , съобщи за Агенция „Фокус“ дежурният синоптик Евгения Егова. Атмосферното налягане е и ще остане по-високо от средното за месеца. \r\nНад Черноморието ще преобладава слънчево време, с по-значителни увеличения на облачността главно след обяд по северното крайбрежие. Ще духа умерен северозападен вятър. Максималните температури ще са 3° - 4°. Вълнението на морето ще бъде 2 - 3 бала. Температурата на морската вода е 7° - 8°. \r\nНад планините ще преобладава слънчево време, по-значителна ще бъде облачността главно преди обяд в ниските части. Ще духа силен вятър от север-северозапад. Максималната температура на височина 1200 метра ще бъде около минус 3°, на 2000 метра - около минус 9°.  Атмосферното налягане е и ще остане по-високо от средното за месеца.     \r\nВ четвъртък и петък облачността ще е разкъсана, в Дунавската равнина и в котловините преди обяд - предимно значителна. Вятърът малко ще отслабне, повече в нощните часове, но през деня отново ще се усилва и ще бъде умерен, през първия ден все още от северозапад, а в петък - временно от югозапад. Минималните температури ще останат без особена промяна – предимно между минус 5° и 0°, а дневните още малко ще се повишат и в петък ще са между 5° и 10°. В събота облачността ще бъде предимно значителна. По-късно през деня в събота с усилване на вятъра от северозапад и север ще застудява. Ще има и превалявания от дъжд и сняг, но само на отделни места, главно в Северна България. Минималните температури ще са между минус 2° и 3°, по Черноморието малко по-високи, дневните – все още ще са сравнително високи - между 4° и 9°.", "date": "2018.12.25", "title": "НИМХ: Утре преди обяд ще има предимно значителна ниска облачност, която в следобедните часове ще се разкъсва и намалява"}
{"url": "http://www.focus-news.net/news/2018/12/25/2605656/the-hill-donald-tramp-zayavi-che-ima-doverie-na-stivan-mnuchin-i-obvini-federalniya-rezerv.html", "text": "Президентът Тръмп изрази доверие в министъра на финансите Стивън Мнучин един ден, след като пазарите продължиха да се сриват на фона на притесненията на инвеститорите от повишаването на лихвените проценти и хаоса в администрацията на Тръмп, пише американското издание  The Hill . \r\n„Да. Много талантлив човек, много умен човек, ”каза Тръмп пред репортери, когато го попитаха дали запазва доверието си в ръководителя на Министерството на финансите. \r\nТръмп говори по време на импровизирана пресконференция  в Овалния кабинет, след като разговаря с войници за Коледа. \r\nНо президентът повтори убеждението си, че Федералният резерв повишава твърде бързо лихвените проценти, което според него е пречка за неговото президентство. \r\n„Е, ще видим“ - каза Тръмп, когато го попита дали има доверие в ръководителя на Федералния резерв Джеръм Пауъл. \"Те повишават лихвените проценти твърде бързо ... мислят, че икономиката е толкова добра, но мисля, че ще го разберат доста скоро, наистина.\" \r\nКоментарите на президента идват ден след като Bloomberg News съобщи, че Тръмп е обмислял освобождаването на Мнучин, чието бъдеще може да зависи от това дали фондовите пазари ще продължават да падат. \r\nМнучин се опита да успокои Тръмп, призова главите на шест големи банки в неделя и публикува необичайно изявление, в което се казва, че те имат капацитета да отпускат заеми на домакинствата и бизнеса. \r\nНо коментарите предизвикаха още по-голямо объркване и страх на Уолстрийт, където финансовото здраве на големите банки не е сериозен проблем. \r\nСмята се, че инвеститорите се притесняват от повишения на лихвените проценти в допълнение към несигурността, причинена от ‚затварянето“ на правителството и търговската война на Тръмп с Китай, наред с други въпроси. \r\nТръмп обаче обвинява единствено политиката на Пауъл и Федералния резерв. Според съобщенията президентът също така е говорил за възможността за отстраняване на Пауъл, което би било практически безпрецедентен ход. Той също така обвинява Мнучин, че е препоръчал  Пауъл да ръководи Резерва.  Юлиян Марков", "date": "2018.12.25", "title": "The Hill: Доналд Тръмп заяви, че има доверие на Стивън Мнучин и обвини Федералния резерв"}
{"url": "http://www.focus-news.net/news/2018/12/25/2605655/varna-365-zhiteli-na-obshtina-aksakovo-imat-nuzhda-ot-sotsialni-uslugi.html", "text": "365 са жителите на Община Аксаково, които ползват или имат нужда да ползват някаква социална услуга. Те са регистрирани в нова електронна платформа, която наскоро използват от местната администрация, благодарение на реализиран европроект. Това каза в интервю за  Радио „Фокус“ – Варна  Нели Петрова, която от десет години се занимава с разработване и реализиране на проекти в Община Аксаково. Тя обясни, че към този момент най-търсените услуги са домашен социален патронаж и личен асистент. „Опитваме се да задоволим потребностите, но все повече нараства необходимостта от тези услуги“, обясни Нели Петрова. Тя допълни, че от администрацията съветват всеки, който иска да ползва някаква услуга, да се регистрира в електронната платформа. По този начин, при освобождаване на бройки и при появяването на някаква възможност, тези хора ще могат да се възползват. „Нито мога да кажа, че се чака много, нито, че се чака малко, защото за този, който се нуждае и един, и два дни са от значение“, допълни Нели Петрова. Тя подчерта, че целта на общинската администрация е да улесни достъпа за услуги на хората, които са подходящи за тях. \r\nДиана СТОЕВА", "date": "2018.12.25", "title": "Варна: 365 жители на Община Аксаково имат нужда от социални услуги"}
{"url": "http://www.focus-news.net/news/2018/12/25/2605657/shumen-45-kub-m-nezakonni-darva-sa-zadarzhali-sluzhiteli-na-regionalnata-direktsiya-po-gorite-ot-nachaloto-na-dekemvri.html", "text": "Двадесет акта за нарушения по Закона за горите и 45 куб. м. незаконна дървесина са резултатите от проверки на служители на РДГ – Шумен от началото на декември. Това съобщиха от  Регионалната дирекция по горите . Акциите се извършват съвместно със служители на ОДМВР - Шумен и ОДМВР - Търговище и следят за нарушения на Закона за горите и подзаконовите нормативни документи. Проверени са  42 домакинства, 20 бр. обекти по чл. 206 от ЗГ, 11 бр. МПС, 1 сечище и 1 обект за продажба на коледни елхи. Проверки са извършени в с. Марково, с. Преселка, с. Ст. Михайловски, с. Мировци, с. Вардун и гр. Смядово. Съставени са 9  бр. констативни протоколи и 21 бр. акта за съхранение на дървесина без предоставени превозни билети, немаркирана дървесина с Контролна горска марка и за транспортиране на дървесина без монтирано GPS устройство. Задържани са: 45,5 пр. м3 дърва, 1 бр. МПС и 1 бр. бензиномоторен трион.", "date": "2018.12.25", "title": "Шумен: 45 куб. м. незаконни дърва са задържали служители на Регионалната дирекция по горите от началото на декември"}
{"url": "http://www.focus-news.net/news/2018/12/25/2605677/kyustendil-v-tri-uchilishta-ot-oblastta-sa-sazdadeni-kabineti-za-razreshavane-na-vazniknali-konflikti-mezhdu-uchenitsite.html", "text": "В три училища от област Кюстендил са създадени кабинети за разрешаване на възникнали конфликти между учениците. Това съобщиха за  Радио „Фокус” – Кюстендил  от Регионално управление на образованието-Кюстендил. Дейностите са в изпълнение на Национална програма „Квалификация“, модул „Мобилности за посещение на училища с кабинети за медиация и развита IT структура“. В основните училища \"Проф. Марин Дринов\", \"Неофит Рилски\" и \"Евлоги Георгиев\" са обучени екипи и са оборудвани кабинети, където в уютна и спокойна обстановка се разрешават по конструктивен начин възникналите спорове и конфликти – чрез диалог между страните в проблемната ситуация. Този начин за разрешаване на конфликти вече дава положителни резултати за ограничаване на проявите на насилие и тормоз в училищата. \r\nВенцеслав ИЛЧЕВ", "date": "2018.12.25", "title": "Кюстендил: В три училища от областта са създадени кабинети за разрешаване на възникнали конфликти между учениците"}
{"url": "http://www.focus-news.net/news/2018/12/25/2605675/plovdiv-detskiyat-nauchen-tsentar-muzeyko-idva-v-grada-za-otkrivaneto-na-initsiativata-evropeyska-stolitsa-na-kulturata-2019.html", "text": "Детският научен център „Музейко“ идва в Пловдив за откриването на инициативата „Европейска столица на културата 2019“. Това съобщиха за  Радио „Фокус“ – Пловдив  от Фондация „Пловдив 2019“. Още на 13 януари Детският научен център ще провокира малки и големи откриватели с експозицията „Еврика“, която е част от откриващата програма на „Пловдив - Европейска столица на културата 2019“. Тя ще срещне гостите на града с най-интересните открития на 19 и 20 век в Регионалния исторически музей в Музеен център за съвременна история на ул. „Ангел Букурещлиев“ 14. Изложбата ще остане в града до края на годината. \r\nИзложбата „Еврика“ ще покаже на всички малки изследователи вълнуващия път към големите открития на 19 и 20 век, като чрез интерактивни инсталации малките посетители ще имат възможност да експериментират и да научат, че може да грешат, докато превръщат добрите идеи в работещ механизъм. Докато гостува в града под тепетата, „Музейко“ ще разкрие как работи фонографа, защо шантавият пластилин и фризбито са сред най-смешните изобретения и как летателният балон издига братята Монголфие високо в небето.", "date": "2018.12.25", "title": "Пловдив: Детският научен център „Музейко“ идва в града за откриването на инициативата „Европейска столица на културата 2019“"}
{"url": "http://www.focus-news.net/news/2018/12/25/2605676/ria-novosti-v-bundestaga-komentiraha-severen-potok-2.html", "text": "Газопроводът „Северен поток 2“ няма да доведе до зависимостта на Европа от Русия, а до взаимозависимостта на двете страни, заяви за „Шпигел“ Юрген Тритин от партията на Зелените, съобщава  РИА Новости . \r\n„Основният аргумент, че европейските страни ще зависят от Русия, е неверен. Газопроводът ще доведе до взаимозависимост, защото връзките между производителя и потребителя са големи“, каза Тритин, отговаряйки на въпрос за възможна заплаха за сигурността на страните от Централна и Източна Европа във връзка със строителството на„ Северен поток 2“. \r\nТой отбеляза също, че производителят е дори в по-зависима позиция, ако потребителят има други източници на доставки. „Докато Европа може много лесно да премине към втечнен природен газ от Съединените щати или Катар, Русия не може толкова лесно да смени потребителя. За това тя ще трябва да построи нов газопровод към Китай. Това отнема време“, добави депутатът. Превод и редакция : Калоян Пенков", "date": "2018.12.25", "title": "РИА Новости: В Бундестага коментираха „Северен поток 2“"}
{"url": "http://www.focus-news.net/news/2018/12/25/2605659/georgi-dinev-direktor-na-bhg-petko-zadgorski-vazhno-e-da-se-znae-che-v-balgariya-ima-izklyuchitelni-hudozhnitsi.html", "text": "Важно е да се знае, че в България има изключителни художници. Това каза за Радио „Фокус“ - Бургас Георги Динев, директор на Бургаска художествена галерия (БХГ) “Петко Задгорски”. По думите му твърде малко обществото се интересува от изобразителното изкуство и неговите постижения. „Община Бургас съдейства много за развитието на галерията, но може би и държавата трябва да помисли за добавяне на средства за откупки в художествените галерии. Лошото е, че постъпленията в тях са скромни и по този начин се губят цели поколения художници, които имат талант и чиито произведения заслужават да бъдат видени“, отбеляза директорът. Той каза също, че друг проблем представляват посещенията на учениците в галерията, тъй като процедурата по допускането им извън рамките на училище е утежнена и по този начин се затруднява достъпът им до галерията. „Преди години посещенията се случваха по-лесно, но вече се изискват няколко разрешения, за да се случи запознаването на младото поколение с новите художествени произведения“, добави Динев. Той каза също, че галерията не разполага с достатъчно голяма площ, която да експонира непрекъснато постоянната експозиция. „Налага се да преместваме постоянната, за да показваме другите експозиции, след което през зимните месеци я връщаме обратно“, каза още Динев. Той добави, че наскоро екипът е изложил на първия етаж творбите на Майстора, Генко Генков, Златьо Бояджиев и други, на втория – творбите на видни бургаски художници, а на третия – иконната изложба. Според него, въпреки някои неуредици, екипите на художествените галерии в страната успяват да се справят с много всеотдайност, ентусиазъм и енергия. \r\nМария ПОПЧЕВА", "date": "2018.12.25", "title": "Георги Динев, директор на БХГ “Петко Задгорски”: Важно е да се знае, че в България има изключителни художници"}
{"url": "http://www.focus-news.net/news/2018/12/25/2605678/veliko-tarnovo-su-georgi-izmirliev-v-gorna-oryahovitsa-e-sred-parvite-deset-uchilishta-v-prestizhen-mezhdunaroden-konkurs.html", "text": "СУ „Георги Измирлиев“ в Горна Оряховица е сред първите десет училища в престижен международен конкурс. Ученици от гимназиален етап се включиха в междуучилищното състезание в Consumer Classroom. Изискването беше да се съставят отбори от ученици от различни европейски държави, които заедно изготвят проект по ключова тема, свързана с потреблението, уточниха за  Радио „Фокус“ – Велико Търново  от учебното заведение. \r\nПартньори на учениците станаха техните приятели от Liceul Technologic „Constantin Bursan“ от гр. Хунедоара, Румъния, като двете училища участваха съвместно в разработването на проект „Върховна училищна екскурзия“. Целта на проекта е да се създаде видео ръководство, което да предоставя набор от най-добри практики за планиране на бюджет и предлагане на най-добрите опции по отношение на цени и влияние върху околната среда при резервацията за училищна екскурзия. Учениците от двете училища изработиха общ проект „Adventure time“, който беше публикуван на уеб сайта на Consumer Classroom и беше оценен от жури в състав от 8 европейски експерти в областта на образованието, финансирането и политиката за потребители. Всеки член на журито оценяваше изпратените над 15 800 проекта, въз основа на определени критерии. Видео ръководството – филм със заглавие „Adventure time“ на учениците на СУ „Георги Измирлиев“, е класирано на осмо място в престижното международно състезание и като награда училището получава сумата от 1000 евро. \r\nМария НЕДЕВА", "date": "2018.12.25", "title": "Велико Търново: СУ „Георги Измирлиев“ в Горна Оряховица е сред първите десет училища в престижен международен конкурс"}
{"url": "http://www.focus-news.net/news/2018/12/25/2605680/pazardzhik-prez-poslednite-mesetsi-nay-mnogo-noshtuvki-v-oblastta-sa-realizirali-grazhdani-ot-makedoniya-chehiya-i-izrael.html", "text": "В област Пазарджик функционират 52 места за настаняване с над 10 легла – хотели, мотели, къмпинги, хижи и други за краткосрочно настаняване. Това съобщи за  Радио „Фокус“ – Пазарджик  Гергана Спасова, главен експерт в отдел „Статистически изследвания – Пазарджик. Тя уточни, че броят на стаите в тях е 1 978, а на леглата – 4 321. В сравнение с миналата година общият брой на местата за настаняване (функционирали през периода) намалява със 7.1%, а на леглата в тях – 3.3%. „Общият брой на нощувките във всички места за настаняване, регистрирани през октомври 2018 г. е 45 849, или с 10.4% повече в сравнение със същия месец на предходната година, като най-голямо увеличение на нощувките (с 12.8%) се наблюдава в местата за настаняване с 3, 4 и 5 звезди. През октомври 2018 г. в местата за настаняване с 3, 4 и 5 звезди са реализирани 90.9% от общия брой нощувки на чужди граждани и 86.6% – на българи, докато в останалите места за настаняване (с 1 и 2 звезди) те са съответно 9.1 и 13.4%.  Най-много са реализираните нощувки на чужди граждани от бившата югославска република Македония – 16.4%, следвани от Чешката република – 15.9% и Израел – 15.6%“, коментира Спасова. \r\nВаня НИКОЛОВА", "date": "2018.12.25", "title": "Пазарджик: През последните месеци най-много нощувки в областта са реализирали граждани от Македония, Чехия и Израел"}
{"url": "http://www.focus-news.net/news/2018/12/25/2605681/ria-novosti-v-provintsiya-hama-e-ubit-siriyski-voynik.html", "text": "Сирийски военен е убит, а други четирима са ранени при нападение на въоръжена групировка в провинция Хама, съобщи ръководителят на руския Център по примирие между враждуващите страни в Сирия генерал-лейтенант Сергей Соломатин, предава  РИА Новости . \r\n„В резултат на обстрела от страна на бойци, един войник от въоръжените сили е загинал, а четирима войници са били ранени“, заяви Соломатин. Превод и редакция : Калоян Пенков", "date": "2018.12.25", "title": "РИА Новости: В провинция Хама е убит сирийски войник"}
{"url": "http://www.focus-news.net/news/2018/12/25/2605682/anadolu-agency-izrael-prodalzhava-s-arestite-na-zapadniya-bryag.html", "text": "Израелски сили са арестували петима палестинци по време на нощни акции, извършени в окупирания Западен бряг, предава турската  Anadolu Agency . \r\nЛицата са арестувани в „подозрение за терористични дейности“, се посочва в изявление на армията, без да се уточнява естеството на тези дейности. \r\nИзраелските сили редовно провеждат арести в окупирания Западен бряг и Йерусалим под предлог, че търсят „издирвани“ палестинци. \r\nСпоред палестинските цифри повече от 6 000 палестинци продължават да изнемогват в израелските центрове за задържане, включително шестима членове на парламента, 52 жени и 270 непълнолетни. Превод и редакция : Калоян Пенков", "date": "2018.12.25", "title": "Anadolu Agency: Израел продължава с арестите на Западния бряг"}
{"url": "http://www.focus-news.net/news/2018/12/25/2605684/afp-siriyskata-protivovazdushna-otbrana-otkri-ogan-sreshtu-vrazheski-tseli-blizo-do-damask.html", "text": "Сирийската противовъздушна отбрана откри огън срещу „вражески цели“ близо до Дамаск, съобщават държавните медии. \r\nСирийската арабска новинарска агенция (САНА) съобщи, че противовъздушната отбрана е открила огън по „вражеските цели“, за да ги „посрещнат“, без да дават повече подробности. Превод и редакция : Калоян Пенков", "date": "2018.12.25", "title": "AFP: Сирийската противовъздушна отбрана откри огън срещу „вражески цели“ близо до Дамаск"}
{"url": "http://www.focus-news.net/news/2018/12/25/2605685/ria-novosti-siriyskite-medii-saobshtiha-za-napadenie-sreshtu-damask-prez-livanskoto-vazdushno-prostranstvo.html", "text": "Сирийските държавни медии твърдят, че ливанското въздушно пространство е било използвано за въздушна атака срещу квартал на Дамаск, предава  РИА Новости . \r\n„Вражеска агресия беше извършена чрез ливанското въздушно пространство, бяха свалени няколко вражески цели“, съобщи сирийската държавна телевизия. Подобно съобщение публикува и Сирийската арабска новинарска агенция (САНА). \r\nПо-рано телевизионният канал „Ихбария“ предаде, че сирийската ПВО е отблъснала атака над столицата. \r\nЛиванската Национална новинарска агенция съобщи за израелски военни самолети навлизат във въздушното пространство на Южен Ливан и извършват маневри на ниска височина.  Превод и редакция : Калоян Пенков", "date": "2018.12.25", "title": "РИА Новости: Сирийските медии съобщиха за нападение срещу Дамаск през ливанското въздушно пространство"}
{"url": "http://www.focus-news.net/news/2018/12/25/2605683/ria-novosti-siriyskata-protivovazdushna-otbrana-otblasna-ataka-nad-damask.html", "text": "Противовъздушната отбрана на Сирия отблъсна атака на няколко ракети в небето над провинция Дамаск, съобщи сирийската държавна телевизия. \r\nВ град Дамаск са чути няколко взрива, но източниците им, засега, не са установени, предава  РИА Новости . \r\n„Сирийската противовъздушна отбрана отблъсна нападение на няколко ракети в небето над западните покрайнини на Дамаск“, съобщава телевизионният канал „Ихбария“, без да се посочват конкретни места. Превод и редакция : Калоян Пенков", "date": "2018.12.25", "title": "РИА Новости: Сирийската противовъздушна отбрана отблъсна атака над Дамаск"}
{"url": "http://www.focus-news.net/news/2018/12/25/2605679/ria-novosti-koalitsiyata-v-siriya-zayavi-che-prodalzhava-operatsiyata-sreshtu-islyamska-darzhava.html", "text": "Коалицията, начело със САЩ, продължава операцията срещу терористичната групировка „Ислямска държава“ в Сирия, заявиха от пресслужбата на военното обединение. \r\nПосочва се, че за седмица коалицията е унищожила стотици бойци. От 16 декември до 22 декември съюзническите сили проведоха въздушни удари срещу обекти на групировката в долината на среден Ефрат, съобщава  РИА Новости . \r\nКакто се посочва в освобождаването, с помощта на ударите са унищожени обекти за снабдяване на бойците. Коалицията атакувала няколко финансови центрове на „Ислямска държава“. Превод и редакция : Калоян Пенков", "date": "2018.12.25", "title": "РИА Новости: Коалицията в Сирия заяви, че продължава операцията срещу „Ислямска държава“"}
{"url": "http://www.focus-news.net/news/2018/12/25/2605686/ria-novosti-izraelskite-voenni-zadeystvaha-protivovazdushnata-otbrana-za-prihvashtaneto-na-raketa.html", "text": "Израелските военни са задействали системата за противовъздушна отбрана за да прихванат ракета, изстреляна от Сирия, съобщават от армейската пресслужба. \r\nВоенните не казват дали целта е била прихваната, но подчертават, че не е имало информация за наличието на жертви или материални щети в резултат на този рядък инцидент, предава  РИА Новости . \r\n„Системата за противоракетна отбрана беше пусната срещу ракета, изстреляна от Сирия“, се казва в съобщението. Превод и редакция : Калоян Пенков", "date": "2018.12.25", "title": "РИА Новости: Израелските военни задействаха противовъздушната отбрана за прихващането на ракета"}
{"url": "http://www.focus-news.net/news/2018/12/25/2605687/tass-ukrayna-prekratyava-voennoto-polozhenie-nalozheno-sled-intsidenta-v-kerchenskiya-protok.html", "text": "В Украйна приключва 30-дневния срок на военно положение, въведено от президента Петро Порошенко след инцидента в Керченския пролив, съобщава агенция  TACC . На 25 ноември три кораба на украинските Военно-морски сили нарушиха правилата за преминаване през териториалните води на Русия. Корабите бяха задържани, а 24 члена на екипажа бяха арестувани заради незаконно преминаване на държавната граница на Руската федерация. \r\nПетро Порошенко използва случая за да въведе военно положение в страната. Първоначално то трябваше да обхване цялата територия на Украйна и да бъде в сила 60 дни, което автоматично означаваше отлагане на президентските избори. Това обстоятелство предизвика протест на почти всички политически сили в страната. Политиците обвиняват Порошенко, че бързо губи подкрепата на населението, в опит да узурпира властта. \r\nВ резултат на това президентът беше принуден да отстъпи. В телевизионно обръщение към нацията той намали срока на военното положение на 30 дни, така че да „не се припокрива с предизборната кампания“. Държавният глава също беше принуден да се откаже от налагането на военно положение в цялата страна, запазвайки го само в районите, граничещи с Руската федерация и Приднестровието.", "date": "2018.12.25", "title": "ТАСС: Украйна прекратява военното положение, наложено след инцидента в Керченския проток"}
{"url": "http://www.focus-news.net/news/2018/12/25/2605658/ria-novosti-kim-tora-e-predal-predlozhenie-s-21-tochki-na-ispanskiya-premier-pedro-sanches.html", "text": "Ръководителят на Женералитета на Каталуния  Ким Тора представи пакет от предложения за „демократично споразумение“, състоящ се от 21 точки, на испанския премиер Педро Санчес, съобщава каталунското правителство, цитирано от  РИА  Новости \r\nСрещата между Тора и Санчес се състоя на 20 декември, но ръководителят на автономната област съобщи подробности едва във вторник след традиционното полагане на цветя на гроба на първият ръководител  на Каталуния  Франческо Масия. \r\nВ речта си Тора отбеляза, че инициативите, които той предлага, включват \"реализацията на правото (на Каталуния) на самоопределението, включително създаването на международна комисия, която ще посредничи между правителствата на Каталуния и Испания.\" \r\nРъководителят на региона предупреди, че ако няма отговор, каталонските власти няма да подкрепят проекта на държавния бюджет на Испания.  Юлиян Марков", "date": "2018.12.25", "title": "РИА Новости: Ким Тора е предал предложение с 21 точки на испанския премиер Педро Санчес"}
