{"url": "http://epicenter.bg/article/Mazhd-Algafari--Evropa-zakasnya--Nevazmozhno-e-da-badat-zatvoreni-granitsite-za-bezhantsi/157678/2/0", "text": "\"Европа закъсня. И все повече продължава да изостава. В ЕС има нещо много мудно и това е бюрокрацията. Докато лидерите се съберат, обмислят, решат и подпишат определени договори се трупат редица проблеми. Необходимо е да бъдем твърди и да решаваме нещата на момента\", коментира в студиото на \"Денят ON AIR\" журналистът и преводач Мажд Алгафари. По думите му е невъзможно да бъдат затворени границите за бежанци, тъй като, ако такива пристигнат няма как да бъдат върнати. А парадоксът в случая е, че ако пък ги приемем в страната ще нарушим приетите клаузи. \"На приказки всичко може да се случи. В действителност обаче нещата са различни. А когато пък налице са и трафиканти, няма сила, която може да спре мигрантите да достигнат до своята цел\", подчерта Алгафари. По-рано днес председателят на Европейския парламент Антонио Таяни каза, че срещата на върха на ЕС, която ще се проведе в края на седмицата, е последният шанс надеждите на половин милиард европейски граждани да не останат напразни. Страните - членки на ЕС ще трябва да намерят общо решение за регулиране на миграцията в Европа.  Според Таяни за целта е необходимо по-тясно сътрудничество между ЕС и транзитните африкански страни като Мароко, Тунис, Либия, Мали, Мавритания, Чад и Алжир, а предоставяне на финансова подкрепа на тези държави, както бе постъпено с Турция, ще спомогне никой от Северна Африка повече да не се опитва да се добере до Европа по море. \"Между 7 и 10 млрд. евро е финансовият поток идващ от бежанците. Изправени сме пред едни добре организирани групи за трафик на мигранти. За да се справим с този проблем ни е нужно ефективно законодателство, до което обаче може да се стигне чрез промяна на европейския договор за бежанците\", посочи експертът по международна сигурност Димитър Гърдев пред Bulgaria ON AIR.", "date": "2018.06.25", "title": "Мажд Алгафари: Европа закъсня. Невъзможно е да бъдат затворени границите за бежанци"}
{"url": "http://epicenter.bg/article/Borisov-izteglya-zakonoproekta--quot-Stolarski-quot--Prevochvachite-spirat-protesta/157623/2/0", "text": " Това обяви лично премиерът Бойко Борисов, след като разговаря в Министерския съвет с представители на автобусните превозвачи.   „  каза Бойко Борисов. Той застана пред медиите заедно с представители на готовите за протест организации на превозвачите.   Премиерът каза още, че е наредил да се изтегли законът за автомобилната камара, но всички представители на бранша трябва да направят така, че да има 100% контрол.    каза премиерът. „Договорил съм се с колегите, някои от нещата, които считам за нередни, да се поправят“, посочи той. „В този законопроект, с който бях запознат, целта и мотивите бяха само едни - браншът да има камара, която във вид на неправителствена организация да съдейства, да дава предложения“, заяви премиерът.    \"Нека всички заинтересовани страни да седнат в спокойна обстановка и го доведат до там, че секторът да бъде успокоен и дисциплиниран\", заяви той и поясни:    „  Принципалът и отговорникът за този сектор е министърът на транспорта. Лицензите се издават там“, обяви Бойко Борисов. „Не бих нарушил доверието, взимайки една или друга страна в спора“, каза още той.    Всички автобуси ще бъдат изтеглени от пунктовете, от които трябваше да тръгнат на протестно шествие, като това ще се извърши без да бъде нарушено по никакъв начин движението на останалите превозни средства.    ", "date": "2018.06.25", "title": "Борисов изтегля законопроекта \"Столарски\"! Превозвачите спират протеста"}
{"url": "http://epicenter.bg/article/Koalitsiya--quot-BSP-za-Balgariya-quot--izklyuchi-Zemedelski-sayuz--quot-Aleksandar-Stamboliyski-quot-/157624/2/0", "text": "Както се очакваше депутатите земеделци Спас Панчев и Димитър Георгиев бяха изключени от лявата коалиция.   \"На съвместно заседание на Коалиционния съвет на \"БСП за България\", Изпълнителното бюро на БСП и ръководството на ПГ на \"БСП за България\" бе взето решение за изключване от коалицията на ЗС \"Александър Стамболийски\", на основание чл.22 от Коалиционния договор, който гласи: Партия, член на коалицията, взела решение за самостоятелно участие в избори за народни представители, за президент и вицепрезидент, както и в избори за общински съветници и кметове и за членове на ЕП, се изключва от Коалицията.\" Това съобщиха от пресцентъра на \"Позитано\" 20. До днешното решение се стигна, след като в събота, на Конгреса на земеделците беше потвърдено решението им за самостоятелно явяване на избори, напомнят от червената централа.   С бюлетината на \"БСП за България\" в 44-ото Народно събрание влязоха двама представители на ЗС \"Александър Стамболийски\" - лидерът на партията Спас Панчев и Димитър Георгиев. \"Земеделски съюз \"Александър Стамболийски\" заяви, че иска по отношение на конкретни политики да бъдат направени компромиси с ПП ГЕРБ. Единодушно беше отхвърлено това предложение\", се казва още в прессъобщението от БСП. В него се посочва, че \"участниците в дискусията бяха категорични, че депутатите- представители на ЗС \"Александър Стамболийски\" трябва да напуснат парламента по морални причини, тъй като вече не са част от коалиция \"БСП за България\".   Според коалиционното споразумение партньорите от \"БСП за България\" са задължени да участват заедно на всички избори, а ако някой напусне коалицията, се спира и държавната му субсидия. Конгресът на земеделците в събота е взел решение за самостоятелно участие на предстоящите местни избори догодина.   Стана ясно още, че Спас Панчев и неговите земеделци са всявали разкол в БСП, влизали са в местни колаборации с ГЕРБ и са гласували червени кметове там, където ги има.   „Земеделският съюз винаги е създавал страхотно напрежение в БСП. Те винаги са били „глезеният партньор“, коментира пред Епицентър.бг Кирил Добрев.   \"Партията на Спас Панчев винаги е била коварен партньор, много повече напомнящ на пепелянка в пазвата, отколкото на реален приятел\", написа във Фейсбук червеният депутат Александър Симов.  \"До утре можем да си говорим как единствената форма на съществуване на тази формация е да обикаля по места и да всява разкол в БСП, да влиза в местни колаборации с ГЕРБ и да гласува срещу червените кметове там, където ги има. Действията на двамата депутати на ЗС \"Александър Стамболийски\" обаче представляват огромна подмяна на вота. Сами по себе си нито един от тях нямаше да попадне в парламента и всичко, което правят днес, е гавра с гласа на хората, които искаха промяна\", смята Симов.   В свое телевизионно участие в събота лидерът на БСП Корнелия Нинова коментира случилото се и заяви, че в политиката са важни принципите и чистотата. Нинова предположи, че Спас Панчев иска да се явява сам на местни избори срещу БСП и обърна внимание, че той е бил в коалицията по време на вота през 2017 г., защото партията му не може да мине границата от 4%. Нинова обясни, че всички партии в коалицията „БСП за България“ имат договор, че ще се явяват заедно на всички избори.     ", "date": "2018.06.25", "title": "БСП изключи от коалицията депутатите земеделци Спас Панчев и Димитър Георгиев"}
{"url": "http://epicenter.bg/article/Atanas-Zafirov--Po-dobre-da-badem-po-malko-deputati--no-da-zapazim-svoyata-chistota-/157643/2/0", "text": "\"Категорично не сме съгласни с изказаното становище от председателя на ЗС \"Ал. Стамболийски\", че БСП и коалицията трябва да търсят компромиси с управляващите. Така коментира изключването на земеделците от \"БСП за България\" членът на Изпълнителното бюро на партията Атанас Зафиров.   По-рано на извънредно заседание на ИБ на БСП, на ръководството на парламентарната група и на Коалиционния съвет бе решено, че земеделската партия на Спас Панчев се изключва от лявата коалиция, заради решението й на конгреса в събота, че ще се явява самостоятелно на изборите.  \"Това, че БСП ще загуби двама депутати, не е толкова драматично. По-добре да бъдем по-малко, но морално да запазим своята чистота, така, както обещахме на повече от 1 милион български избиратели, които с вота си ясно показаха, че не желаят това управление да продължи да управлява страната\", добави Зафиров.  Социалистът даде за пример реалностите - и в момента общински съветници на партията на Спас Панчев работят заедно с ГЕРБ и подкрепят решенията им в общинските съвети. Такава е ситуацията в Пловдив, Видин, община Тунджа, Средец, Созопол, изреди Зафиров. Тази тяхна подкрепа някъде осигурява и необходимото мнозинство в съответния общински съвет, това е неприемливо и беше отхвърлено от участниците в заседанието, отсече Зафиров.  Съдбата им като депутати социалистите ще решават довечера на заседание на парламентарната група. Най-морално е двамата да напуснат Народното събрание, каза още членът на соцръководството. Те обаче смятат да останат независими депутати, научи Канал 3 по-рано от участници в заседанието.  Атаката в навечерието на вота на недоверие се тълкува като удар в гръб. \"Винаги, когато БСП вдига проценти, се правят опити този ръст да бъде спрян\", пък е прочитът на Зафиров.  ", "date": "2018.06.25", "title": "Атанас Зафиров: По-добре да бъдем по-малко депутати, но да запазим своята чистота "}
{"url": "http://epicenter.bg/article/Drugi-prevozvachi-plashat-s-mashtaben-protest-sled-narezhdaneto-na-Borisov/157644/2/0", "text": "Мащабен протест с участието на 3000 камиона на 4 юли ще организират представители на транспортния бранш, ако Законопроектът за автомобилна камара бъде  оттеглен,  съобщи Канал 3 .   Решението бе обявено на пресконференция на ръководствата на Съюза на международните превозвачи, Българската асоциация на сдруженията в автомобилния транспорт и Конфедерацията на работодателите и индустриалците в България, след като премиерът Бойко Борисов обяви, че законопроектът ще бъде оттеглен от вносителя му Станислав Иванов.   Това се случи след среща на министър-председателя с друга част от бранша, която пък протестира срещу създаването на камара.   250 автобуса от цялата страна се събраха днес в столицата за протестно шествие с искане законопроектът да бъде оттеглен, тъй като според тях е лобистки и зад него стоят малка група хора, желаещи да овладеят сектора.   Заплашващите с протест на 4 юли пък изтъкнаха, че протестът е манипулация и безпрецедентен рекет към изпълнителната власт, бранша и потребителите.", "date": "2018.06.25", "title": "Други превозвачи плашат с мащабен протест след нареждането на Борисов"}
{"url": "http://epicenter.bg/article/Avtobusi-tragvat-po-tramvaynite-relsi/157645/2/0", "text": "Автобусните линии с номера 11, 60, 72, 102, 83, 45 и 77 е предвидено да се движат в трасето на трамваите по линии 11, 22 и 3 по бул. „К. Величков“ и бул. „Възкресение“(в участъка между пазара „Красно село“ до бул. „Сливница“). Обособяването на подобен тип трасета е част от основните мерки на Столичната община за осигуряване на по-бърз и удобен градски транспорт. Превозните средства ще имат общо трасе и общи спирки. За безопасност и удобство на пътниците ще се изградят перони на спирките и ще бъдат поставени съответните указателни знаци. Анализът на Центъра за градска мобилност показва, че в този участък автобусите натрупват в пиковите часове закъснения до 10 минути. При отделянето им от общия автомобилен трафик това закъснение ще бъде прекратено.  Очаква се промяната да е факт още това лято.  Следващата локация, на която е предвидено изграждането на обособено трасе е бул. „Мадрид“, където трамваи и автобуси отново ще споделят общ участък. Предстои да се анализират всички варианти за изграждане на възможно най-много такива трасета и нови бус ленти в града.  ", "date": "2018.06.25", "title": "Автобуси тръгват по трамвайните релси"}
{"url": "http://epicenter.bg/article/Rumen-Radev-pozdravi-Redzhep-Erdogan-za-preizbiraneto-mu-za-prezident-na-Republika-Turtsiya/157647/2/0", "text": "Държавният глава Румен Радев поздрави Реджеп Тайип Ердоган по повод преизбирането му за президент на Република Турция. Това съобщиха от прессекретариата на държавния глава.   \"Вярвам, че конструктивният и интензивен диалог ще продължи възходящото си развитие в интерес на мира, стабилността и сигурността на Югоизточна Европа и за справяне с общите предизвикателства в региона“, заявява българският президент в поздравителния си адрес.   Румен Радев изразява увереност, че отношенията между България и Турция и занапред ще бъдат пример за приятелство, добросъседство и ползотворно сътрудничество.   „Вярвам, че вотът на турския народ, изразен на 24 юни 2018 г., ще бъде в основата на стабилното и успешно развитие на съседна Република Турция и на нейния просперитет във всички сфери“, посочва още Румен Радев в писмото си до своя турски колега Реджеп Тайип Ердоган.", "date": "2018.06.25", "title": "Румен Радев поздрави Реджеп Ердоган с изборната му победа"}
{"url": "http://epicenter.bg/article/-Borisov-kam-Balkanite--Magistralite-se-stroyat--da-opanem-i-optichnite-kabeli--da-ne-kopaem-dva-pati/157651/2/0", "text": "\"Ние винаги сме имали претенции, че сме най-умните, най-интелигентните, вярно, и най-бедните. Ето една сфера, в която можем да се докажем, като Джон Атанасов навремето\", обобщи за талантите на населението на Балканския полуостров в сферата на високите технологии премиерът Бойко Борисов, който участва в откриването на Цифровата асамблея и в панела за Западните Балкани.   \"Към колегите от Западните Балкани - магистралите се строят. Да се възползваме, докато копаем, да опънем и оптичните кабели, не след това да копаем по два пъти - типично по български и балкански\", продължи Борисов ,  цитиран от Канал 3.   \"Важно е Балканите да бъдем единни\", подчерта той и заключи по адрес на западноевропейците: \"Нито можем да ги надминем във въоръжаването, нито в производството на автомобили, но това пространство е запазено за нас, мисленето на нашите хора е такова, че в тази сфера сме много добри\". Премиерът не пропусна да се похвали, че на събитието присъства и еврокомисарят Мария Габриел. То било доказателство, че ние сме на първо място по жени, заети в сферата на високите технологии и подобни професии.   Премиерът настоя да разясни пред чуждите гости, че рожденото име на еврокомисаря е Неделчева, за да не си помислят, че е французойка. Тук, за разведряване на атмосферата, Борисов се оплака, че на Запад са ни отмъкнали еврокомисарките, намеквайки, че и двете са съпруги на чужденци. \"Имаме и добър български еврокомисар. Иначе те една по една ви прихванаха\", обърна се премиерът към отговорната за цифровизацията Мария Габриел, по баща Неделчева. \"Франция, Австрия - ще останем без еврокомисари!\", възкликна той и посочи родините на съпрузите на Ева Паунова-Майдел и на самата Мария Габриел.   Премиерът установи, че технологиите се развиват не всеки месец, а всеки ден, а дори и някои професии ще изчезнат в близко време заради компютрите. Такава опасност той съзря за преводачите в Брюксел, които били по трима в кабинка - мъже и жени. \"Има професии, които може да изчезнат, които могат да бъдат заменени от робот, но контролът трябва да е в човека\", разсъждава Борисов. И припомни, че хакерските ни таланти са ни утвърдили и в престъпленията: \"България беше от първите страни в света, в която хакерите се научиха да източват кредитните карти\", припомни Борисов. Накрая министър-председателят обобщи за цялото европредседателство на България, което е на финала си: \"Мисля, че едно успешно председателство завършваме. Имаме още 4-5 дена и да му мислят австрийците след това\", засмя се Борисов.  ", "date": "2018.06.25", "title": "Борисов към Балканите: Магистралите се строят, да опънем и оптичните кабели, да не копаем два пъти"}
{"url": "http://epicenter.bg/article/Strelyaha-s-pistolet-sreshtu-pevetsa-Mustafa-Chaushev/157604/3/0", "text": "Стреляха с пистолет срещу певеца Мустафа Чаушев. Инцидентът е станал в Турция , на път за Истанбул. Куршумът е минал на сантиметри от главата му.   С певеца в колата са били съпругата му и дъщеря му. До стрелбата се стигнало, след като час преди това на българо-турската граница Мустафа Чаушев направил забележка на турски гражданин, че го прережда на опашката на граничния пункт.   Всичко се случва на 22 април.   „Със семейството ми бяхме на границата от турската страна и чакахме да дадем документите да бъдат регистрирани. Един млад човек 40-45 годишен, просто ни изпревари и отидох да го питам просто защо прережда”, заяви Чаушев пред Нова телевизия.   Малко по-късно Чаушев бил настигнат на 2-3 километра преди магистралата.   „Чух гръм, нямах време да се уплаша. Продължавах да карам 10-15 метра и видяхме, че стъклото е счупено”, разказа Чаушев.   Веднага викнали органите на реда, които констатирали, че става въпрос за стрелба.", "date": "2018.06.25", "title": "Стреляха с пистолет срещу певеца Мустафа Чаушев"}
{"url": "http://epicenter.bg/article/Chuzhdite-investitori-byagat-ot-Balgariya/157607/4/0", "text": "Въпреки стабилните си макроикономически показатели и непрекъснатите хвалби на правителството за бизнес средата у нас не само че няма прилив на чужди инвестиции в България, но се наблюдава и отлив.   Чужди инвеститори са изтеглили 161 млн. евро от капиталовложенията си през първите четири месеца на годината, показва статистиката на БНБ, пише \"Сега\".   Това е една от причините за срива на преките чужди инвестиции в периода януари-април с близо 50% в сравнение със същия период на миналата година. В българската икономика са влезли 113 млн. евро от чужбина при 229 млн. година преди това. Най-големи суми под формата на дялов капитал са изтеглили от българския пазар инвеститори от Унгария - 103 млн. евро, и Италия - 43 млн. евро. Този вид инвестиции са показател за дългосрочни планове за бизнес в страната, но през последните две години делът им постоянно намалява. Данните на БНБ показват още, че задграничният бизнес предпочита да усвоява печалбата от българските си подразделения и да прибира дивиденти, вместо да я реинвестира. За първите четири месеца на годината реинвестираната печалба е едва 19 млн. евро, което е трикратно по-малко от същия период на миналата година. Нарастват единствено инвестициите под формата на заеми, които компаниите майки зад граница отпускат на българските си предприятия. За периода януари-април този тип вложения са 254.8 млн. евро при 126.4 млн. евро година преди това. Тези заеми обаче трябва да се връщат и от данните на БНБ се вижда, че например инвеститори от Швейцария от началото на годината са си прибрали 98 млн. евро от предоставените кредити. От началото на годината основен източник на чужди капитали за българската икономика, макар и под формата на кредити, е Холандия, следвана от Русия и Германия. Холандия е инвеститор номер едно за България през последните години, но голяма част от тези вложения в действителност не са холандски - заради либералните данъчни закони страната е използвана от инвеститори от различни страни, включително и от българи, които регистрират компаниите си там. Инвестициите в недвижими имоти от чуждестранни лица остават на ниски нива - 3.4 млн. евро, при 3.3 млн. евро за януари - април 2017 г. Руснаците продължават да са най-големият вложител в имоти у нас (2.1 млн. евро), следвани от граждани на Казахстан (0.5 млн. евро) и Израел (0.4 млн. евро). В същото време продължава експанзията на български компании зад граница. През първите четири месеца на годината родни фирми са инвестирали в чужбина 73.3 млн. евро. Това е с 10 млн. евро повече от първите четири месеца на миналата година. През последните две години българските инвестиции в чужбина достигат 300 млн. лв.", "date": "2018.06.25", "title": "БНБ: Чуждите инвеститори бягат от България"}
{"url": "http://epicenter.bg/article/Prof--Mihail-Konstantinov--/157627/11/0", "text": " Проф. Михаил Константинов, в интервю за сутрешния блок „Добро утро, България“ на Радио „Фокус“.     - Тази тема винаги е била в политическа фаза и тя започна с огромните политически грешки, които допуснаха западноевропейските ръководители и по-точно германският канцлер Ангела Меркел. С фундаменталните глупости, които тази жена направи през 2015 г., започна и всъщност тази мигрантска катастрофа, която се развива в момента. Не става дума само за грешки.     - Първо искам да кажа, че е редно тези западноевропейски ръководители, които направиха серия от грешки, да се извинят за тия грешки, за да може да продължим нататък. Второто е, че досега говорихме за общоевропейски ценности и аз мисля, че това беше правилно, а сега започваме да говорим за двустранни и тристранни решения. Опити да се пробутат мигрантите на отделни държави срещу заплащане. Това коренно променя цялата политика на ЕС. И ако ще променяме политиката, то трябва да се каже ясно. Срещата, за която вие говорихте, имаше за главна цел, разбира се, спасяването на госпожа Меркел, защото тя е поставена в тежко положение в собствената си страна, повтарям, след грешките, които направи и след нейното крайно нежелание да признае тези грешки. Не може да тръгвате по този начин да продължавате. Винаги трябва да се тръгва на чисто. Всеки може да сбърка, но трябва да си признае. Така както вървят нещата, ние не виждаме никакви съществени стъпки напред. Искам тук да ви кажа някои такива неща, с които като минимум трябва да започнем. Говори се за това, че трябва да се спре нелегалната миграция. По различни начини. Сега аз искам да попитам къде има изобщо легална миграция. Кой от тези мигранти има документи? Кой от тези мигранти влиза по нормален път в съответните държави? Няма такъв. Следователно трябва ясно да кажем, че миграцията се провежда изцяло по нелегален начин, с нарушаване на всички европейски закони. Това нещо действа крайно деморализиращо на европейското население. Значи, за едни може пълно беззаконие, другите трябва да спазват законите.     - Знаете ли за поне един мигрант в България да е минал през КПП-то? Идва на КПП-то, казва добър ден, аз съм еди-кой си, ето ми документите, искам да вляза във вашата страна, защото бягам от войната или пък живея бедно в моята страна, искам да работя у вас, у вашата държава. Аз не знам такъв мигрант.     - Ами тогава за какво говорим? Тези хора, съжалявам да го кажа, са криминални престъпници. Защото те нарушават българския наказателен кодекс. Там пише, че за нелегално преминаване на границата се дават до пет години. Ако аз сега отида да лазя под оградата и да нарушавам по този начин закона и ме хванат, ами мен ще ме тикнат в затвора, и правилно ще ме тикнат. Идват някакви и нагло нарушават закона. Аз разбирам да кажат, сбърках, мислех, че е нещо, влязох. Ами той носи стълби, копае дупки под оградата. Това е някакво феноменално безобразие. Защото то нарушава законността. Между впрочем взимайте пример от Тръмп. Тръмп каза, че такова нещо като нелегална миграция той няма да допусне в САЩ. Между другото в Брюксел много хубаво каза, предложи на Юнкер, дай сега с теб да си забравим документите и да кацнем на някое американско летище. Даже и да познаят кои сме ние, няма да ни пуснат. Ще ни сложат зад решетките при разни проститутки и наркомани да изчакаме да си докажем кои сме. Така се действа, това са законите. Всичко друго е абсолютно беззаконие и фарс някакъв. Даже не са толкова страшни тия два милиона мигранти, които Меркел докара в Европа. С тях горе-долу ще се оправи някак си Европа. Част от тях ще изхвърли обратно, част може би ще се интегрират, не знам точно. Страшното, което тя направи, е, че тя разруши представата на европейците за законност. В същата тази Германия, ако искате да си купите цигари като младеж, трябва да си покажете личната карта, защото трябва да сте навършили години. В същия момент всякакви тълпи, без документи, без нищо, на брой около 200 хиляди души пълзят из цяла Германия и никой не ги знаят къде са. Как ще обясните на един германски юноша, че той трябва да спазва законите, като около него е пълно с някакви същества, които не спазват закони?     - Това е, което е страшното. Тази миграция, която виждаме в момента, която е крайно неприятна. Тя е нищо в сравнение с това, което, може би, ще се случи в някакви близки години, защото климатичните промени, които настъпват рязко и които всички ги виждаме, ще доведат до окончателно намаляване на производството на храни в Африка и ще докарат милиони хора, даже стотици милиони хора до границата на физическото унищожение. Представете си те, като тръгнат, какво ще стане? За това трябва да се мисли.     - То е ясно какво трябва да прави. Пълна охрана на европейските граници. Като трябва да ви кажа, че граница се пази със сила. Никакъв друг начин не е известен за това. Така че ФРОНТЕКС сигурно трябва да стане 30-40 хиляди души от сегашните 5 хиляди, трябва да се изкара войската по границите и т.н. Има си начини да се пазят граници. И аз няма да обяснявам на германците как се пазят граници. Да си прочетат собствената история, там е написано как се пазят граници.     - Аз вече казах, че ЕС е разцепен, общи европейски ценности няма. Самата среща, която се състоя вчера, беше точно пример за това. Събиране на коалиция на желаещите. Който иска да дойде. Който иска да си продаде държавата за 30 сребърника, да заповяда. Те там си печата сребърници, а ние си продаваме държавата. Това е недопустим начин да се води политика. И това го говорят хора, говоря за западните ръководители, които доскоро говореха за общоевропейски ценности, за единни действия, за това, че Европа има шанс само обединена. В същия момент тия същите се изправят и казват, елате тука, който иска, да му дадем едни пари, да му дадем едни мигранти. Това е толкова порочно, това е толкова лицемерно и нечестно, че аз се чудя в какъв свят живеем. Това е недопустимо. Освен това в цялата тази история има една огромна злонамереност от хората, които организират мигрантските потоци. Вие знаете, че всички тия кораби, които там плуват напред-назад и някой ги иска, друг не ги иска и т.н. всички те са тръгнали от либийски териториални води. Значи, ще ви кажа какво се случва. Една голяма лодка се напълва с мигранти, които са платили луди пари за тая работа, някой им ги е дал, разбира се, закарват ги на 10 мили навътре в морето, до края на либийските води и подават сигнал. Като преди това каналджиите са се качили на една по-малка лодка и са избягали обратно на брега, защото като пристигнат другите кораби, ще ги арестуват. И на лодката стоят някакви нещастници, които нито могат да карат лодка, нито нищо. И чакат да дойде да ги спасява някой. Освен това глупостта е още една. Хубаво, спасили сте ги тия хора. Защо ги карате на италианския бряг? Това няма повече да се случва, защото италианците няма да искат повече да е така. Спасили сте някакви хора на 10 мили от либийския бряг, ами върнете ги на либийския бряг. Те с всичкия си акъл, тоест с всичката си липса на акъл, взимат и ги разнасят по разни държави. И там вече всеки африканец знае, че единственият начин да се случи тази случка е да отиде да се качи на една лодка, да си купи мястото и там вече край, животът му е уреден на него и на децата му. Това е напълно недопустимо поведение. Освен това още нещо искам да припомня. В Африка живеят 1 млрд. души в момента. Годишният прираст на Африка е точно 50 милиона души. Всяка година Африканският континент добавя 50 милиона души. Като приберете 1-2 милиона в Европа, какво правите? Ама абсолютно нищо не правите. Само казвате на останалите африканци „Елате всички“. Между впрочем думите „Елате всички“ са вероятно едни от най-вредните думи, изричани от устата на европейски политик през последните години. Знаете кой ги изрече. В отчаяните си опити ние да забравим какво направи Германия в 20-и век, две световни катастрофи, сега Германия причинява трета световна, или хайде, да не е световна, но европейска катастрофа.     - Опасността за България е, ако тръгнат наистина много големи групи хора. И ние предварително трябва да сме решили какво ще правим. Аз отново повтарям, трябва да се покаже пълна решителност за защитаване на границата със сила. Всички, които влизат нелегално, трябва да бъдат съдени и да си излежат наказанието според българския наказателен кодекс.     - Бежанската политика на премиера Борисов като цяло е добра. Сега остава нещата, които той казва, да бъдат изпълнени точно. Никакво обратно връщане на имигранти. На базата на някакво отдавна умряло Дъблинско споразумение. Дъблин е отдавна умрял, те се опитват да ни го тикат обратно, който бил първо тук влязъл. България няма никакви ангажименти, нито законови, нито морални, да се грижи за хора, които са влезли по нелегален, престъпен начин в страната. Грешката на България е, че не ги вкарва в затвора. Всеки чужденец, които иска да нарушава свещената българска граница, трябва да знае, че ще го чакат наказанията, предвидени в българския закон.     - Искрено се надявам това да не се случи. Защото това ще деморализира окончателно българския народ.     - Сега е трудно да се прецени дали е грешка или не. Ние избрахме една нелоша тема, която съответства на традициите на българската политика. И тя беше политическото уреждане дългосрочно на т.нар. Западни Балкани. Които, както знаете, са били погребът на Европа, а сега се надяваме да станат източник на разбирателство и на мир. В края на краищата не може по време на едно европредседателство да поставите всички теми на масата. Ако има война на нашите граници, тогава може да има бежанци. В България бежанци няма. Освен ако не приемем, че в Турция има война. Този въпрос би могъл да бъде поставен, но това би значело България да се занимава с всички проблеми на света. Така че България правилно си избра темите, които съответстват на нейното влияние и на нейните размери и възможности, а дълг на европейските лидери е да поправят грубите грешки, които направиха, да се извинят на своите народи и да тръгнат по правилния път. Ако не го направят, катастрофално ще загубят изборите през май догодина и Европа рязко ще смени своя курс. Това не трябва да се допуска. Защото, както знаете 1935 години след подобни грешки дойде един друг проект на власт в Германия. Ако това искаме да се случи, нека да правим още глупости. Дай Боже, да ни дойде акъла в главата.    ", "date": "2018.06.25", "title": "Проф. Константинов: Германия причинява трета европейска катастрофа! Никакви мигранти срещу пари!"}
{"url": "http://epicenter.bg/article/Sveti-vlas/157588/6/0", "text": "Още от 20.30 часа в събота, 23 юни, обновеният амфитеатър „Арена Свети Влас“ преливаше от желаещи да изслушат „Възгледите на един учител за народното творчество” на Камен Донев. Без остатък бяха заети всичките нови 500 седящи места, а много млад народ буквално седеше излегнал върху удобните стъпала на амфитеатъра. При представянето на спектакъла Любен Дилов –син свали, специално носената за целта шапка на публиката – в знак на уважение – и към „реставраторите” на амфитеатъра за амбицията им да превърнат мястото в новото артистично средище на Черноморието. Той предложи в нощта срещу Еньовден, веднага след спектакъла зрителите да отидат заедно за билки, като ги предупреди, че билките не се пушат, а варят на чай. С много смях и шеги беше представен артистичния календар на амфитеатъра до края на сезона, в който присъстват много концерти, впечатляващи театрални заглавия за известни трупи, както и поне три пъти седмично специални забавления за най-малките посетители и жители на Свети Влас. Ентусиазираната публика  посрещна с бурен възторг „лекцията” на Камен Донев. Той пък и се отблагодари с близо 32-минутна импровизация преди началото на самия спектакъл, която накара половината зрители буквално да се търкалят по земята от смях. Разгърната в горещите дни на лято 2018, програмата на Амфитеатъра предлага концерт на руския поп изпълнител Владимир Маркин, караоке вечери, Балкански фестивал и още хитови постановки като “Жена ми се казва Борис” с Любо Нейков, Гъмов и Шайбата и “Редки Тъпанари”, очакват се още концерти на „Сигнал“, Коцето Калки и др.  За следващия сезон екипът на амфитеатъра планира да увеличи седящите места до 1000 и да разшири спектъра на културната си програма. Сътрудничеството на екипа с руски промоутъри вещае за сезон 2019-а някои знаменити имена на руската поп-сцена, прочути стенд-ъп комици, оперни и балетни спектакли. Афитеатърът на Свети Влас стартира амбициозно новият си живот отправяйки предизвикателство на богатия културен календар на Бургас, Несебър и Созопол.   Дали ще успее? Засега има най-важното – страст към изкуството и изключително гореща и вярна публика.", "date": "2018.06.25", "title": "Камен Донев разтърси Свети Влас със смях и народни танци  "}
{"url": "http://epicenter.bg/article/Futbolen-otbor-izchezna-v-peshtera-v-Tayland/157606/8/0", "text": "Футболен отбор от 11 души и треньор изчезнаха в пещерата Кхао Луанг край тайландския град Хуахин, предаде ТАСС, като се позовава на неделния „Банкок пост“. Спасители се опитват да открият местонахождението на спортистите.   Сътрудници на националния парк открили до входа на пещерата мотоциклет и 11 велосипеда, а също раници, футболни обувки и друг спортен инвентар. Те се свързали с местния футболен клуб, откъдето им потвърдили, че намерените вещи са на играчите и на треньора.   Свидетели разказали, че видели 12 души да влизат в известната със своите сталактити и сталагмити пещера. Спасители навлезли на 3 км във вътрешността на пещерата, но трябвало да се върнат заради силния дъжд, който имало опасност да затвори изхода. Търсенето на изчезналите продължава.", "date": "2018.06.25", "title": "Футболен отбор изчезна в пещера в Тайланд"}
{"url": "http://epicenter.bg/article/Ani-Tsolova-izleze-ot--nelegalnost--vapreki-depresiyata/157591/10/0", "text": "Ани Цолова най-сетне излезе от депресията, за да организира сватба. Въпреки че не става въпрос за личен повод, тя приела тържеството не по-малко емоционално, тъй като под венчило минала най-добрата ѝ приятелка и бивша шефка Дарина Сарелска.   Цолова не само присъства на тържеството, но беше и шаферка. Със същата отговорност били натоварени и журналистките Миролюба Бенатова и Десислава Стоянова.   Приятелството между 4-те дами е легендарно, те неведнъж са били засичани заедно по почивки в Гърция, както и по магазините. Напоследък Цолова била в депресия заради уволнението си, но заради Сарелска направила изключение и напуснала дома си, където се затвори след като вече не е водеща.   Сарелска и мъжът ѝ Мирослав живеят на семейни начала от години и имат две дъщери. Сега обаче почувствали необходимост да узаконят връзката си.   Впечатление направи, че Цолова се появи сама на тържеството, без мъжа си Васил. Това провокира нови слухове, че бракът им е в криза, макар самата тя да беше в добро настроение на щастливото събитие, пише \"Ретро\".", "date": "2018.06.25", "title": "Ани Цолова излезе от „нелегалност“ въпреки депресията"}
{"url": "http://epicenter.bg/article/Dzhordzh-i-Amal-Kluni-zavedoha-bliznatsite-si-v-Italiya--Snimki-/157608/10/100", "text": "Холивудският актьор Джордж Клуни и винаги перфектната му съпруга Амал . Семейството бе заснето на летището, докато слизаха от самолета.    – актьорът се появи изцяло в бяло, а половинката му отново заложи на смело модно съчетание. Син панталон на шарени цветя, бяла блуза и кафява чанта оформиха цялостната й визия.   Джордж и Амал Клуни се стараят  . \r\n \r\n \r\n \r\n Те рядко се появяват с тях на публични места, а  и са направени на летища, пише Дарик.", "date": "2018.06.25", "title": "Джордж и Амал Клуни заведоха близнаците си в Италия (Снимки)"}
{"url": "http://epicenter.bg/article/Brigite-Nilsen-rodi-petoto-si-dete-na-54-godini/157611/10/100", "text": "\r\n Бригите Нилсен роди петото си дете и първа дъщеря на 54 години. \r\n \r\n В петък актрисата и съпругът ѝ Матиа Деси са станали родители на момиченце - Фрида. Тя се е родила с тегло 2 520 г. \r\n   \r\n , казаха гордите родители пред \"Пийпъл\". \" \r\n   \r\n Звездата от \"Червената Соня\" е била омъжена 5 пъти пъти. Тя има четирима синове - Раул, Дъглас, Килиан и Джулиан, които са съответно на 23, 25, 28 и 34 години. \r\n   \r\n Нилсен обяви петата си бременност в края на май в социалните мрежи със снимка с доста голям корем. \r\n   Източник: дир.бг", "date": "2018.06.25", "title": "Бригите Нилсен роди петото си дете на 54 години"}
{"url": "http://epicenter.bg/article/Borisov-pozdravi-Erdogan-za-izbornata-pobeda/157590/2/0", "text": "Министър-председателят Бойко Борисов поздрави в телефонен разговор президента на Турция Реджеп Тайип Ердоган за изборната победа при провелите се предсрочни президентски и парламентарни избори в южната ни съседка, съобщи пресслужбата на Министерски съвет.   \"Убеден съм, че изразената воля на турския народ ще бъде основа за стабилното и консолидирано развитие на Турция във всички области\", заяви българският премиер.   Той изрази удовлетворение от засилените контакти между България и Турция в последните години и посочи, че разчита активното двустранно сътрудничество да продължи.   \"Вярвам, че заедно ще работим за укрепване на връзките между нашите две страни в областта на миграцията, както и за мира и стабилността в региона\", каза още Бойко Борисов.   Той запозна Ердоган с позицията, която заяви пред европейските лидери в Брюксел, че споразумението с Турция трябва да продължи, за да бъде преодоляна мигрантската криза и че за пореден път е настоял ЕС да изплати останалата част от договорените средства.   Турският президент благодари на българския премиер и изрази надежда за още по-успешно партньорство между двете държави.  ", "date": "2018.06.25", "title": "Борисов поздрави Ердоган за изборната победа и настоя ЕС да му даде още пари за бежанците"}
{"url": "http://epicenter.bg/article/740-avtobusa-i-200-kamiona-shte-blokirat-Sofiya-dnes/157592/2/0", "text": "Мащабен протест на пътнически превозвачи в София се организира днес заради отказът да бъде оттеглен законопроект, който предвижда създаването на Българска автомобилна камара, съобщи Новини.бг.   Според превозвачите става въпрос за лобистки текст, който ще създаде условия за корупция, тъй като с текстовете му се прехвърлят ангажиментите на държавата по издаване на лицензи и контрол на бъдещата камара. 740 автобуса и 200 камиона се очаква да се включат в протеста.Автобусите ще се събират от 10 до 11 часа пред храм „Александър Невски\", както и на \"Цариградско шосе\". Ако исканията не бъдат изпълнени, пътническите превозвачи заплашват с нови протести.   Камионите потеглят от 11:30 часа от булевард \"Цариградско шосе\" и отново ще преминат през центъра на София, за да стигнат автогарата.   Членът на контролния съвет на Националното сдружение на автобусните превозвачи Магдалена Милтенова беше категорична, че законопроектът е лобистки и само две сдружения го подкрепят. Пред Нова телевизия Милтенова добави, че протестиращите искат незабавно този законопроект да бъде спрян - защото камарата ще играе решаваща роля в издаването на лицензи.   Същевременно председателят на Съюза на превозвачите Йордан Арабаджиев обяви, че 10-15 автобусни фирми организирали протеста, за да всеят разделение между товарните превозвачи и превозвачите на пътници. Истинската цел била няколко собственици на фирми да установят контрол, според Арабаджиев, без обаче да посочва конкретни имена.   Той добави, че явно на някой не му харесало как браншът се обединил срещу пакет \"Мобилност\" т.е. срещу Еманюел Макрон. Арабаджиев каза, че в проектозакона било предвидено в новата Браншова автомобилна камара било предвидено да има две отделни подкамари - на товарните превозвачи и на превозвачите на пътници, като всяка подкамара щяла да си избира Управителен съвет т.е. - демокрация.   Гласуването нямало да е на квотен принцип, а всеки превозвач ще има по един глас. Да, ще се дават предложения за лицензи за нови превозвачи, но транспортният министър ще решава, заяви председателят на Съюза на превозвачите.   Като ще има разделение на сектори, защо камарата ще е една обща, попита моментално Милтенова. Тя попита и защо е предвидено в законопроекта транспортният министър да има само съвещателен глас в Контролния съвет на камарата. Готови сме дори да горят автобуси като факли, да блокираме граници - можете да видите колко хора ще излязат на протест във всички градове в България, завърши Милтенова.", "date": "2018.06.25", "title": "Мащабен протест - 740 автобуса и 200 камиона ще блокират София днес "}
{"url": "http://epicenter.bg/article/Stoyan-Stalev--Erdogan-mozheshe-da-ima-i-po-golyam-rezultat/157594/2/0", "text": "Резултатът за президента Реджеп Ердоган на изборите в Турция е близък до този на рефорендума, коментира в сутрешния блок на БТВ бившият външен министър и посланик на България в Турция Стоян Сталев. „Можеше и по-голям резултат да има за Реджеп Ердоган на изборите вчера. Във всеки случай резултатът е задоволителен и ще бъде представен за такъв – 52% са си 52%. В парламента също резултатът е добър“, продължи той. „Винаги турските избори са били изпълнени с емоции и страсти. Винаги има нещастни случаи, убийства, винаги едни избори за белязани с кръв“, каза Сталев.   Бившият външен министър обърна вничание, че президентът Ердоган разчита на изключително силната религиозна структура в страната.   В отговор на въпрос той посочи, че Ердоган е избързал с изборите, за да може формално да поеме по-рано президентската власт и опасявайки се от известни икономически трудности – има обезценяване на лирата. „Това ще се усети покрай чуждите инвестиции, от които ще има отлив. Турция е много зависима от външните си пазари, главно от европейския”, посочи още Стоян Сталев.  „Винаги едно такова твърдо управление се отразява на инвестициите. Не веднага, не директно, но ще дойде“, смята Стоян Сталев.     „Ердоган имаше няколко много успешни мандата в началото – стабилизира икономиката, имаше изключителен принос за инфраструктурата на Турция – строеше между 800 и 1000 км 4-лентови пътища на година. Много хора са доволни”, припомни бившият посланик.   „Той ликвидира ролята на армията в политическото управление на страната още преди опита за преврат. Това безспорно е един успех от гледна точка на развитието на страната, хубаво е да има цивилна политика”, смята Сталев. Според него президентската република в Турция е започнала много по-отдавна, а сега ще бъде легитимирана. „Ердоган разчита – и заради това и печели масово и постоянно избори, на изключително силната религиозна инфраструктура в страната, която подкрепя неговата партия и има много силно влияние в страната”, отбеляза Сталев.   По думите му косвено Ердоган е член на ЕС чрез големите турски малцинства в Европа.        ", "date": "2018.06.25", "title": "Стоян Сталев: Ердоган можеше да има и по-голям резултат"}
{"url": "http://epicenter.bg/article/Tsacheva-iska-zakonodatelni-promeni-zaradi-vazmozhnostta-zatvornitsi-da-rabotyat-na-vanshni-obekti/157595/2/0", "text": "За правосъдния министър Цецка Цачев бягството на затворника от Ловеч е отклонение. Тя прехвали работата по залавянето на беглеца  на полицията. Изпитах гняв при бягството на Радослав Колев и Владимир Пелов от централния затвор, но сега разследващите си свършиха работата, каза със задоволство в предаването „Тази сутрин” правосъдната министърка.   \r\n Тя обвини социалния работник, който е определил Борис Иванов да бъде на лек режим, за неговото бягство. По думите й, е имал некоректно отношение спрямо личността на затворника. „Профилът му предполага, че този човек трябва да бъде на специален режим”. \r\n   \r\n Шефът на ловешкия затвор е другият виновен за бягството на Иванов, смята Цачева. \r\n Тя каза още, че бягствата се дължат на „не добра законова регламентация”. Работи се по оценка на въздействие на закона. Системата на затворите е от тоталитарно време. Работи се на парче. \r\n   \r\n Цачева призна, че 5 са случаите на бягства от затворнически общежития през тази година, за които обаче гласност не се е давало.  За изчезването на Радослав Колев и Владимир Пелов от Централния софийски затвор са били наказани 14 лица.  Зам.-шефът бе отстранен от мен, изтъкна Цачева. \r\n   \r\n Тя призна, че Свилен Цветанов е останал като заместник шеф в ГДИН. „Той е в системата преди мен. Бил е шеф на затвора, така че има опит”, оправда оставането му в системата правосъдният министър. \r\n   \r\n Сред нарушенията, които са установени в Софийския затвор след бягствата през април, били незаключени килии, призна още Цачева. \r\n   \r\n \r\n", "date": "2018.06.25", "title": "За министър Цачева бягството на затворника от Ловеч е отклонение"}
{"url": "http://epicenter.bg/article/Borisov--Chakam-reshenie-za-maykite-na-detsa-s-uvrezhdaniya--Iskam-da-vidya-smetkata/157599/2/0", "text": "\"Чакам да ми дадат решение за майките на деца с увреждания, които протестират, за да стане ясна сметката. Нека стане готова сметката, още се карат кой на кого и как\". Това коментира премиерът Бойко Борисов пред български журналисти в Брюксел. \"Обещал ми е и министърът, и Валери Симеонов работи по това, защо трябва всеки ден да издевателстват над мен. Ще го направя, чакам да видя сметката\", заяви още Борисов. \"Политиците издевателстват, не майките. Не съм казвал, да ми се махат от главата. Казах: \"Връщам го министъра, щом си го харесват, да реши този проблем, да ми се маха от главата Бисер с проблема му. Не да обидя майките. Не е честно!\", заяви още Борисов.", "date": "2018.06.25", "title": "Борисов: Чакам решение за майките на деца с увреждания. Искам да видя сметката"}
{"url": "http://epicenter.bg/article/Sled-sluchaya--Pelov--direktorat-na-GDIN-poel-otgovornost-i-stanal--zam-direktor/157600/2/0", "text": "След случая с бягството на Владимир Пелов и Радослав Колев от Централния софийски затвор директорът на Главна дирекция „Изпълнение на наказанията” старши комисар Свилен Цветанов поел отговорност за случая и станал… заместник-директор в същата агенция.   Това стана ясно от гостуването на правосъдния министър Цецка Цачева в предаването „Тази сутрин” по bTV.   По думите на Цачева 14 души са понесли различна степен на отговорност по случая със скандалното бягство от Софийския затвор. Тя добави, че проверката по случая е констатирала груби нарушения, включително фаворизиране на някои затворници, както и незаключени килии.   Според правосъдния министър не би трябвало конкретната отговорност да бъде понесена от шефа на ГДИН. Тя уточни, че Свилен Цветанов от години е в системата, „много преди нея”.   „Свилен Цветанов е един от двамата заместник-директори на ГДИН. Отговаря за охраната на затворите, това е неговият ресор. Ако се докаже липса на негова адекватна реакция или пропуски в работата му… Няма недосегаемо лице”, коментира Цачева.   По повод случая с последния избягал затворник, Цачева коментира, че ще инициира законодателна промяна за полагането на труд от лишени от свобода.   „Това за мен са големите въпроси – кога едно лице може да полага труд на открит обект? Преценката на кого е?”, коментира Цачева.   По думите ѝ оценката на социалния работник, който е трябвало да прецени състоянието на затворника, несъответства с личността на лишения от свобода.   По повод охраната на затворниците докато са на работа, Цачева коментира, че в закона има един единствен текст, който казва, че там отговорността е на юридически лица.   „Трябва да има преосмисляне на взаимодействието между министерство на правосъдието и юридическите и физически лица”, категорична е Цачева.   „Очаквам днес, най-късно утре, да получа пълна информация по проверката относно начина, по който този затворник е пуснат да работи навън, фирмата, където е работел и как се е осъществявал там контролът”, заяви Цачева   Министърът на правосъдието уточни, че има случаи на отклонили се след работа затворници, но в последните години те значително намаляват. За миналата година били само пет. По думите на Цачева проблеми в тази сфера има, но политиките, които се изпълняват, и финансирането, което се отпуска, показват, че се работи в правилната посока за подобряване на системата.   Тя изрази благодарности към жената, която е станала заложник на избягалия от Ловешкия затвор, както и похвали поведението на полицая, подал сигнал до органите на реда къде се намира той.   По повод охраната на сградите на специализирания съд Цачева коментира, че ситуацията е във вниманието на Министерството на правосъдието от ранната пролет.   „Действително имаше случай през април, когато на паркинга на спецсъда е имало конфликт между подсъдим и свидетели”, коментира Цачева.   Тя призна, че през годините наистина е имало проблеми с неподдържането на охранителната техника, като на КПП-то на спецсъда на ул. „Черковна” не работели камерите, които проверят автомобилите за взривни устройства. Цачева каза, че са отклонени средства, с които са закупени нови видеокамери.", "date": "2018.06.25", "title": "След случая „Пелов” директорът на ГДИН поел отговорност и станал… зам.-директор"}
{"url": "http://epicenter.bg/article/Angel-Kunchev--Shte-ima-promyana-v-retsepturnitsite-za-uchebni-zavedeniya/157602/2/0", "text": "„Ще има промяна в рецептурниците за детски градини и училища”, каза главният държавен здравен инспектор д-р Ангел Кунчев в предаването „Тази сутрин” по bTV.   По думите му употребата на бял хляб ще бъде драстично ограничена. „Според мен въобще не би трябвало да има”, коментира Кунчев.   Той допълни, че ролята на рецептурниците е когато учебните заведения искат да стъпят на някакви научни норми, да имат голям избор от рецепти и продукти, които да могат да предложат на децата.   Той коментира, че предстоят и сериозни промени в рекламата на нездравословните храни.   „Няма да се позволяват никакви реклами, дори и скрити, на храни, които не са здравословни, особено ако са насочени към деца. Тази забрана няма да покрива само радио, телевизия и преса, но и интернет пространството и социалните мрежи”, поясни Кунчев.   По думите му тази промяна ще бъде въведена плавно с участието на индустрията.     Кунчев коментира, че в следващите години развитието на имунизационния календар ще върви към ограничаване на броя на реимунизациите за дадени заболявания, като туберкулоза например.    като се обсъжда и въвеждането на ваксина срещу варицела, която ще бъде по желание.   „Идеята е да дадем на българските деца това, което се използва в най-развитите страни. Щом там е утвърдено, трябва и ние да го направим”, каза Кунчев.", "date": "2018.06.25", "title": "Ангел Кунчев: Ще има промяна в рецептурниците за учебни заведения"}
{"url": "http://epicenter.bg/article/Poreden-klip-s-nasilie-v-uchilishte---nova-moda-ili-manipulatsiya---VIDEO-/157605/2/0", "text": "В социалните мрежи отново се разпространява видеоклип, на който се вижда насилие в училище. Боят е между две момичета и е станал в салона по физическо.   На видеото ясно се вижда как едното момиче хваща другото за косата и започва да го удря и скубе. Момичето с черната рокля се опитва да се измъкне, но дълго време не успява.   Майката на потърпевшата Ренета Загорова обясни в студиото на „Тази сутрин”, че видеоклипът се е разпространил в цяла Павел Баня изключително бързо. „Аз го получих от брат си, за броени часове се е разпространил”, коментира тя.   По думите ѝ това е вторият подобен видеоклип в рамките на 10 дни. Според нея на първото видео жертва на насилието е насилничката на дъщеря ѝ.   „Явно навлиза някаква нова мода между децата. Планират се такива събирания и побоища върху момичета”, коментира Загорова.   По думите ѝ между двете момичета е имало неразбирателство, но никога не се е стигало до физическа саморазправа. Загорова е разговаряла и с родителите на другото момиче, като и двете семейства съветвали децата си да не влизат в контакт едно с друго.   Според историята на Загорова насилието е станало във физкултурния салон, в който по това време не е имало учител. „Това, което ми каза дъщеря ми – тя била в салона и ритала топка, когато другото момиче влиза и се насочва директно към нея”, каза Загорова. По думите ѝ трябвало да има учител в салона на училището, но в този ден децата имали колоездене и той бил навън.   Пред bTV учителят по физическо Георги Георгиев заяви, че не „обърнал внимание на случката”, защото момичетата нямали видими белези от боя по себе си.   Директорката на училището Ганка Гогова пък не била на работа в конкретния ден и приела семейството на потърпевшото момиче в дома си, където разговаряли. Тя преценила, че със ситуацията могат да се справят от ръководството на училището и не подала сигнал за насилието.   Според класния ръководител на двете момичета Иван Калчев видеоклипът може да е провокация, защото камерата започва да снима преди самия побой.   В студиото на „Тази сутрин” Ренета Загорова заяви, че до момента не е потърсена от ръководството на училището и не знае какво са предприели след първоначалния сигнал.", "date": "2018.06.25", "title": "Пореден клип с насилие в училище – нова мода или манипулация? (ВИДЕО)"}
{"url": "http://epicenter.bg/article/Borisov-vikna-v-Ministerski-savet-avtobusnite-prevozvachi-zaradi--quot-Stolarski-quot--/157614/2/0", "text": "Десетки превозвачи се събраха пред храм – паметника „Александър Невски“ в знак на протест срещу законороекта „Столарски“.  По думите им, има абсурдни текстове в законоропекта като един от тях гласи – ако автобус не се движи един месец ,да му бъде отнет лиценза. Има автобуси, които се движат само сезонно, други пък влизат за ремонт и ако той е по-сложен, продължава два месеца, обясниха превозвачите. Работата ни ще бъде затруднена, ако постоянно трябва да подновяваме лицензи, оплакаха се те, предаде репортер на Novini.bg.  За момента превозвачите няма да тръгнат на по обявения маршрут на протестно шествие из столицата, а ще изчакат да приключи срещата с премиера Бойко Борисов, която трябва да започне в 11 часа. В зависимост от това какъв ще бъде резултатът от нея, ще станат ясни и следващите им действия. ", "date": "2018.06.25", "title": "Борисов викна в Министерски съвет автобусните превозвачи заради \"Столарски\" "}
{"url": "http://epicenter.bg/article/Moshten-tsiklon-otlaga-lyatoto--ochakvat-se-navodneniya-i-magnitni-buri/157618/2/0", "text": "Дъждове, предупреждения за наводнения и магнитни бури – в началото сме на динамична седмица. Над Средиземно море се заражда мощен циклон, който ще помете най-южните части на Италия, след това Гърция и Македония. А във вторник ще удари и България от юг-югозапад, съобщи Нова телевизия.   Днес обаче ще се порадваме на хубаво време - прохладно с температури между 24 и 29 градуса. В западната част на страната е възможно да превали и прегърми, но на изток слънцето ще грее с пълна сила.     По морето слънцето ще надделее над облаците. Температурите ще са около 22-24 градуса. Вятърът ще е умерен, а вълнението на водата – слабо.     В планините няма да е толкова приятно за преходи. В западната част на страната ще е облачно, ще вали и ще гърми. Температури – до 15-16 градуса. А по най-високите части на Рила е възможно да превали и сняг.     Рязката промяна ще настъпи във вторник. От югозапад идват интензивни валежи, гръмотевици и градушки. В 10 области е обявен оранжев код за опасни валежи с гръмотевици - Южна България. В в останалите е обявен жълт код.    През целия период температурите плавно ще се покачват и чак събота-неделя те ще догонят по-нормални за сезона стойности – около 27 градуса.     По пътищата се очертава спокоен ден. Ако планирате да пътувате, направете го днес. От вторник до края на седмицата ще е мокро, хлъзгаво и с повече вероятност за мъгли. Заради последните порои пропадна пътят през прохода „Шипка“. При километър 182 водата е отнесла банкета и около 100 метра от пътното платно. Участъкът е опасен , но сигнализиран. Ремонтът е планиран да продължи до 30 юни 2018 година. Тази седмица по границите със Сърбия и Турция се очаква да започне традиционният поход на гастарбайтерите. Ако пътят ви минава през тези критични точки, имайте едно наум, че са възможни опашки.     Опасност от поройни наводнения е обявена от вторник вечерта през целия ден в сряда. В Северна България рискови ще са Старопланинските дерета и притоците на Искър, долните течения на Осъм, Вит и Янтра. На юг – опасност ще дебне по всички планински притоци на реките Арда и Марица. Проблеми са възможни по всички реки в района на Родопите. Системите за ранно предупреждение прогнозират жълт код за опасно високи нива за реките Черна в района на Смолян и Елховска при Рудозем.     От сряда до петък геомагнитната активност ще е динамична, прогнозират от Руския институт по физика „Лебедев“. Очакват се магнитни бури до 5-та степен от 10-степенната скала. По-драматично това ще се усети в четвъртък и петък. Ако ви боли глава тези дни – виновни са слънчевите изригвания. Хората с лабилно здраве е препоръчително да си стоят вкъщи и да са близо до течности.  ", "date": "2018.06.25", "title": "Мощен циклон отлага лятото, очакват се наводнения и магнитни бури"}
{"url": "http://epicenter.bg/article/Spas-Panchev--Az-i-Dimitar-Georgiev-ostavame-nezavisimi-deputati--shte-podkrepim-vota-sreshtu-kabineta/157629/2/0", "text": "„Аз и колегата ми Димитър Георгиев от Земеделски съюз „Александър Стамболийски“ нямаме намерение да напускаме Народното събрание - оставаме независими депутати“. Това заяви пред Епицентър.бг председателят на земеделската партия Спас Панчев, която днес бе изключена от Коалиция „БСП за България“. Причината за това е решението на конгреса на малката партия от събота да се явят самостоятелно на местните избори през 2019 г.   Земеделецът поясни, че висшият форум на формацията му не е решавал да напуска лявата коалиция, а само да се яви самостоятелно на кметските избори. Този позиция обаче е в противоречие с договора с „БСП за България“, където е записано че всички партии от коалицията се явяват съвместно на изборите. Той е убеден, че земеделците ще спечелят повече общински съветници сами, отколкото ако се явят на вота в коалиция с БСП.   Панчев заяви, че той и Георгиев ще продължат да работят за избирателите си като независими депутати. „Ще подкрепим вота на недоверие срещу кабинета „Борисов 3“. Събитията нямат връзка“, каза лидерът на Земеделски съюз „Александър Стамболийски“.   Той бе категоричен, че ГЕРБ нямат пръст в скандала с тяхното изключване от лявата коалиция. „Познавам всички депутати от управляващата партия, но никой не ме е търсил за нищо, още по-малко Цветан Цветанов“, категоричен е Спас Панчев.   Панчев призна, че общински съветници в страната действително са гласували срещу кметове на БСП, но те правили това в „името на защита на интересите на избирателите им“.   На въпрос на Епицентър.бг дали като независими народни представители ще гласуват с опозицията или ще крепят управляващите, Спас Панчев отговори: „Ще работим за избирателите си и ще гласуваме в съответствие с политиката на Земеделски съюз „Александър Стамболийски“.   Невависимите депутати в настоящия парламент вече са трима. Парламентарната група на \"БСП за България\" остава със 78 народни представители.", "date": "2018.06.25", "title": "Спас Панчев: Аз и Димитър Георгиев оставаме независими депутати, ще подкрепим вота срещу кабинета"}
{"url": "http://epicenter.bg/article/Antonio-Lopes--Borisov-e-dobar-balansyor-mezhdu-liderite-na-ES-za-migrantite/157635/2/48", "text": "Председателят на ПГ на ГЕРБ и заместник-председател на партията Цветан Цветанов разговаря в Брюксел с генералния секретар на ЕНП Антонио Лопес Истурис. На двустранната среща двамата обсъдиха политическата ситуация в България и Европа и приоритетите за предстоящите догодина европейски избори, съобщиха от пресцентъра на ГЕРБ.   \"Дългият опит, който има Бойко Борисов в срещите на европейските лидери, му позволява да бъде добър балансьор между различните позиции, свързани с проблемите на миграцията\", каза по време на срещата Антонио Лопес Истурис.   Генералният секретар на ЕНП и Цветан Цветанов се обединиха около мнението, че миграцията и кохезионната политика са сред най-важните теми, по които трябва да се вземат правилни решения, за да се неутрализират популистките течения, които не могат да предложат устойчиви решения.   Антонио Лопес оцени високо работата на българските евродепутати от ГЕРБ, като отбеляза дейността им по редица сериозни досиета. Той поздрави премиера Бойко Борисов за успешното председателство на Съвета на ЕС, като подчерта, че българското правителство е получило висока оценка от европейските лидери, включително и от опозицията.   Цветан Цветанов участва в Срещата на върха на председателите на парламентарни групи от ЕНП в националните парламенти, която се провежда в Европейския парламент в Брюксел. Тя е посветена на следващия европейски бюджет, на сигурността на границите, киберсигурността и борбата с тероризма в Европа.", "date": "2018.06.25", "title": "Антонио Лопес: Борисов е добър балансьор между лидерите на ЕС за мигрантите"}
{"url": "http://epicenter.bg/article/Erdogan-specheli-izborite-v-Turtsiya--partiyata-mu-gubi-mnozinstvoto-v-Medzhlisa/157589/7/0", "text": "Турският президент Реджеп Ердоган заяви, че е спечелил предсрочните президентски и парламентарни избори в страната. Той получи 52.7% от гласовете, сочат първите резултати, базирани на около 90% от преброените бюлетини, предаде Анадолската агенция.   След него е кандидатът на опозиционната Народнорепубликанска партия (НРП), Мухарем Индже, с 30 %. Трета е бившият вътрешен министър Мерал Акшенер със 8.4% от вота, следвана от кюрдския кандидат Селяхатин Демирташ (7%). По първоначални данни избирателната активност е била рекордните 85%. Новият държавен глава ще управлява различна Турция, с нова политическа система с по-големи правомощия на президента заради конституционни поправки, обявени на референдум. Той вече ще назначава вицепрезиденти, правителство (което няма да има премиер) и висши магистрати, ще може да издава укази и да обявява извънредно положение, както и да разпуска парламента на каквото основание пожелае, но с това автоматично ще свиква извънредни избори (които винаги ще са за президент и парламент едновременно). Очертава се категорична победа за управляващите и на парламентарните избори - над 55.6% за Партията на справедливостта и развитието(ПСР), на която Ердоган е съосновател, и коалиционният им партньор от Партията на националистическото действие (ПНД).   Партията на Ердоган се очаква според това преброяване да получи 389 места, а коалиционният му партньор ПНД - 54. Това е т. нар. Народен алианс - предизборен съюз, създаден съгласно новите правила на вота. Той позволява на коалиращите се партии да влязат заедно в парламента, дори една от тях да не прескача прага от 10%, изискван от турското законодателство. Втора сила ще е НРП със 118 депутати. В съюза с тях е и партията на Акшенер с 39 депутатски места. Заедно съюзът им - Националният алианс - би контролирал около една четвърт от местата в парламента. Прокюрдската Народнодемократична партия(НДП) също ще влезе в парламента, тъй като взима 11.5% и минава 10-процентната бариера. Тя не стана част от Нациналния алианс на големите опозиционни партии. Гласуването приключи точно в 17.00 ч. турско и българско време. Малко преди това журналисти и граждани обявиха в социалните мрежи, че части от центъра на Анкара са блокирани от полицията. Очаква се преброяването на гласовете да продължи още няколко часа. Забраната за публикуване на резултати бе в сила до 18:45 ч. турско и българско време. Според Централната изборна комисия на Турция преброяването би трябвало да приключи преди полунощ. И президентът Реджеп Ердоган, и главният му опонент, Мухарем Индже, изразиха увереност, че резултатите ще са \"добри\", но избирателната комисия трябва да си свържи работата \"добре\", за да разсее съмненията за измами. Пред множество от очакващи го поддръжници пред секцията, където гласува със семейството си, държавният глава каза: \"Турция провежда демократична революция. Със президентската система Турция сериозно повдига летвата, повдига я над съвременните цивилизации\". Изборите протекоха при напрежение между турските власти и организации, изпратили наблюдатели на вота. Анадолската агенция обяви, че 10 европейски граждани са били арестувани и ще бъдат изправени пред правосъдието, защото са се престорили на наблюдатели и са опитали да се намесят в изборите. Опозицията и неправителствени организации обявиха преди вота, че ще имат над половин милион представители, които да следят изборния процес из страната и да се уверят, че ще е честен. От представители на Добрата партия в Ерзурум идват и съобщения, че местният ръководител на партията е бил убит заедно с други двама при престрелка в изборна секция.", "date": "2018.06.25", "title": "Ердоган обяви победа на изборите, ще има мнозинство в парламента"}
{"url": "http://epicenter.bg/article/Donald-Tramp-iska-nelegalnite-migranti-da-badat-deportirani-bez-sad-ili-dela/157593/7/0", "text": "Президентът Доналд Тръмп заяви, че иска хората, влезли нелегално в САЩ, да бъдат незабавно върнати там, откъдето са дошли без никакви съдебни процедури, предаде Ройтерс.   \"Не можем да позволим на всички тези хора да нахлуят в нашата страна. Когато някой влезе, трябва незабавно, без съдии или съдебни дела, да го върнем там, откъдето е дошъл. Нашата система е подигравка с добрата имиграционна политика, със закона и реда. Повечето деца идват без родители\", написа в „Туитър” президентът Тръмп.    ", "date": "2018.06.25", "title": "Доналд Тръмп иска нелегалните мигранти да бъдат депортирани без съд или дела"}
{"url": "http://epicenter.bg/article/Protestite-v-Gartsiya-zaradi-imeto-na-Makedoniya-prodalzhavat/157597/7/0", "text": "Протестите в съседна Гърция заради името на Македония продължават.   Над 5000 души протестираха в гръцкия град Солун срещу споразумение, целящо да уреди дългогодишния  спор,  съобщи  bTV.   Демонстрантите се включиха в шествие до македонското консулство, а после към офисите на двете политически сили, които са партньори в управляващата коалиция в Гърция – СИРИЗА и „Независими гърци”.   Протестиращите хвърляха бутилки и столове пред партийните представителства.   Полицията отвърна със сълзотворен газ и зашеметяващи гранати, за да отблъсне тълпата. Не се съобщава за пострадали хора, няма и арестувани.", "date": "2018.06.25", "title": "Протестите в Гърция заради името на Македония продължават"}
{"url": "http://epicenter.bg/article/Zemetresenie-s-magnitud-5-4-raztrese-Yuzhna-Gartsiya/157601/7/0", "text": "Земетресение с магнитуд 5.4 по скалата на Рихтер разтресе Южна Гърция в 08:15 часа, съобщава Източносредиземноморския сеизмологичен център (EMSC).   Епицентърът на труса е бил на 30 километра югозападно от град Пилос на полуостров Пелопонес и е бил на 10 километра дълбочина.   Засега не се съобщава за щети или пострадали от земетресението.", "date": "2018.06.25", "title": "Земетресение с магнитуд 5.4 разтресе Южна Гърция"}
{"url": "http://epicenter.bg/article/Prints-Uilyam-pristigna-v-Yordaniya/157610/7/0", "text": ", първи етап от  която  , съобщи АФП, цитирана от Дарик. 36-годишният Уилям, втори в линията на наследяване на британския престол, бе  Той няма да се . Кралят , където  Двамата ще обсъдят основните актуални въпроси в Близкия изток, включително израелско-палестинския конфликт. В Аман принц Уилям ще се срещне с млади йорданци, британски военни и сирийски бежанци.", "date": "2018.06.25", "title": "Принц Уилям пристигна в Йордания"}
{"url": "http://epicenter.bg/article/Erdogan-vze-tsyalata-vlast-v-Turtsiya/157612/7/51", "text": "Вече е официално: Ердоган спечели президентските избори в Турция, при това още на първи тур. И тъй като страната става президентска република, той ще е едновременно и президент, и министър-председател, и партиен лидер, коментира \"Дойче веле\".   Висшата избирателна комисия на Турция потвърди победата на Ердоган на провелите се в неделя избори за президент. Председателят на комисията Сади Гювен заяви, че след преброяване на близо 98 процента от бюлетините Ердоган печели повече от половината валидни гласове.   Още часове преди Висшата избирателна комисия да потвърди победата му, Ердоган заяви пред медии в Истанбул: \"Нашият народ ми повери президентството и правителството\".   Според Анадолската осведомителна агенция, Ердоган е събрал 52,5 процента от гласовете на избирателите, а основният му опонент Мухарем Индже от опозиционната Републиканска народна партия получава около 31 процента от гласовете.   На провелите се също в неделя парламентарни избори партията на Ердоган е спечелила над 43 процента от гласовете, а Партията на националистическото действие, която е в съюз с управляващата Партия на справедливостта и развитието, е събрала около 11 процента от гласовете. Тоест, двете партии печелят заедно парламентарно мнозинство.  Според досегашните данни, в турския парламент влизат още най-голямата опозиционна партия - Републиканската народна партия, прокюрдската Демократична партия на народите и \"Добрата партия\" на Мерал Акшенер.   Според Анадолската осведомителна агенция, избирателната активност е надхвърлила 87 процента. Най-вече от югоизточните части на страната пристигнаха множество съобщения за изборни нередности. А няколко чуждестранни наблюдатели, сред които и трима германци, пристигнали в Турция по покана на прокюрдската Демократична партия на народите, са били задържани.  ", "date": "2018.06.25", "title": "Ердоган взе цялата власт в Турция (графика)"}
{"url": "http://epicenter.bg/article/Tachi--Bez-dogovor-Sarbiya-i-Kosovo-shtebadat-izolirani-ot-sveta/157615/7/0", "text": "По време на срещата в Брюксел с президента на Сърбия Александър Вучич говорихме за рамката на споразумението за пълната нормализация на отношенията между двете държави. Говорихме за помирението между двата народа, но не и за конкретни въпроси. Това каза косовският президент Хашим Тачи след срещата си с неговия сръбски колега, предаде БГНЕС.   \"Не съм наивник. Не вярвам в магически решения, които могат да разрешат всички проблеми от миналото. Знам, че с този договор и двете страни ще спечелят, но в същото време се страхувам, че ако не се стигне до споразумение и двете страни ще загубят много, ще останат изолирани\", каза още президентът на Косово Хашим Тачи.", "date": "2018.06.25", "title": "Тачи: Без договор Сърбия и Косово щебъдат изолирани от света"}
{"url": "http://epicenter.bg/article/Vuchich--S-Tachi-shte-reshavame-vsichki-problemi-po-miren-nachin/157620/7/0", "text": "С президента на Косово Хашим Тачи говорихме открито по много въпроси. Договорихме се всички проблеми да се решават по мирен начин, да се гарантира сигурността на всички граждани. Това каза пред държавната телевизия в Белград РТС сръбският президент Александър Вучич след срещата си в Брюксел с Хашим Тачи, съобщи БГНЕС.   \"Открито говорихме по много въпроси. Не съм голям оптимист, но поставихме тези въпроси. Не искам да говоря за подробностите, защото това може да навреди на позициите на Прищина, да промени нашата и обратното\", каза още Вучич.   Според него, най-важното за сърбите в Косово е това, че и двете страни ще спазват принципа - проблемите да се решават по мирен начин, да се уважават и да се гарантира сигурността на гражданите\". \"Това е много важно послание за всички граждани на Сърбия, защото имаме въпроси, които нямат отговор\", каза още Вучич и поясни, че двете страни са се договорили за по-интензивен диалог.  ", "date": "2018.06.25", "title": "Вучич: С Тачи ще решаваме всички проблеми по мирен начин"}
{"url": "http://epicenter.bg/article/Avstriya-poema-predsedatelstvoto-na-Saveta-na-ES-na-semeen-piknik-sas-7000-dushi/157636/2/0", "text": "  Церемонията ще се състои на близо 2000 м надморска височина, в тучната местност под връх Планай, носещ името на планината над скиорския център Шладминг, където ежегодно се провеждат състезания за световната купа. Това ще е третото европредседателство за Австрия, докато за България е първото.     Мястото не случайно е избрано. Киткото селце Шладминг има своата богата история. Някогашното най-обикновено австрийско миньорско градче днес е любимо място на скиори от цял свят и домакин на първенство по ски алпийски дисциплини.    Курортът е свързан с други три, за да образува Ски зоната, позната като „Четири планини“. Общата дължина на непрекъснатото спускане по пистите е забе;лежителните 123 км, свързани с 44 лифта и влека и над 50 планински хижи. Несъмнено условията за ски, сноуборд, тобогани и снежни преходи са едни от най-добрите в световен мащаб.        Ето защо спектакълът под надслов „Здравей, Европа!” е инсцениран с множество атракции. На алпийския стадион ще бъде организиран голям концерт с известни лица от шоубизнеса и състави от европейските страни, а точно под върха Планай, висок 1906 метра, край местността Приказна поляна ще стане официалното предаване на председателството.     Идеята на правителството на Австрия е да се скъси дистанцията между държава и граждани, а гостите от Европа да усетят топлата семейна атмосфера на горския празник, организиран до горната станция на лифта на Планай.   На сайта на събитието е отправен призив \" \".   Очаква се още 20 000 туристи да се включат в мероприятието, което ще се проведе в долината.  ", "date": "2018.06.25", "title": "Австрия поема председателството на Съвета на ЕС на семеен пикник със 7000 души"}
{"url": "http://epicenter.bg/article/Tsvetanov--Protsesat-po-dogovaryaneto-na-evrobyudzheta-tryabva-da-bade-priklyuchen-predi-vota-dogodina/157639/2/0", "text": "Изключително важно е новият европейски бюджет да не намали средствата за Общата селскостопанска политика и за кохезионната политика и да отдели достатъчно пари за политики за младежите. Това каза в Брюксел председателят на ПГ на ГЕРБ и заместник-председател на партията Цветан Цветанов, съобщиха от пресцентъра на партията.   В белгийската столица Цветанов и евродепутатът Естер Де Ланге съпредседателстват 27-ата среща на върха на председателите на ПГ от ЕНП в националните парламенти. Срещата е посветена на Многогодишната финансова рамка след 2020 година, сигурността на границите, борбата с тероризма и киберсигурността.   По отношение на европейския бюджет Цветан Цветанов подчерта, че процесът по договарянето трябва да бъде приключен преди европейските избори догодина, за да не стане жертва на популистки аргументи по време на кампанията.   Във форума участват и заместник-председателят на ЕИБ Александър Щуб, европейският комисар за сигурност Джулиян Кинг, евродепутатът от ГЕРБ/ЕНП Андрей Новаков, който е и заместник-координатор за регионалното развитие, други евродепутати и депутати от националните парламенти.   Следобедната сесия ще бъде посветена на сигурността. Участниците в срещата на върха ще обсъдят и европейските избори с директора на кампанията на ЕНП Дара Мърфи.", "date": "2018.06.25", "title": "Цветанов: Процесът по договарянето на евробюджета трябва да приключи преди вота догодина"}
{"url": "http://epicenter.bg/article/Dvama-ot-aktyorite-v-seriala--quot-Igra-na-tronove-quot--si-kazaha--quot-Da-quot--/157613/10/100", "text": "Актьорите Кит Харингтън и Роуз Лесли, чиито персонажи са двойка в сериала \"Игра на тронове\", се ожениха, съобщиха ТАСС и Франс прес, цитирани от Новини.бг. В сериала Кит е в образа на Джон Сноу, а Роуз - в този на Игрит.  Сватбата се състоя в шотландската област Абърдийншир, където е отрасла Лесли. Церемонията бе в църква близо до Инверури. След като сключиха брак, младоженците се отправиха към притежавания от бащата на булката замък, където бе организиран прием по повод радостното събитие.  На тържеството присъстваха редица актьори, включително Питър Динклейдж, Мейзи Уилямс, Софи Търнър и Емилия Кларк, които партнират на Харингтън и Лесли в сериала.  Тридесет и една годишните Харингтън и Лесли се срещнаха в Исландия през 2012 г., на снимачната площадка на \"Игра на тронове\".  Сериалът \"Игра на тронове\" на телевизия НВО е адаптиран по поредицата фентъзи романи \"Песен за огън и лед\" на Джордж Р.Р. Мартин.", "date": "2018.06.25", "title": "Двама от актьорите в сериала \"Игра на тронове\" си казаха \"Да\" "}
{"url": "http://epicenter.bg/article/Antoniya-Petrova-publikuva-snimki-ot-svoyata--quot-luda-gratska-svatba-quot-/157616/10/100", "text": "\"Мис България\" 2009 Антония Петрова публикува снимки от сватбата си в Гърция, пише Дир.бг   Петрова е споделила магични кадри в социалните мрежи, изпълнение с романтика и лукс. Освен това Петрова е сменила името си във Фейсбук, като е добавила едно тире и фамилията на новия си съпруг. Вече тя се казва Антония Петрова-Батинкова.   Към снимките Батинкова е написала:    Преди година Антония се разведе окончателно с бившия си съпруг - руският бизнесмен Александър Бередин. С новата си половинка - Ивайло Батинков, се запознава едва преди три месеца, а предложението за брак идва само месец по-късно.", "date": "2018.06.25", "title": "Антония Петрова публикува снимки от своята \"луда гръцка сватба\""}
{"url": "http://epicenter.bg/article/Bremennata-Irena-Milyankova-pokaza-naedryalo-koremche/157622/10/100", "text": "Бременната Ирена Милянкова показа наедряло коремче. Актрисата–модел, която направи фурор с ролята си в „Под прикритие”, очаква шестото си дете, а бременността й вече е доста напреднала, пише „България днес”.  Актрисата съвсем скоро ще роди поредната си рожба, но въпреки това не спира да работи. Милянкова е в бизнеса с недвижими имоти и дори в осмия месец продължава да е в движение.  Ирена се грижи в същото време за всичките си деца, но има и помощници. Освен на настоящия си съпруга Никола, актрисата разчита и на помощничка, тъй като не е лесно да се оправи с пет деца и шесто на път.", "date": "2018.06.25", "title": "Бременната Ирена Милянкова показа наедряло коремче (Снимка)"}
{"url": "http://epicenter.bg/article/Garderobat-na-Megan-Markal-kato-Hertsoginya-nadvishava-milion-paunda--Snimki-/157632/10/84", "text": "Когато през януари херцогинята на Съсекс се появи с яке на \"Марк и Спенсър\" за 45 паунда, то се изчерпа само за няколко часа.   Откакто Меган Маркъл каза \"Да\" на своя принц и стана кралска особа обаче, гардеробът й доста вдигна цената си, като вече можем да я забележим и с рокли за хиляди паунда.   По данни на световните медии дрехите на съпругата на принц Хари вече минават сумата от милион, пише jenata.blitz.bg.   Маркъл носи дрехи на Живанши, Сара Флинт, Каролина Херера и Александър МакКуин. Сумите на различните тоалети са разнообразни.   За токчета Меган не дава суми под 270 паунда, а за колан под 300. Тя може да се облече за 3000 паунда, но може да го стори и за близо 400 000.     - Роклята, с която херцогинята се появи на сватбата на братовчедката на принц Хари, струва почти 7 000. Въпреки това дрехата бе сравнена с \"халат за баня\" и \"гъба за съдове\".   - Около 7 000 е и цената на роклята, с която Меган направи дебюта си на балкона на Бъкингамския дворец.   - Двойна е обаче стойността на дрехата, с която бившата актриса се появи на първия си ангажимент с кралицата. 13 782 паунда е цената на изящната кремава одежда.   - И накрая, няма как да не споменем и сватбената рокля на Меган. Шедьовърът на Живанши струва цяло състояние (337 000), но перфектната кройка и елегантен дизайн си струват всеки паунд.", "date": "2018.06.25", "title": "Гардеробът на Меган Маркъл като Херцогиня надвишава милион паунда (Снимки)"}
{"url": "http://epicenter.bg/article/Nay-skapata-yahta-v-sveta-e-oblitsovana-sas-100-000-kilograma-zlato--Video-/157648/10/99", "text": "Яхтата \"History Supreme\" официално е най-скъпата в света. Тя струва невероятните 4,5 милиарда долара.   Известен британски дизайнер е направил интериора, за което му били необходими три години. Рекордно скъпата яхта е купена от анонимен бизнесмен от Малайзия през 2011 г., който дал пълна свобода на дизайнера да харчи колкото си пари иска за интериора.   Човек би си помислил, че става дума за голям кораб с басейн и подобни неща, но всъщност това е яхта с дължина само 30 метра, което я поставя в категорията малки яхти.   Това, което прави яхтата толкова скъпа обаче е фактът, че цялата е облицована със злато и платина. В нея са вложени 100 000 килограма злато, а една част е направена от платина. Тези материали са използвани за палубата, салона, и дори тоалетната. В спалнята, която е от платина, има статуя, направена от кости на динозавър и парчета от метеорити. Източник: Actualno", "date": "2018.06.25", "title": "Най-скъпата яхта в света е облицована със 100 000 килограма злато (Видео)"}
{"url": "http://epicenter.bg/article/Tv-vodeshtata-Eva-Kikerezova-chaka-treto-dete/157669/10/0", "text": "Телевизионната водеща Ева Кикерезова очаква бебе! Красивата дама все още крие щастливата новина от суеверие, но вече й личи, че е  бременна в петия месец.   Чаровната журналистка е майка на две прекрасни деца – Ники Велики и Ели. Старае се да поддържа перфектна форма, защото освен с журналистика, се занимава и с мода като модел, съобщава сайтът blife.bg.   В момента Ева води рубрика, в която прави ексклузивни интервюта и разголва душите на популярните личности у нас. Рубриката е част от предаването “Денят започва с Георги Любенов“, което се излъчва по БНТ1 всяка събота и неделя сутрин. Двамата дори са спрягани за новите заместници от есенния сезон на Гала и мъжът ѝ Стефан по Нова телевизия.   Въпреки че е доста млада, Кикерезова има вече повече от 15 години стаж в журналистиката. Кариерата й започва още като ученичка, когато дебютира като репортер в спортния всекидневник „Меридиан мач“. Всъщност детската мечта на Ева била да стане стюардеса, за да лети всеки ден до разни екзотични кътчета на земното кълбо. За телевизията я открива режисьорът Стилиян Иванов.", "date": "2018.06.25", "title": "Тв водещата Ева Кикерезова чака трето дете"}
{"url": "http://epicenter.bg/article/Novoto-lyubimo-myasto-v-Kotel-e-Krumovata-peyka/157670/10/0", "text": "  Поредният фестивал „Етноси, багри и котленски килими“ свърши и няма помен от гълчавата и пъстрите сергии, претрупани от стоки на майстори-занаятчии от различни региони на страната. Но жителите на Котел още не могат да се нарадват на новата си придобивка - красива пейка, същинско произведение на карвинг изкуството,която краси вече парк \"Изворите\".   Тя се роди пред очите им и мало и голямо не откъсваше поглед от топ скулптора Крум Велев, който извая с резачка от неугледната дървена трупа фигурите на бухал и орел, станали част от фигуралната украса на пейката. Това е поредният артистичен „карвинг автограф“, който оставя творецът в български град. Творецът обича да се шегува, че скоро ще пуснат карта на „Стоте обекта на негови карвинг скулптури“ в цялата страна…   Съвременният Уста̀ (б.а. майстор, учител от арабското „устаз“) Крум Велев нашумя напоследък с идеята да обедини всички творци, майстори на дърво с резачки и длето, като организира първия Карвинг фестивал в Боровец. Талантливият български майстор на дървото демонстрира и в Котел как повалените от бурите трупи могат да се преобразят в уникални дървени скулптури.   Творецът не може да откликне на всички покани на градовете, които се надпреварват да канят майстора от Самоковската школа да разкраси и техния град с поредната атрактивна творба.   Въпреки натовареният личен график доайенът на родното карвинг изкуството се присъедини към фестивала в Котел на различните етноси и култури, защото каузата бе благородна - средства от фестивала са дар за спасяването на гимназия „Георги Раковски” в Болград, Украйна. Личният принос на скулптура Крум Велев е прекрасната творба – пейка с фигурални композиции в родния град на патриарха на българското революционно движение през Възраждането Георги Сава Раковски.   В града на самобитния котелски килим Крум Велев успя да вдъхнови мнозина към дървообработването и възможността да се вдъхне втори живот на дървото, преобразявайки го в изящна творба. Вече Крумовата пейка с орела и бухала е неразделна част от живота на всички котелчани и гости на града, на която присядат невръстно деца, побелели дълголетници и щастливи влюбени. Няма да е странно дори, ако догодина фестивалът вече носи друго име -„Етноси, багри, котленски килими и карвинг скулптури“…      ", "date": "2018.06.25", "title": "Новото любимо място в Котел е Крумовата пейка"}
{"url": "http://epicenter.bg/article/Voleybolnite-natsionalki-si-osiguriha-myasto-v-elita/157609/8/0", "text": "Женският национален отбор по волейбол ще играе в елитния турнир Лига на нациите от следващият сезон. Това стана факт, след като \"лъвиците\" победиха с 3:1 (22:25, 25:19, 25:20, 25:23) на финала на Турнира на претендентите Колумбия, съобщи bTV.   Съперничките на момичетата на Иван Петков започваха вдъхновено и бързо натрупаха преднина, за да поведат с 1:0 гейма. Това обаче не обезкуражи \"лъвиците\", а напротив - мобилизира ги, за да могат да осъществят обрат. Във втората част българките постигнаха непреодолима разлика, а в третата и четвъртата ситуацията вървеше равностойно до един момент, в който българките взимаха преднина.   Мария Каракашева завърши с 20 точки в своя актив, докато Силвана Чаушева направи 14. За Колумбия Даяна Сеговия завърши с 24 точки.   Така от следващата година \"лъвиците\" се завръщат в елита на световния волейбол и ще играя сред 16-е най-добри в турнира Лига на нациите. По-рано този месец момичетата на Иван Петков спечелиха Златната европейска лига, а под ръководството на селекционера са непобедени в Турнира на претендентите.  ", "date": "2018.06.25", "title": "Волейболните националки си осигуриха място в елита"}
{"url": "http://epicenter.bg/article/Arsenal-stana-mrasna-duma---eto-kak/157619/8/0", "text": "Срамен гаф допуснаха редакторите на официалното клубно списание на големия лондонски клуб Арсенал, предизвикал бурна радост и подигравки сред феновете на конкурентите на Топчиите.   Върху корицата на новия лъскав месечен брой на списание \"Арсенал\" е грейнал новият мениджър Унай Емери, приветстван с \"Добре дошъл, Унай\" за очакваното му с нетърпение първо голямо интервю начело на Артилеристите.   Само че неговата глава закрива няколко букви от името на клуба (-rse-) и така се получава мръсната английска думичка Anal, с която тръгнаха в мрежата всевъзможни задни и анални мисли и шеги за новата ера в клуба.", "date": "2018.06.25", "title": "Арсенал стана мръсна дума - ето как"}
{"url": "http://epicenter.bg/article/Iranski-fenove-pravyat-serenada-na-Ronaldo-pod-prozoretsa--Prechat-mu-da-spi--VIDEO-/157631/8/0", "text": "На война и в любовта всичко е позволено. Оказва се, че и във футбола е така, когато залогът е победа на световното първенство в Русия.   Иранските фенове нямат търпение за последния си мач от групите, но това не им пречи да \"тормозят\" звездата на фаворитите в срещата - Португалия. Група от стотина ирански фенове организира \"серенада\" под прозорците на хотела, в който са отседнали \"мореплавателите\", съобщи  bTV .   Целта им бе ясна - да попречат на пълноценната почивка на португалците. И май успяха, тъй като забележка им направи самият... Кристиано Роналдо.   Капитанът на европейските шампиони се появи на прозореца и строго поклати пръст към тълпата, а после им подсказа, че му се спи.   Жестът развълнува привържениците, особено след като Роналдо вдигна палец, за да одобри нощната им акция.   Днес Португалия играе с Иран последния си мач от груповата фаза на световното първенство.", "date": "2018.06.25", "title": "Ирански фенове правят серенада на Роналдо. Пречат му да спи (ВИДЕО)"}
{"url": "http://epicenter.bg/article/Mesi-praznuva-rozhden-den-sas-skromno-tarzhestvo-v-arzhentinskiya-lager--VIDEO-/157656/8/0", "text": "Въпреки разочароващите резултати (равенството с Исландия и загубата от Хърватия) на световното първенство в Русия, Лионел Меси намери време да отпразнува 31-вия си рожден ден.   Съотборниците на футболната звезда го изненадаха с торта по време на вечерята на тима. Тя бе скромна, но предвид ситуацията в отбора, напълно отговаряше на настроението, съобщава  bTV .   Меси духна свещички, снима се с някои от своите съотборници и отново се върна към по-важната задача - оцеляването на Аржентина на световното първенство. За тази цел гаучосите не трябва да губят мача си срещу Нигерия утре (26 юни), тъй като имат само 1 точка в актива си.   Поздравите за футболиста на \"Барселона\" в социалните мрежи пък бяха значително повече. Съотборниците от клубния и националния му тим не пропуснаха да го поздравят, а най-милото пожелание бе от съпругата му Антонела. \"Благодаря, че ме направи най-щастливата жена и че създадохме семейство, което е най-голямото ни богатство\", написа красивата половинка на Меси в \"Инстаграм\".   В интернет пък се появи и видео, в което всички близки на аржентинеца му желаят само хубави неща, а синовете му Тиаго и Матео пеят песничка.", "date": "2018.06.25", "title": "Меси празнува рожден ден със скромно тържество в аржентинския лагер (ВИДЕО)"}
{"url": "http://epicenter.bg/article/Prezidentat-se-zaema-s-masoviya-sport/157672/8/0", "text": "На 26 юни 2018 г. От 11,30 часа, на „Дондуков“ 2 държавният глава Румен Радев съвместно със специалисти, преподаватели, треньори и спортни дейци ще инициират създаването на Обществен съвет по физическо възпитание и спорт към Президента на Република България. Сред основните цели на Съвета ще бъдат насърчаването на масовия спорт в България, повишаване на физическата активност сред младите хора, както и подобряване на общия здравен статус на населението, съобщава президентският прессекретариат. Сред основните цели на Съвета ще бъдат насърчаването на масовия спорт в България, повишаване на физическата активност сред младите хора, както и подобряване на общия здравен статус на населението.", "date": "2018.06.25", "title": "Президентът се заема с масовия спорт"}
{"url": "http://epicenter.bg/article/Visshata-izbiratelna-komisiya-obyavi--Erdogan-pecheli-izborite-s-53-6--Partiyata-mu-vzima-42-4-/157596/7/0", "text": "Върховният избирателен съвет на Турция  обяви днес сутринта, че президентът Реджеп Тайип Ердоган е спечелил абсолютно мнозинство на президентски избори, след като 97,7% от избирателните пликове са били отворени, предава \"Фокус\", цитирайки Anadolu Agency.   Говорейки часове след неделните избори за президент и парламент, председателят на избирателния съвет Сади Гювен заяви, че Партията на справедливостта и развитието, Народнорепубликанската партия, Партията на националното действие, Демократическата партия на народите и „Добрата партия“ преминават 10-процентовия праг за влизане в парламента. Сади добави, че останалите непреброени гласове няма да окажат влияние върху изборните резултати. Реджеп Ердоган получи 53,6% от гласовете, а неговата Партия на справедливостта и развитието спечели с 42,4%.   „Турция даде уроци по демокрация на света със своята близо 90 процентова избирателна активност“, заяви президентът на Турция Реджеп Тайип Ердоган в своята победна реч. В неделя вечерта той обяви победата си в президентските и парламентарни избори.   „Нашата нация ми даде отговорностите на президентството и изпълнителната власт“, заяви Ердоган пред журналисти в Истанбул, цитирайки неофициалните резултати, които ще го направят първия турски лидер в президентска система на управление. Той призова всички да оставят на заден план предизборните аргументи, напрежения и обиди, за да се фокусират върху бъдещето на страната. ", "date": "2018.06.25", "title": "Ердоган печели изборите с 53,6%, партията му взима 42,4%,  обяви Висшата избирателна комисия"}
{"url": "http://epicenter.bg/article/Makron--Vseki-da-si-poeme-otgovornostite--Shte-nalozhim-s-politicheski-natisk-vtorichnata-migratsiya-/157603/7/0", "text": "  \" , каза още Еманюел Макрон.    „ ”, коментира от своя страна премиерът на Люксембург Ксавие Бетел.   За да преодолее съпротивата,  със страни на предна линия като България. „   За съдържанието на въпросните споразумения лидерите трябва да се договорят допълнително. \" \", заяви Меркел след края на разговорите.   . Италия поиска да се напише ново споразумение за бежанците. Франция, която през последните дни си разменя остри реплики с Италия, но не е на първа линия на мигрансткия поток, е „за” реформиране на правилата за убежище, но и за проява на солидарност с мигрантите.   заради мигрантите расте. Част от лидерите на Общността се събраха на извънредна среща в Брюксел в неделя.   Разговорите бойкотираха Полша, Унгария, Чехия и Словакия. Като ротационен председател на ЕС, България се опита да посредничи за усъвършенстване на т.н.  То регулира даването на убежище и регистрация на бежанците в страната членка, през която са влезли на територията на ЕС.   Премиерът Бойко Борисов обаче уточни, че България няма да приема обратно бежанци, които са прекарали в друга държава повече от година и половина. „ ”, заяви Борисов.   Според него   така че мигранти да не влизат от други места, освен през официалните пропусквателни пунктове.  . И трето:   В тях трябвало да се предоставя медицинска, образователна и юридическа помощ.    Премиерът уточни, че на срещата на върха не е била обсъждана възможността за обособяване на  . Борисов допълни, че досега бежанци, пристигнали у нас, са били залавяни по 30-40 пъти на външните граници, защото не желаят да останат в България.   „ ”, каза Борисов.    призова партньорите от ЕС съюз да помогнат на страната му да се справи с потока от хиляди мигранти, пристигащи от Африка през Средиземно море.   \" \", коментира премиерът на Малта Джоузеф Мускат.    съобщи: \"Ние прегледахме документите, които Европейската комисия е разпратила за тази минисреща. Това са отново все същите предложения, само че \"претоплени\" - ние не ги разбираме и приемаме. И ние не влизаме в тази мигрантолюбива група приятели\".   заяви, че би желал да изиграе ролята на мост за разбирателство по въпроса с държавите от Вишеградската четворка, но не разкри как. Виена, както и Берлин, предпочита да върне мигрантите в държавите на първата им регистрация на европейска земя, но се сблъсква с отпор от Италия и Гърция.    изрази опасение, че балканският път на бежанците през турско-българската граница продължава да бъде рисков въпреки уверенията на Бойко Борисов за свеждане до нула на притока на мигранти оттам. Не присъстваха също трите балтийски държави, Ирландия и Португалия.  ", "date": "2018.06.25", "title": "Макрон: Всеки да си поеме отговорностите! Ще наложим с политически натиск вторичната миграция!"}
{"url": "http://epicenter.bg/article/Mogerini-prizova-ES-da-zapochne-pregovori-za-prisaedinyavaneto-na-Makedoniya/157625/7/0", "text": "Върховният представител на ЕС по въпросите на сигурността и външната политика Федерика Могерини призова министрите на външните работи да подкрепят започването на преговори за присъединяването на Република Македония към ЕС, съобщи БГНЕС.   Според нея, \"Западните Балкани са направили впечатляващ напредък\". В изявлението си тя споменава като крачка напред и Договора между Македония и Гърция за разрешаването на спора за името, както и диалога между властите в Белград и Прищина.   \"Както знаете не препоръчахме започването на преговори със Скопие и Тирана. Този процес трябва да бъде основан върху заслугите, което означава, че напредъкът трябва да бъде признат и подкрепен. Надявам се страните-членки да вземат истинско решение\", се казва в изявлението на Могерини.", "date": "2018.06.25", "title": "Могерини призова ЕС да започне преговори за присъединяването на Македония"}
{"url": "http://epicenter.bg/article/Putin-pozdravi-s-pobedata-na-izborite-Erdogan/157626/7/0", "text": "Руският президент Владимир Путин поздрави турския президент Реджеп Ердоган за победата му на изборите в неделя и заяви, че тя показва \"големия политически авторитет\" на Ердоган и масовата подкрепа за курса, по който Турция е поела, предаде БНР.   Първото заседание на новоизбрания 27-и турски парламент ще се проведе на 2-ри юли. Председателят на Висшия избирателен съвет Сади Гювен заяви, че в компютърната система на институцията са въведени 99,91% от протоколите в страната. Избирателната активност в национален план е 86,65 на сто.   На 2-ри юли новоизбраните народни представители и президентът Ердоган ще положат тържествена клетва. С тази церемония ще започне работата си новият Меджлис и ще бъде прекратен мандатът на действащото в момента 65-то поред правителство на Турция.   Стана ясен и точният брой народни представители, които всяка партия ще вкара в парламента – 293 за Партията на справедливостта и развитието, 146 – Народнорепубликанската, 67 – Демократичната партия на народите, 50 – Партията на националистическото действие, а Добрата партия ще разполага с 44 парламентаристи.   Управляващите печелят вота в Анкара и Истанбул, опозицията запазва първенство в традиционния си бастион Измир. Реджеп Ердоган се е класирал пръв в 63 области, следван от Селяхаттин Демирташ, който е лидер в 10 кюрдски района и Мухарем Индже, който води по резултат в 8 крайбрежни вилаета.   Още вчера главите на немюсюлманските религиозни общности в Турция започнаха да изпращат своите поздравления до държавния глава.   Борсата в Истанбул реагира положително с ръст от 3,5% след обявяването на резултатите от предсрочните избори.", "date": "2018.06.25", "title": "Путин поздрави с победата на изборите Ердоган"}
{"url": "http://epicenter.bg/article/Prints-Uilyam-plashi-sas-smart-zhurnalisti-zaradi-mach-na-Angliya-/157628/7/0", "text": "  \"Под страх от смъртно наказание, моля, не ми казвайте резултата!\", замолил той през смях репортерите след дълъг и напоителен разговор с тях на любимата за англичаните тема - футбол.     Принц Хюсеин предвидливо поръчал да запишат мача на англичаните, в който Хари Кейн закова хеттрик. След това принцовете се оттеглили по мъжки в просторна стая в двореца в Аман, за да изгледат заедно разгромната победа на англичаните за кеф на Уилям на гигантски екран.   Според английските медии мачът с Панама е гледан и полят обилно от над 25 милиона англичани в пъбовете в страната в ранния съботен следобед.    ", "date": "2018.06.25", "title": "Принц Уилям плаши със смърт журналисти заради мач на Англия "}
{"url": "http://epicenter.bg/article/Oshte-edno-zemetresenie-v-Gartsiya---na-30-km-ot-Solun/157633/7/0", "text": "Второ земетресение разтресе Гърция днес, този път трусът с магнитуд 4.2 беше в централната част северната провинция Македония, на около 30 километра източно от Солун, предава Източносредиземнорския сеизмологичен център (EMSC), цитиран от агенция „Фокус“.   Земетресението се е случило в 11:21, а епицентърът на труса се е намирал на 5 км дълбочина. Три минути по-късно, в 11:24 е имало вторичен трус, чийто епицентър е бил на същата дълбочина.   По-рано сутринта, в 08:14, друго земетресение с магнитуд 5.4 разтресе околността на град Пилос в южната част на полуостров Пелопонес, като то също бе последвано от вторични и третични трусове     Преди 40 години, на 21 юни 1978 година, голямо земетресение в Солун причинява сериозни разрушения и отнема живота на 49 души.", "date": "2018.06.25", "title": "Още едно земетресение в Гърция – на 30 км от Солун"}
{"url": "http://epicenter.bg/article/Parizh-otvarna-na-Rim-zaradi-migrantite--Italiya-e-dlazhna-da-gi-prieme--/157634/7/0", "text": "Френският министър по европейските въпроси Натали Лоазо каза, че международното право задължава Италия да позволи на мигрантите от спасителния кораб \"Лайфлайн\" да бъдат приети в италианско пристанище и че Рим не може да казва на Париж как да се държи, предаде Ройтерс и разпространено от БТА.  С повече от 230 мигранти на борда корабът \"Лайфлайн\" е блокиран в международни води в Средиземно море. Това е вторият спасителен плавателен съд, който изпитва последиците от дълбокото разделение в Европа по въпроса как да се разпределят бежанците и икономическите мигранти.  Трудната ситуация продължава, след като в неделя европейските лидери не можаха да намерят решение на мигрантската криза, която отслаби единството на ЕС, заплашва да разбие управляващата коалиция в Германия и подкопа Шенгенската зона за свободно движение.  Преди мини срещата на ЕС в неделя Рим обвини Еманюел Макрон в \"арогантност\", а вътрешният министър Матео Салвини призова френския президент да покаже \"щедрост\" в имиграционната си политика.  \"Френското великодушие не може да бъде поставяно под въпрос от никого и Салвини, който затваря пристанищата си (за мигранти), не е човекът, който ще дава урок на Франция\", каза министър Лоазо по телевизия \"Франс 2\".  Министърката каза, че Европа трябва да направи повече, за да помогне на страните членки като Италия и Гърция, където мигрантите, бягащи от войни, бедност и преследване, най-често стъпват на европейска земя.  Тя обаче допълни, че международното право казва ясно къде трябва да бъде приет \"Лайфлайн\": \"Акостирате в най-близкото пристанище. Най-близкото пристанище е в Южна Италия. Това не устройва всички, но така гласи международното право\", заяви тя.  На среща на върха на 28 и 29 юни се очаква европейските лидери да подкрепят затягането на контрола по външните граници на ЕС и даване на повече пари на страни извън ЕС, за да се предотврати наплива на хора към Европа.  Няма признаци, че ще има споразумение как да се подели това бреме, отбелязва Ройтерс.  Според Лоазо в момента в Европа няма мигрантска криза с мащабите от 2015 г. и днешните вълнения са политически мотивирани.", "date": "2018.06.25", "title": "Париж отвърна на Рим заради мигрантите: Италия е длъжна да ги приеме! "}
{"url": "http://epicenter.bg/article/Strah-v-novoto-nemsko-pravitelstvo--Varvim-kam-germanski--quot-Brekzit-quot--/157637/7/0", "text": "Лидерката на Германската социалдемократическа партия (ГСДП) Андреа Налес порица един от коалиционните си партньори. Това стана в момент на все по-голямо разцепление в управляващата тройна коалиция по въпроса с граничната политика и предоставянето на убежище в Германия, предаде ДПА. Андреа Налес каза, че вътрешният министър Хорст Зеехофер и лидерът на Християнсоциалния съюз (ХСС) Маркус Зьодер - и двамата традиционни съюзници на канцлера Ангела Меркел, но много по-твърдолинейни по въпросите на миграцията - вървят към \"германски Брекзит\" или \"Герекзит.  В реч пред свои съпартийци в провинция Северен Рейн-Вестфалия, Налес нарече Зеехофер \"опасност за Европа\". Тя начерта паралел между сегашния дебат в Германия за миграцията и реториката на британските консервативни политици преди референдума за Брекзит през юни 2016 г., на който бе взето решение страната да напусне блока.   Лявоцентристката лидерка каза, че отказва да позволи на ХСС да се отцепи от коалицията и да действа на своя глава по миграционната политика, следвайки многократните заплахи на Зеехофер да се опълчи на Меркел, като въведе едностранно контрол по германските граници. ХСС иска от началото на юли да бъдат отхвърляни всички кандидати за убежище, които вече са се регистрирали другаде в Европа.   Но Меркел е против такъв ход, какъвто според нея ще подкопае европейската солидарност. Вместо това тя иска да се постигне решение на проблема на европейско равнище и обеща да намери такова до края на месеца.   Ако Зеехофер реши да действа на своя глава, Меркел може да го уволни или дори да се стигне до разпадане на коалицията между ГСДП, ХСС и Християндемократическия съюз (ХДС) на Меркел. Само 100 дни след сформирането на третото коалиционно правителство с Меркеловия консервативен блок, ГСДП започна да се готви за предсрочни избори, казаха партийни източници пред ДПА.", "date": "2018.06.25", "title": "Страх в новото немско правителство: Вървим към германски \"Брекзит\" "}
{"url": "http://epicenter.bg/article/Muharrem-Indzhe-priema-izbornite-rezultati/157640/7/0", "text": "Кандидат-президентът на основната опозиционна сила в Турция - кемалистката Народнорепубликанска партия (НРП), Мухаррем Индже обяви, че приема резултатите от изборите вчера, на които президентът Реджеп Тайип Ердоган и неговата партия извоюваха победа, предаде турската частна телевизия НТВ, цитира БТА.   Няма значителна разлика между протоколите, достигнали до нас, и процентите, обявени от Висшата избирателна комисия. Признавам изборните резултати, заяви Индже на пресконференция днес.   Индже призова Ердоган занапред да не се държи като лидер на своята собствена партия, а да протегне обятия за всички турски граждани и да сложи край на напрежението в страната.   Главният конкурент на президента на Турция Реджеп Ердоган  предупреди за сериозната опасност за страната, идваща от новото ръководство на републиката, съобщи ТАСС, цитира БТА.   Започващият от днес работа режим представлява голяма опасност. Съсредоточаването на изпълнителна, законодателна и съдебна власт в ръцете на един човек поставя въпроса за оцеляването. Ние ще живеем така и всички ще плащаме цена за това, заяви той.   Индже смята, че Турция е скъсала връзката с демократичните ценности, с парламентарната система.   Ние преминахме към режим на еднолично управление. Факторите, заплашващи обществения мир, ще останат актуални и ние ще продължим да чувстваме голяма тревога за нашето бъдеще, каза Индже.   Той изтъкна, че 15 милиона турци са гласували за него и посочи, че целта на НРП е броят им да нарасне на 30 милиона. Ще работя за това, каза кандидат-президентът.     Индже започна първата си пресконференция след изборите, като изгони екипа на телевизия, която по думите му го пренебрегвала по време на предизборната кампания, предаде ДПА, цитирани от  bTV .   \"Вие не излъчихте моите три големи митинга. Моля, просто напуснете\", каза Индже на представителите на ТРТ, преди да започне да говори пред медиите.  ", "date": "2018.06.25", "title": "Мухаррем Индже приема изборните резултати"}
{"url": "http://epicenter.bg/article/Stoltenberg--Ochakvam-liderite-na-NATO-da-reshat-da-zapochnat-pregovori-za-chlenstvo-s-Makedoniya/157642/7/0", "text": "Генералният секретар на НАТО изрази очакване лидерите на алианса да решат на следващата си среща на високо равнище да започнат преговори за членство с Македония, предаде Асошиейтед  прес,  цитира БТА .   Йенс Столтенберг заяви днес: \"Аз очаквам и се надявам на срещата на високо равнище лидерите на НАТО да решат да започнат преговори по присъединяване.\"   Американският президент Доналд Тръмп и неговите колеги от НАТО ще се срещнат в Брюксел на 11 и 12 юли, припомня АП.   Новината идва, след като Гърция и Македония се договориха да сложат край на продължилия десетилетия спор за името. Постигнато бе съгласие за името Република Северна Македония.   Гърция отдавна настоява за промяна на името с довода, че името Македония крие териториални претенции към едноименната гръцка провинция, както и към античното гръцко наследство, посочва АП.", "date": "2018.06.25", "title": "Столтенберг: Очаквам лидерите на НАТО да решат да започнат преговори за членство с Македония"}
{"url": "http://epicenter.bg/article/Tayani--Tryabvat-6-mlrd--evro-za-zatvaryane-na-Sredizemnomorskiya-pat-na-migrantite/157649/7/0", "text": "Най-малко 6 милиарда евро инвестиции са необходими за затварянето на Средиземноморския маршрут, по който мигрантите от Африка влизат в Европейския съюз. Това заяви председателят на Европейския парламент Антонио Таяни, цитиран от вестник „Велт“.  „Срещата на ЕС, която ще се проведе в края на тази седмица, е последният шанс да не излъжем очакванията на половин милиард европейци. Страните-членки на ЕС трябва да намерят общо решение на въпроса за регулирането на миграцията в Европа. В противен случай целият проект ЕС е заплашен от смърт. По примера на споразумението с Турция, което позволи да се затвори Балканският маршрут, ЕС трябва да инвестира в затварянето на средиземноморския маршрут най-малко 6 милиарда евро“, каза той.  Според него е необходимо по-тясно сътрудничество между ЕС и такива транзитни държави като Мароко, Тунис, Либия, Мали, Мавритания, Чад и Алжир. Финансовата подкрепа за тези държави, подобна на тази, която беше оказана на Турция, ще помогне за това повече никой от Северна Африка да не се опитва да се добере по море до Европа.  Таяни също така разкритикува разпределението на мигрантите вътре в ЕС. От 650 000 подадени молби за убежище през 2017 г. в ЕС, 416 000 са регистрирани в три държави – Германия, Италия и Франция. Той призова на срещата на ЕС да се обсъди справедливото разпределение на мигрантите между страните от Евросъюза.", "date": "2018.06.25", "title": "Таяни: Трябват 6 млрд. евро за затваряне на Средиземноморския път на мигрантите"}
{"url": "http://epicenter.bg/article/-Premierat-na-Nova-Zelandiya-s-parva-publichna-poyava-sled-razhdaneto--snimki-/157650/7/0", "text": "Министър-председателят на Нова Зеландия Джасинда Ардърн, която стана майка преди 3 дни, напусна болницата в Оукланд заедно с бебето си, придружени бащата Кларк Гейфорд. Преди дни Ардърн публикува кадър в Инстаграм, с който оповести раждането на дъщеря си.   Семейството се появи за първи път публично след раждането на малката Нийв Ти Ароха.   , каза Ардърн.   37-годишната Джасинда стана най-младият министър-председател на Нова Зеландия, когато пое поста миналата година. Тя е първата жена в страната и втората в света, която става майка, докато изпълнява тази длъжност.", "date": "2018.06.25", "title": "Премиерът на Нова Зеландия с първа публична поява след раждането (Снимки)"}
{"url": "http://epicenter.bg/article/SASht-otkazaha-viza-na-bivshiya-shef-na-NATO-Havier-Solana--patuval-do-Iran/157659/7/0", "text": "\r\n САЩ са отказали виза на бившия генерален секретар на НАТО и бивш външен министър на Испания Хавиер Солана, съобщи БНР, цитирайки в. \"Ел Паис\". \r\n \r\n \r\n   \r\n \r\n \r\n   \r\n Испанците могат свободно да пътуват до САЩ с престой до 90 дни, но само, ако в паспорта им няма бележка, че са пътували до Иран, Ирак, Сирия, Судан, Либия, Сомалия или Йемен. В такъв случай е необходима виза. \r\n Хавиер Солана е пътувал до Иран и затова е трябвало да се обърне към посолството. \r\n Хавиер Солана беше генерален секретар на НАТО в периода 1995 – 1999 година. \r\n Той е искал да изнесе лекция в института „Брукингс“ във Вашингтон. \r\n \r\n", "date": "2018.06.25", "title": "САЩ отказаха виза на бившия шеф на НАТО Хавиер Солана, пътувал до Иран"}
{"url": "http://epicenter.bg/article/Strelba-v-Monpelie--edin-chovek-e-tezhko-ranen--VIDEO-/157664/7/0", "text": "  Непознати мъже са открили огън в град Монпелие в южната част на Франция в средата на деня, в резултат на което един човек е сериозно ранен и е настанен в болница в тежко състояние. Това съобщи регионалният вестник „Миди Либр“, предаде Нова телевизия.   Според информацията, инцидентът е станал в северозападните покрайнини на града. Целта на нападателите е бил млад мъж на около 20 години, който се е намирал в близост до трамвайна спирка. Жертвата е получила множество огнестрелни рани и е била отведена в градската болница в Монпелие в критично състояние.   Обстоятелствата около случилото се остават неясни. Информация за местонахождението на нарушителите и мотивите за действията им са неясни в момента. Има вероятност по време на стрелбата да са пострадали и други хора, но това все още не е потвърдено. Зоната на инцидента е отцепена от полицията.   Според източници, близки до разследването, то е поверено на регионалното управление на криминалната полиция в Монпелие. Експертите по случаи, свързани с тероризма, все още не са взели участие. Според френски телевизионен канал, основната версия за случилото се, е криминална операция. Телевизията съобщи, че двама души са били хоспитализирани с наранявания и в критично състояние.  ", "date": "2018.06.25", "title": "Стрелба в Монпелие, един човек е тежко ранен (ВИДЕО)"}
{"url": "http://epicenter.bg/article/Makedonskiyat-vanshen-ministar-razdava-domati-sreshtu-podkrepa-za-ES/157671/7/0", "text": "Пресни домати срещу подкрепа за членство в ЕС предложи външният министър на Република Македония. В профила си в „Туитър“ Никола Димитров написа, че всеки, който подкрепи старта на преговорите за присъединяване на Македония към ЕС, ще получи подарък домати.   \"На онзи, който подкрепи старта на предприсъединителните преговори на Македония с ЕС през следващата седмица, ние обещаваме да изпратим по пощата пакет с пресни домати\", заяви Димитров в социалната мрежа, уверявайки, че късметлиите ще получат \"най-вкусните домати в света\".   Утре външните министри на ЕС ще обсъдят в Люксембург въпроса за разширяването на общността. Република Македония и Албания и се надяват Европа да се съгласи да придвижи процедурата, което да бъде подкрепено и на срещата на върха на ЕС в четвъртък. Франция и Холандия обаче са срещу плановете на Европейския съюз да започне преговори за членство с Албания и Македония заради опасенията, че решението би могло допълнително да засили настроенията против имиграцията в Общността, съобщи \"Ройтерс\", позовавайки се на дипломати от ЕС.   Двете страни изпратиха на други правителства от ЕС доклад, в който се изтъква, че липсата на съдебни реформи, ендемичната корупция и организираната престъпност са причини Албания и Македония да не са готови за преговори за членство в ЕС, уточняват дипломати.", "date": "2018.06.25", "title": "Македонският външен министър раздава домати срещу подкрепа за ЕС"}
{"url": "http://epicenter.bg/article/Antonio-Tayani--Evropeyskiyat-sayuz-e-zaplashen-ot-smart/157674/7/50", "text": "Най-малко 6 млрд. евро инвестиции са необходими, за да бъде затворен средиземноморският маршрут, по който бежанци от африканските страни проникват в ЕС, каза председателят на Европейския парламент Антонио Таяни, цитиран от германския вестник \"Велт\".    \"Срещата на върха на ЕС в края на тази седмица е последен шанс надеждите на половин милиард европейци да не останат излъгани. Страните членки на ЕС трябва да намерят общо решение за регулиране на миграцията в Европа. В противен случай целият проект, въз основа на който бе създаден Европейският съюз, е заплашен от смърт. По примера на споразумението с Турция, което позволи да бъде затворен балканският маршрут\", каза Таяни, цитиран от ТАСС.   Според него е необходимо по-тясно сътрудничество между ЕС и транзитните африкански страни като Мароко, Тунис, Либия, Мали, Мавритания, Чад и Алжир. Предоставяне на финансова подкрепа на тези държави, както бе постъпено с Турция, ще спомогне никой от Северна АФрика повече да не се опитва да се добере до Европа по море.   Италианският политик подложи на критика разпределянето на бежанците вътре в ЕС. От общо 650 хиляди молби за убежище, подадени в ЕС за 2017 г., 416 000 са били регистрирани в три страни - Германия, Франция и Италия. Таяни призова на предстоящата среща на върха на ЕС да бъде обсъдена възможността за справедливо разпределяне на бежанците между страните от ЕС.   А в друго интервю, публикувано днес в италианския всекидневник \"Месаджеро\", той настоя съдовете на неправителствени организации с мигранти, опериращи в Средиземно море, да имат официално разрешение за такава дейност, а в противен случай корабите им ще бъдат задържани. Тези съдове освен това трябва да предоставят достъп на борда си на военнослужещи от ФРОНТЕКС - граничната агенция на ЕС.   \"Не трябва да се допуска те да действат по свое усмотрение и да способстват за нелегалната миграция. Дейността им трябва да бъде или оторизирана, или спряна. Европа трябва да ги контролира\", подчерта Таяни.    Според него трябва също така да се засили контролът над източните граници на ЕС, тъй като е възможно да се появи нов канал за нелегална миграция през Албания. Шефът на Европарламента обеща ЕП да работи активно за решаването на миграционния проблем с Австрия, която от 1 юни поема европредседателството.", "date": "2018.06.25", "title": "Антонио Таяни: Европейският съюз е заплашен от смърт"}
{"url": "http://epicenter.bg/article/Oshte-613-dushi-sa-bili-spaseni-v-Gibraltarskiya-protok-na-pat-za-Evropa/157675/7/0", "text": "  С това общият брой на спасените от испанските власти мигранти за последните три дни надхвърли 1400 души. Хубавото време в района през последните дни явно стимулира повече нелегални мигранти да предприемат рискованото пътуване през Средиземно море. В предишните два дни бяха спасени 800 мигранти.   Само днес Морската спасителна служба на Испания е успяла да извади живи от морето 377 души от 18 лодки в Гибралтарския проток, и още 236 от други три лодки в морето на изток от протока.   Същевременно испанският министър на икономическото развитие Хосе Луис Абалос изключи варианта Испания да приеме кораба \"Лайфлайн\", превозващ над 200 мигранти, който се намира в Средиземно море и който Италия и Малта отказаха да приемат, предаде ДПА.   Министърът заяви в интервю за радио \"Кадена сер\", че Испания не може да се превърне в \"морска спасителна организация на цяла Европа\". Той заяви, че страната му \"не може сама да поема тази отговорност\". Няколко испански пристанища, сред които Барселона и Валенсия, предложиха да приемат кораба. По-рано този месец във Валенсия акостира корабът със стотици мигранти \"Акуариус\", след като Италия и Малка отказаха да го приемат.   Днес Националният статистически институт на Испания съобщи, че населението на страната е регистрирало през 2017 г. втора поредна година на демографски прираст заради имиграцията, предаде Ройтерс. В периодът 2012 г. - 2015 г. имаше трайна тенденция към демографски спад, най-вече заради тежката икономическа ситуация в страната.   Към 1 януари 2018 г. населението на Испания е достигнало 46,66 млн. души - със 132 263 души повече, отколкото предишната година. Този ръст се дължи най-вече на нетния приток на мигранти, тъй като за 2017 г. броят на починалите в Испания е нараснал с 3,2 процента, а на ражданията е спаднал с 4,5 процента по данни на института.", "date": "2018.06.25", "title": "Още 613 души са били спасени в Гибралтарския проток на път за Европа"}
{"url": "http://epicenter.bg/article/Evrokomisaryat-po-migratsiyata--ES-tryabva-da-otdeli-6-mlrd-evro-za-bezhanski-lageri-v-Severna-Afrika/157676/7/0", "text": "  \"Няма национално решение. Всички, които се връщат към националната политика, особено за управлението на миграцията, отричат интересите на собствената си страна\", заяви Аврамопулос, който е на визита в Техеран.   Еврокомисарят заяви това след вчерашната среща на върха на 16 страни от ЕС в Брюксел за успокояване на напреженията по миграционните въпроси преди срещата на върха на ЕС на 28 и 29 юни.   \"Това е момент на голяма отговорност\", каза Аврамопулос по повод форума в четвъртък и петък. \"Трябва да успеем да приемем обща стратегия, обща политика за справяне с тази ситуация, иначе европейският проект е в опасност\", заяви той.   \"ЕС и европейският проект бяха застрашени не от икономическата криза, а най-вече от мигрантската криза. Свършени са много неща, не сме там, където бяхме преди три години. Трябва да продължим по същия път в дух на солидарност между страните членки и на историческа отговорност към бъдещите поколения. Това е наш дълг, дълг на европейските лидери и на националните лидери\", каза Аврамопулос.   \"Не е лесно, но съм силно оптимистично настроен, защото съм изучавал историята на обединена Европа. Имало е много кризи, но Европа е излизала от тях по-силна и по-решителна\", добави той.    цитиран от ДПА. Една от обсъжданите идеи е молбите за убежище на мигрантите да се разглеждат в Северна Африка преди те да бъдат допускани в Европа. Шест милиарда евро за следващите години е съвсем реалистична сума, смята Йотингер.    ЕС е готов да финансира основните нужди на мигрантите в т.нар. \"затворени селища\" в трети страни - вода, канализация, жилище, дрехи, храна и образование, заяви Йотингер. Той спомена конкретно Либия, Тунис и \"други страни\" в Северна Африка.   Засега никое северноафриканско правителство не е изявило готовност да приеме такава инфраструктура, отбелязва ДПА, цитирана от БТА.", "date": "2018.06.25", "title": "Еврокомисарят по бюджета: ЕС трябва да отдели 6 млрд.евро за бежански лагери в Северна Африка"}
{"url": "http://epicenter.bg/article/Poslanik-Petar-Vodenski--Za-nas-Erdogan-e-noviyat--golyam-brat-/157630/11/0", "text": "  - Очакванията на опозицията изглеждаха реални, особено в края на изборната кампания, когато техният основен кандидат Мухаррем Индже успяваше да събере милиони сподвижници на своите митинги. Но явно фактът, че Ердоган разполагаше с целия ресурс на държавната власт , спомогна в голяма степен за получените резултати - отпусна допълнителни пари за пенсионерите преди празника Рамадан, промени закона за продаване на стопански земи с оглед облагодетелстване на „наши хора“, използва „изборни техники“ като подвижни урни, сплашване на опоненти от страна на силите на реда – дори международните наблюдатели на ОССЕ отбелязаха тези и други нарушения в предварителния си доклад и т.н. - И досегашната политика на Ердоган се опираше на конституционните промени, приети на референдума от април м.г. Сега президентът, тоест Ердоган става и лидер на изпълнителната власт (премахва се постът на министър-председател), ще може законодателно да разпуска Меджлиса (Парламента) по каквито мотиви прецени, ще може да управлява с укази, ще назначава вицепрезидентите, министрите и висшите държавни чиновници (вкл. МИТ – Национална разузнавателна служба), ще контролира съдебната власт. Заедно с промяната на собствеността на основни опозиционни преди медии, той вече овладя и т.нар. „четвърта власт“. - Обществото в Турция е дълбоко разделено – по линията „привърженици и противници на Ердоган“, „Тракия, Истанбул, Измир – които в мнозинството си са за парламентарно управление като при Ататюрк, и Анадолските турци, чието мнозинство е за него“. Допълнително противници и врагове си „спечели“ Ердоган в резултат на масовите репресии след опита за преврат – тогава стотици хиляди бяха арестувани по подозрение в „Гюленизъм“, десетки хиляди бяха хвърлени в затвора, част от тях бяха осъдени на различен срок, масово бяха уволнени от работа държавни чиновници, учители, професори във ВУЗ, журналисти. Част от критиките в Европа към режима бяха именно по повод нарушенията на човешките права и основните демократични свободи. - Не очаквам драстична промяна във външната политика. Ердоган вероятно ще „смекчи“ донякъде потискането на основни права в страната (в предизборната си реторика той на няколко пъти спомена, че „може да отмени извънредното положение, ако бъде преизбран“), като по този начин ще обезсили донякъде критиките на Европа. Няма да се откаже от политиката си спрямо Сирия и Ирак, където претендира да се бори с „тероризма“ така, както той го разбира – борба с кюрдите. Очаквам да продължат противоречивите отношения със САЩ, както и тактическото (засега) сътрудничество с Путин. - Амбициите на Турция на Балканите ще нарастват. Турция разчита на влиянието си върху тюркските и мюсюлманските фактори в тези страни, използва целия си държавен ресурс за установяване и укрепване на това влияние (държавни структури като Диянет – орган в правителството по религиозните дела, ТИКА – Турска агенция за сътрудничество и развитие, които служат за прикритие дейността на МИТ). Тази дейност ще продължи.  - Досегашната политика на България спрямо Турция и задаващите се оттам проблеми разчита главно на „доброто отношение“ на Ердоган. Стигнахме дотам да се уповаваме на него да пази границата ни от мигранти, да преговаряме с него за купуване на руски енергоносители, да ставаме свидетели на негов партийно-политически инженеринг в нашия вътрешнополитически живот и пр. Спомняте си недипломатичното му изказване на предизборен митинг, че „България сгреши, като се отказа от „Южен поток“, и Турция се възползва от тази грешка“. Ердоган за нас е новият „голям брат“. Личното ми мнение е, че това е грешна в основата си политика, защото резултатът не зависи от нашите действия и желания, а от интересите на Турция, с които в момента сме длъжни да се съобразяваме. - На фона на даденостите, останалите кандидати в президентската надпревара постигнаха нелоши резултати. Това показва, че в Турция все още има привърженици на истинска демокрация.", "date": "2018.06.25", "title": "Посланик Петър Воденски: За нас Ердоган е новият „голям брат“"}
{"url": "http://epicenter.bg/article/Andrey-Raychev--Ninova-predlaga-nova-vanshna-politika---tip-Vishegrad-/157641/11/34", "text": "- Аз съм съгласен с мнението на тези, които казват, че това е \"операция по спасяването на Меркел\". Преди много време, когато Меркел „покани чужденците“; когато северните страни отвориха обятия, защото се надяваха, че са далече и тези хора тръгнаха; аз прогнозирах нещо, което тогава не се сбъдна – че това е краят на тези политици. Но май че той дойде. В Европа много неща се измениха. Във Франция не спечели Льо Пен, но спечели човек, който не удържа отношенията с Италия. В самата Италия дойдоха на власт хора, които нямат никакво намерение повече да либералничат с емигрантите. Вишеградската четворка отчетливо се противопостави. Новото качество идва от това, че Меркел получи удар в гърба – вечните съюзници на ХДС – баварските консерватори (ХСС), ѝ дадоха ултиматум. Тя има две седмици да реши въпроса. А тя не може да го реши за две седмици. Въпросът е - може ли да бъде спасена Меркел или не може? И другият въпрос е, какво следва за Европа от евентуалното падане на Меркел? Според мен, дестабилизация. Много хора недолюбват Меркел, но Меркел играе много важна, стабилизираща за Европа роля. В Германия много трудно ще се осъществи баланс, а една дебалансирана Германия е нещо, което не е добро за Европейския съюз.    - Той констатира това, че тези мигранти не ни застрашаваха нас. Човекът, който пристигаше у нас, идваше, за да отиде в Германия, в Скандинавия, не, за да остане у нас. В този смисъл Борисов констатира нещо, което е очевидно. Вярно, малко смело изречение за министър-председател, но това е истина. Но не видях особен резултат от срещата на 24-ти. Има една спорна част - какво да правим чужденците, да ги връщаме ли в страните, където са дебаркирали? Италия няма да понесе такова нещо и Бог знае какво ще последва, ако то бъде прието – ще тръгне да напуска еврото... Но има една друга част, с която всички на теория са съгласни – че Европа трябва да изгради силна гранична войска и да затвори границите. Това не е невъзможно. Тук всички са съгласни, докато не стане въпрос за пари. Трябва да се съберат 20 милиарда евро за пет години, тази сума не може да се икономиса, тя трябва да се вземе отнякъде. Вторият въпрос е къде да се дяват тези хора. Това е въпросът за лагерите. Тук активно се обсъждат две неща, едното по-утопично, другото – по-реалистично. Има идея да се правят лагери в Либия и въобще извън Европа. Това е сложно, изисква огромна дипломация. И най-вече, изисква Либия да е единен организъм, с който ЕС да преговаря. Другият вариант е Албания. Но не е ясно дали албанците ще се съгласят. Ако се съгласят, това звучи по-реалистично. Срещу значителни суми, те да станат нещо като прибежище на тези мигранти. Ние не можем да се опазим, ако те вече идват към нас, но можем да се опазим, ако те се убедят, че тук не ги чака добра съдба. В момента виждат друго - мигрантът някак прокъсва мрежата, стига до Германия и започва да получава и пари, и внимание, учат го немски и т. н. Това увеличава потокът. Ако ги настаняват в такива лагери, за каквито се говори, съдбата им ще бъде незавидна и това, съответно, ще намали потока. Но всичко това, за което говоря, изисква време. А Меркел няма време. Християнсоциалният съюз (ХСС) в Бавария се чувства електорално застрашен от Алтернатива за Германия и стараейки се за не загуби много проценти (както загубиха социалдемократите), се опитва да застане отчетливо на антимигрантска политика. Нещо, на което Ангела Меркел няма да може да издържи.    - Нинова усеща, че ако Борисов подпише такова споразумение, той ще се изложи на изключително тежка критика и тя предварително си подготвя амбразурата, от която да стреля. На Меркел, за да оцелее, ѝ трябват двустранни споразумения, тъй като едва ли ще постигне нещо общоевропейско. А трябва да се върне поне с нещо. Според мен няма съмнение, че тя ще натиска нашия премиер да подпише подобно нещо. Но ако подпише подобно нещо, Борисов ще си отвори огромна пробойна, защото българският народ е настроен крайно консервативно в това отношение.    - Ако имаше такава торба с моркови, щяха да я изсипят още на тази среща. Щяха да говорят за поемане на разходи и т.н. А говорят за общоевропейска солидарност, за неща, които звучат добре, но не работят. Позицията на Вишеградската четворка е категорична. Доколкото разбирам Нинова, тя се опитва да преориентира България към вишеградска тип политика. За пръв път се предлага алтернатива във външната политика. Това е голямо изпитание за България и ще видим как ще реагират хората.    - Това са доста различни неща, защото в единия случай имаме приключване на нещо, а в другия – начало. В Турция приключи надеждата, че г-н Ердоган може да напусне властта по изборен път. Мнозина се надяваха (това да стане) или по-скоро взимаха желаното за действително. Сметката на този човек е добре направена. Той съкрати с една година времето на изборите, не защото изпитваше нетърпение, а защото Турция влиза в лош период. Не може да се изпокараш със САЩ и Израел и да очакваш икономиката ти да върви прекрасно. Лирата е в инфлация, която вероятно ще се задълбочи, което означава, че до година или даже по-рано, целият турски бизнес ще изпадне в много тежка ситуация. Заемите са в долари, а приходите – в лири. Как ще изглежда Ердоган, който управлява неблагоденстваща Турция, е неясно. Това е въпросът, който стои пред нас. Ясно е – избраха го, ясно е – има огромно мнозинство в парламента, противниците са повалени, пресата – овладяна. Извънредното положение може да бъде отменено по силата на факта, че Ердоган вече ще има извънредна власт като президент. Но няма да е същата Турция. Това няма да е онази могъща, цъфтяща, вървяща нагоре страна, а напротив – страна със сериозни проблеми. И ще видим лицето на един диктатор, който управлява една неблагополучна страна. Това е събитието, което предстои. За България това е, разбира се, риск, защото Турция благожелателно мълчеше по нашия въпрос с изключение на репликата на г-н Ердоган, че Кърджали е в сърцето му. Но когато един диктатор не може да се справи с вътрешните си проблеми, обикновено ги замества с външни.     - Миграцията не му е главният проблем, а кюрдите. Надеждите му, че те няма да влязат в парламента не се оправдаха. Кюрдистан е разковничето. Това е място, което отчетливо поддържат американците и със сигурност, израелците, макар и косвено. А и Русия много трудно ще бъде нещо като опора срещу кюрдите.  Това е основният проблем на Ердоган. Той консолидира властта си, за пореден път успя да пречупи нацията си в своя полза. Не казвам, че изборите са фалшифицирани, но турците ще имат по сериозен начин да заплатят за „удоволствието“ да избират този човек.     - Борисов постигна това! Борисов постигна това Ердоган да предприеме съответните мерки и границата е затворена по-скоро от него, не от нас. Друг е въпросът, че ако Европа тръгне да си затваря границите, ние също ще ги затворим сериозно. Дотук не сме ги затворили сериозно – имаме една бутафорна ограда. Всичко се дължи на добрата воля на Ердоган. Ердоган поддържа добри отношения с България, лоши – с Гърция, с надежда чрез България да поддържа добри отношения с Европа. Това му трябва по редица причини, основно икономически, но и защото той е тежко зает на юг. Там е Кюрдистан, той пламти, може би ще се образува отделна държава, там е Израел, с който отношенията са стигнали до непоносимост, там е Сирия. Кюрдският въпрос за Турция е нещо като македонския въпрос за България преди войните. Той е главният въпрос. Колкото и да е овладял армията си, Ердоган не може да понесе като политик, ще падне, ако загуби Кюрдистан. Казвам това, за да стане ясно защо той гледа на север да му е спокойно.     - Не е невъзможно, но цената ще е много голяма. Ще скъса тежко с Европейския съюз. А той е зависим от ЕС. Но ние не знаем колко дълбока ще бъде икономическата криза в Турция и как Ердоган ще управлява една клокочеща страна. Затова засега е трудно да се отговори на такъв въпрос. Ердоган си го държи обаче като коз в пазвата и се опитва да не го вади заради много високата цена. Има един древен китайски гений, който казва – само мечът в ножницата е страшен, изваденият меч не е страшен. Докато само ни плаши с мигрантите, Ердоган е страшен. Когато те тръгнат, той няма да е толкова страшен, защото все някак ще се справим, няма да умрем, но той завинаги ще зачеркне възможността да се разговаря с него. ", "date": "2018.06.25", "title": "Андрей Райчев: Нинова предлага нова външна политика - тип Вишеград!"}
{"url": "http://epicenter.bg/article/Prof--Vladimir-Chukov--Turtsiya-tragva-po-patya-na-natsionalizma--shte-se-meri-s-golemite-sili/157653/11/0", "text": "    - Не би трябвало да приемаме резултатите от изборите в Турция като изненада. Според мен някои хора много си повярваха, че тези трансформации, които станаха в последните 18 години, ще бъдат игнорирани от демократичните принципи на изборите. Ще бъдат, така да се каже, подменени. Турция създаде една държава, в която много ясно се очертаха институциите, механизмите за сработване между тях. Видяхме и лидер, който е един вид водач и проводник на нов тип държавност. Това, което ме впечатлява и изненадва, е, че в Турция имаме много силна националистическа вълна. Нека погледнем защо бяха направени тези коалиции за първи път в историята на турския избирателен процес. Някъде в края на миналата година рейтингът на Девлет Бахчели беше много нисък. И по тази причина този процент, който крепеше Ердоган в парламента, се считаше, че няма да издържи сега. Но какво се получи? Стана точно обратното. Не само че Девлет Бахчели мина 10%, но и неговата опонентка Мерал Акшенер, която също е националистка, също мина 10%. Така националистите не само че удвоиха своя резултат, но и белязаха голямо увеличение на гласове. Защо? Това е големият въпрос.  Станахме свидетели на прокарването от страна на Турция на една силна външна политика, която се базира на национализма. Говорим най-вече за операцията в Сирия, операцията за Манбидж ( . Това е едно ключово споразумение. То се възприе от хората в Турция като победа на малкия над големия.  Разбира се, трябва да кажем, че имаше и военни операции с чисто политическа цел. Такава бе операцията в град Кадир в Северен Ирак.  И всичко това бе един невероятен национализъм, който гарантира оставането на власт на Ердоган. Алтернативата в Турция днес е национализмът. А това, според мен, ясно предопределя и каква ще бъде политиката на държавата, водена от Ердоган, през следващите години. Ние виждахме към момента една националистическа политика на Турция, но в по-скромни размери. Сега очаквам това да бъде удвоено, утроено.  И още един компонент, който е много важен. Това е повторението на добрия резултат на кюрдите. Кога и къде другаде кандидат за президент води своята кампания от затвора?! Говоря за Селяхатин Демирташ, който е в затвора в очакване на процеса си по обвинения за връзки с терористични организации. Неговата Демократичната партия на народите направи един чудесен резултат. Много е близо до вота на националистите, ако ги гледаме поотделно. Този вот показва, че Ердоган ще трябва да се съобразява с него. Защо? Защото САЩ не направиха крачка назад в отношенията си с кюрдите в Сирия. Определено това ще е скритият компромис на Ердоган, от когото можем да очакваме само силна и много амбициозна политика на управление.  Нека да кажем следното. Ердоган, според мен, ще се опита да играе успешно между двата запада. Спомняме си, когато беше операцията на САЩ, Франция и Англия в Сирия. Тогава изведнъж турският печат млъкна. Имаше преди това едни много силни антиамерикански статии, но изведнъж те паднаха. Сега, според мен, се чувства една двойнственост. До голяма степен може да си обясним това с една изпусната реплика на Бинали Йълдърам  , че болният човек не е Турция, а Европейският съюз.    - Президентска Турция ми звучи напълно в унисон с начина на управление в Близкия Изток. Една голяма територия, едно огромно общество, силно поляризирано, раздробено, трудно може да се управлява с механизмите на парламентарната демокрация. Да, демократичната системата е по-представителна, достигаща до хората, до отделния човек, но... Нека видим един Египет, един Пакистан... Там силният човек, силната ръка може да гарантира стабилността. Алтернативата е Сомалия, Индия.  Турски анализатори ясно зададоха въпроса какво предпочитат хората - силна ръка, която да гарантира силна икономика, или продължаване по същия път. И тук е редно да кажем, че турската икономика вече се поставя на такова ниво, че като амбиция е над тази в Европа.  Също така прави впечатление и преструктурирането на кабинета в Турция. Министерството по Европейските дела изчезва. Министерството бе създадено да преговаря с ЕС. Но сега то влиза в състава на турското Външно министерство. Това идва да покаже, че темата ЕС вече не е така силно поставена в дневния ред на Турция. Вече все повече чуваме турски политици да казват, че те са повече от ЕС. Турците се поставят в групата на десетте най-големи икономики в света.    - Нека да кажем следното. България имаше и има една умерена политика към Турция. Даже имаше и едно интересно посещение на Мухарем Индже   в Кърджали, което може да се изтълкува като подкрепа към опозицията. Турският политик първо бе в Комотини, а след това мина и през България. Това може да се тълкува и като намигване, имайки предвид кой е партньорът на неговата партия у нас. Но след това Борисов направи едно намигване към Ердоган, след като отиде, а можеше и да не го направи подобно на Алексис Ципрас, на откриването на Азерския газопровод.  Просто Турция вече не е същата след изборите. Турция вече силно привлича симпатиите на световните сили. Споразумението със САЩ за Манбидж, споразумението с Русия за газа. Турция иска да се мери с големите сили. Турция не гледа вече добре на ЕС. България е част от ЕС.  В този ред на мисли ние трябва да си направим много ясна сметка за поведението и политиката спрямо Турция. В ЕС много ясно се очертаха две линии. Една линия се налага от Германия и Франция - Меркел и Макрон, но има и линия, която се изправя срещу центъра - страните от Вишеградската четворка, а вече към тях може да причислим Италия и Австрия. Европа също не е същата. А България трябва да намери така своята позиция и линия, че да си пазим и защитаваме интересите. Много сложни въпроси седят пред нашите управляващи във външнополитически план. От една страна трябва да преценим ясно с кого сме в голямото семейство от ЕС, а в същото време и как да се държим с Турция, с която сме географски съседи. При все, че вече Турция не гледа на ЕС като цел.     ", "date": "2018.06.25", "title": "Проф. Владимир Чуков: Турция тръгва по пътя на национализма, ще се мери с големите сили"}
{"url": "http://epicenter.bg/article/Petko-Simeonov--Dobre-e--kogato-prezidentat-i-premierat-se-dopalvat-vav-vanshno-politicheski-plan/157657/11/0", "text": "  Президентът Радев беше в Сърбия. По онова, което излезе в медиите, може да се съди, че посещението му беше навременно и полезно. Хубаво е дето президентът и премиерът се допълват във външно-политическите си действия. Така е редно! Както се разбра, Радев и Вучич са разисквали важни двустранни въпроси. Президентът Вучич прави впечатление на добронамерен и интелигентен човек. Думите му изречени в Цариброд, чертаят желана переспектива...  Както рекъл при петия етаж оня дето падал от десетия: \"Дотук, добре!\"  България вече заяви, че ще подкрепи Сърбия за ЕС. Така трябва!  Но между България и Сърбия съществуват проблеми, които налагат между двете страни да се сключи договор подобен на договора с Македония. Вярно е, че във вътрешното законодателство на Сърбия са гарантирани правата на българското малцинство. Но те и досега на книга бяха гарантирани, социалната практика обаче беше съвсем друга. Да не влизам в подробности! Президентът Вучич заяви, че вече законът ще се спазва! Няма основание да не му се вярва. Искрен е! Но под него има подчинени, след него ще има други президенти, ще има правителства, министри, разни началници, които е възможно да не са забравили титовите традиции. Ще се върне, ако въобще си отиде, старата практика. Тогава българските власти ще бъдат поставени в позицията - \"умоляваме ви, спазвайте си законите!\"  Правата на българското малцинство трябва да бъдат уредени с междудържавен договор! Не е нужно в ЕС да се внася гнояща рана.  Съществува и друг проблем.  Като любител зная, че Западните покрайнини са дадени от Ньой на тройното княжество прерасло в Югославия, а международно правен субект - Югославия вече не съществува. За да няма основания за претенции, от наши националистично настроени групи и партии, които ще внасят смут в българското общество и междудържавните ни отношения, този въпрос трябва по справедливост също да се изясни в междудържавен договор. Трябва да се реши и друг въпрос - България и Сърбия са длъжни да поемат ангажимент, че ще преследват всякакви действия на свои представители и граждани в други страни, които са целенасочено антисръбски и съответно антибългарски. Не е естествено ние да се прегръщаме и тупаме по рамото, а наши хора в държавата Хикс да действат антисръбски или антибългарски. Проблемът е РЕАЛЕН! Знае се и от децата. Има маса други неуредени неща. Само споменавам - съгласуването на жп разписанията на двете страни. Български влак влезе ли в Сърбия може с часове да стои на някоя гара, за да се спазва сръбското разписание на закъсал товарен влак. Преди няколко години, лично съм го преживял, но бях успокоен от нашия началник влак, че това си е така. Договоряне на комуникационните връзки - къде ще правят капепета и ще се свързват пътища? Как и кога? Кога ще се съгласуват правилата и законите за движението по пътищата? Този проблем не сме го решили с нито един от съседите си.  Училищата и учебниците! Ние в Сърбия сме фашисти. Вярно е, че наши военни и полиция през ВСВ там са вършили безобразия. Техният Свети Синод неотдавна обяви за светци жертви на тези безобразия! Все пак живеем в друго време. Ние също осъждаме тези военни престъпления. Трябва да се намерят приемливите формули за учебниците - сръбски и наши.", "date": "2018.06.25", "title": "Петко Симеонов: Добре е, когато президентът и премиерът се допълват във външно-политически план"}
{"url": "http://epicenter.bg/article/Prognoza--Parnoto-i-toplata-voda-poskapvat-s-okolo-7--ot-1-yuli/157646/4/0", "text": "С около 7% ще поскъпнат парно и топла вода в страната от 1 юли.   Прогнозата е на Комисията за енергийно и водно регулиране предвид очакваното поскъпване на природния газ с близо 11% на фона на исканото от \"Булгаргаз\" увеличение с 18%.   От регулатора увериха, че по-малкото увеличение няма да доведе до шоково поскъпване преди отоплителния сезон, съобщи  bTV .   По правило 70 на сто от цените на парно и топла вода зависят именно от цената на синьото гориво. Така очакваното поскъпване е именно с около 7 на сто, но ще е различно за отделните топлофикации.   Окончателното решение на енергийния регулатор ще стане факт на 1 юли.   Тогава ще стане ясно и каква ще е новата цена на тока. ", "date": "2018.06.25", "title": "Прогноза: Парното и топлата вода поскъпват с около 7% от 1 юли"}
{"url": "http://epicenter.bg/article/Prokuraturata-razsledva-bivsh-zam-ministar-na-kulturata-za-koruptsionno-povedenie/157617/3/0", "text": "Бившият заместник-министър на културата Димитър Дерелиев е разследван от прокуратурата \"за корупционно поведение\" заради избора на проекти за културната програма на европредседателството. Това стана ясно от отговор на министъра на културата Боил Банов на въпрос на депутатката от БСП Кристина Сидорова. Сигналът до прокуратурата е подаден от вицепремиера Валери Симеонов. В момента Дерелиев е един от шефовете на компанията \"Ню Имидж\", която притежава киноцентъра в Бояна. Банов признава в писмен отговор до Сидорова, че срещу Дерелиев се води досъдебно производство, но отказва да даде повече подробности. \"Към настоящия момент по случая е образувано досъдебно производство, като в Министерството на културата няма данни какъв е неговият предмет. До произнасяне на компетентните органи министерството не може да си позволи да заеме позиция, извън законовата по казуса. Министерството е на разположение при необходимост да съдейства за изясняване на обективната истина по случая\", се казва в писмото на Банов. Той подчертава още, че няма сигнали за злоупотреба от страна на министерството.  През декември миналата година фонд \"Култура\", където шеф на управителния съвет е Банов, одобри по културната програма на председателството 55 идеи на обща стойност 1.65 милиона лева. С приключването на процедурата в културните среди се надигнаха гласове, че спечелилите проекти са предпочетени по неясни критерии от жури с председател Боян Биолчев. Пълният състав на журито така и не бе обявен. Зададен бе въпросът защо например проект на оперната прима Райна Кабаиванска е отхвърлен за сметка на доста странното мероприятие \"Столът като символ - влияние на европейския дизайн и архитектура в следосвобожденска България\". Или защо не е одобрено предложение на номинирания за \"Оскар\" за анимация Теодор Ушев, а се дават 24 000 лв. на \"Баховото общество в България\" за представяне на музиката на Хендел. Димитър Дерелиев бе зам.-шеф на културното министерство в първото правителство на Бойко Борисов, когато министър бе Вежди Рашидов. Ресорите му бяха кино и театър. През 2010 г. той бе освободен от премиера с думите, че \"ги е забъркал такива, че създава напрежение в гилдията и не може да продължи да е заместник-министър\".    Източник: Сега", "date": "2018.06.25", "title": "Прокуратурата разследва бивш зам.-министър на културата за корупционно поведение"}
{"url": "http://epicenter.bg/article/Hvanaha-obirdzhiya-na-kazino-v-Bozhurishte/157638/3/0", "text": "Издирван рецидивист е задържан в ботевградското село Скравена.   Акцията си служителите на реда започнали, след като той е извършил грабеж в казино в Божурище на 17 юни рано сутринта.   Сигналът за грабежа е подаден от служителка в игрална зала в Божурище. Според него непознат мъж й е нанесъл удари по главата, повалил я е на пода между игралните автомати и е отнел чантичката й с пари, паник бутон и мобилен телефон. Крадецът след това е избягал в неизвестна посока. По случая било образувано досъдебно производство.   Криминалистите установили самоличността на извършителя и установоли, че той се укрива от органите на реда и е обявен за общодържавно издирване. Криминално проявеният столичанин е издирван и за други престъпления. Последвало интензивно издирване съвместно от ГДНП, ОДМВР- София, РУ- Ботевград и РУ- Сливница.   В ботевградското село Скравена, където е арестуван рецидивистът, са намерени и част от инкриминираните вещи. 44- годишният извършител е привлечен в качеството на обвиняем по чл. 199, ал.1, т.4, вр. чл. 198, ал.1 от НК за извършено от него в условията на опасен рецидив престъпление и с прокурорско постановление му е наложена постоянна мярка за неотклонение \"задържане под стража\".  ", "date": "2018.06.25", "title": "Хванаха обирджия на казино в Божурище"}
{"url": "http://epicenter.bg/article/Ivancheva-e-prieta-v-bolnitsata-na-zatvora/157662/3/0", "text": "Кметицата на столичния район \"Младост\" Десислава Иванчева, която беше отстранена от поста си, е била приета по спешност в болницата на затвора, съобщи Нова телевизия. Това потвърди адвокатът й Марин Марковски. Тя е от две седмици там заради тежко заболяване.   Отстранената от кметската длъжност в столичния район \"Младост\" Десислава Иванчева иска да излезе от ареста. В момента бившият кмет е в затворническата болница и мотивира искането си за излизане от ареста с влошено здраве, съобщи defakto.bg. По искането й е записано заседание, става ясно от седмичната програма на спецсъда.   Иванчева е отказала да бъдат коментирани причините за състоянието й.   \"Не е етично да коментирам заболяванията на моите клиенти, но не е безобидно страданието й\", заяви лаконично пред БЛИЦ адвокат Марковски.  Зрелищният арест на Иванчева и заместничката й Биляна Петрова бе в края на април в центъра на София. След това съдът ги остави за постоянно в ареста, а прокуратурата поиска и отстраняването им от длъжност, което също бе уважено от две съдебни инстанции.   Преди няколко дни Иванчева заяви, че ще изпрати жалба в Европейския съд по правата на човека в Страсбург заради показния арест и последвалите го съдебни заседания.  ", "date": "2018.06.25", "title": "Иванчева е приета в болницата на затвора"}
{"url": "http://epicenter.bg/article/Tri-godini-zatvor-za-bivsh-prepodavatel-po-pravo-v-SU-za-seksualni-prestapleniya-/157666/3/0", "text": "Софийски районен съд постанови осъдителна присъда по внесен от Софийска районна прокуратура обвинителен акт срещу бившия преподавател в СУ „Св. Климент Охридски“ Чавдар Стоянов, за извършени от него престъпления против личността, съобщиха от прокуратурата. През юли 2017 г. Софийска районна прокуратура внесе обвинителен акт срещу юриста и бивш университетски преподавател Чавдар Стоянов за извършени от него две престъпления - опит за принуда (за което е предвидено наказание „лишаване от свобода“ до шест години) и осъществени действия на полово удовлетворение с лице от същия пол (за което е предвидено наказание „лишаване от свобода“ от две до осем години).  В края на 2015 г. пострадалият по първото от двете престъпления – Г.И., си търсел допълнителна работа, като чрез свой познат се свързал по телефона с подс. Чавдар Стоянов, с когото се уговорили да се срещнат. От своя познат И. разбрал, че Стоянов иска да назначи човек за лична охрана. При срещата на двамата, състояла се в гр. София, Стоянов заявил на И., че е бисексуален, както и че работи като прокурор и едновременно като лектор в СУ „Св. Климент Охридски“. Изрично предупредил свид. И., че последният не следва да закъснява за работа, защото в противен случай щял да бъде наказан с бой с камшик. На следващия ден подс. Стоянов и И. се видели отново в заведение в столичния кв. „Лозенец“, като след срещата им подсъдимият внезапно се опитал да хване бедрото на И., а впоследствие и да го прегърне. И. решил да не започва работа при Стоянов. След като И. не се явил при Стоянов на предварително уговорената дата, последният му се обадил по телефона и му заявил, че за неявяването му следва да му се наложи наказание – бой с камшик. По-късно през същия ден подсъдимият изпратил и телефонно съобщение на Г.И., че ще го набеди пред прокуратурата на Р. България, че е извършил престъпление, че го е нападнал и ще има трима свидетели.  По идентичен на гореописания начин, през 2012 г. във връзка с пусната от подс. Стоянов обява, че същият си търси лице за лична охрана, с него се свързал свид. К. Л. При първоначалната среща между двамата подс. Стоянов заявил на Л., че е доктор по международно право и че работел за бивш главен прокурор.   Няколко дни по-късно двамата мъже се срещнали отново, като подс. Стоянов настоял да отидат в апартамент. Там подс. Стоянов накарал пострадалия Л. да направи петдесет лицеви опори, но преди това да се съблече гол до кръста. Тъй като свидетелят решил, че това е част от изпита за работа, започнал да прави лицевите опори. Подс. Стоянов му казал да си свали и панталона. Докато Л. правел лицевите опори, подсъдимият извадил камшик и с него започнал да нанася силни удари по голия гръб на пострадалия. Тъй като изпитвал силна болка, Л. почнал да моли подсъдимия да спре, но последният започнал да нанася по-силни удари. Междувременно подс. Стоянов започнал да мастурбира, продължавайки да удря пострадалия, докато удовлетворил половото си желание.   С присъда на Софийския районен съд на Стоянов е наложено едно общо най-тежко наказание за описаните деяния - лишаване от свобода за срок от три години, изпълнението на което е отложено за 5 години.", "date": "2018.06.25", "title": "Три години затвор за бивш преподавател по право в СУ за сексуални престъпления "}
{"url": "http://epicenter.bg/article/Pusnaha-Anita-Meyzer-na-svoboda--oplakala-se-ot-silikona-si/157667/3/0", "text": "Скандално известната бивша мисис Анита Мейзер излиза от затвора. На нея й бе определена парична гаранция от пет хиляди лева. Това стана ясно от решение на Варненския апелативен съд, след като делото срещу нея на втора инстанция приключи.   Магистратите имат 2-месечен срок, в който трябва да обявят решението си по делото. „Боли ме дясната гърда. Срокът на имплантите е изтекъл. Още преди 4 години“. Това заяви в съдебната зала подсъдимата за убийството на Николай Димов и за предлагане на подкуп на полицай – скандална миска Анита Мейзер, в опит да докаже, че здравословното й състояние не позволява да остане в затвора, пише rns.bg.   Днес състав на Варненски апелативен съд заседава по казуса. Процесуалните представители на майката на Димов, която е конституирана като граждански обвинител, оспориха резултатите от четворната експертиза.   Тримата адвокати бяха единодушни, че все още не е изяснен начинът на настъпване на смъртта на културиста. Те поискаха нова експертиза за това. След кратко съвещание съдебният състав отхвърли искането им. След тях съдебен лекар се произнесе по здравословното състоянието на Анита. Стана ясно, че овдовялата за втори път българка с двойно гражданство, се оплаква от бактериална инфекция и от силиконите си.   Докторът се произнесе, че изследванията показват възпалителен процес, но препоръча изследванията, поставянето на диагноза и лечението да се извършват в ареста. В 30-дневния законово установен срок втората инстанция ще се произнеса.   При второто гледане на делото на първа инстанция Анита Желева получи присъда от 4,3 г. лишаване от свобода за убийство по непредпазливост и за даване на подкуп на полицай.", "date": "2018.06.25", "title": "Пуснаха Анита Мейзер на свобода, оплакала се от силикона си"}
{"url": "http://epicenter.bg/article/Firma-na--Oktopod-a-osadi-prokuraturata-za-nad-800-000-leva/157673/3/0", "text": "Фирма, чиито документи и компютри са били иззети при акция \"Октопод\" на МВР през 2010 г., е осъдила прокуратурата за над 800 хил. лв., съобщи lex.bg. При въпросната операция - гордостта на ГЕРБ в първия му мандат - бяха арестувани бившата барета Алексей Петров и негови близки. Разследващите твърдяха, че през фирмата \"Голд Лизинг\" са изпирани пари. През февруари 2010 г. от офисите й са иззети компютри и доказателства в 63 чувала. Те не са върнати, въпреки че фирмата многократно ги е искала, а дело във връзка с тях така и не е образувано. Сред иззетите документи има изпълнителни листове срещу неизрядни длъжници. Дружеството не можело да събира вноските по дадените на лизинг автомобили и започнало да губи клиенти. В крайна сметка е заличено от Търговския регистър, като преди това са отписани активи за над 1.6 млн. лв. заради вземания, които не могат да се съберат.  На първа инстанция Софийският градски съд е отхвърлил претенциите на фирмата за обезщетение от 1.6 млн. лв., като един от аргументите е, че по иззетите оригинали на изпълнителни листове за дела на 802 хил. лв. е можело да се извадят дубликати. Иначе и първата инстанция приема, че прокуратурата е бездействала, като дори не е посочила причина за задържане на документите. Втората инстанция обаче намира пряка връзка между действията на разследващите и загубите, понесени от фирмата. \"Заради неправомерното задържане от прокурори на оригиналите на различни документи, вкл. и оригиналите на изпълнителните листове, се е стигнало до фактическа (а и правна) невъзможност тези вземания да бъдат събрани. Ищецът не би могъл да пристъпи и към процедура по издаване дубликат на изпълнителния лист, защото той нито е изгубен, нито е унищожен, а единственият оригинал на листа се е намирал в чужда фактическа власт, пише в решението.", "date": "2018.06.25", "title": "Фирма на „Октопод“-а осъди прокуратурата за над 800 000 лева"}
{"url": "http://epicenter.bg/article/Rumen-Radev-nagradi-s-darzhavni-otlichiya-deytsi-na-kulturata-i-izkustvoto/157652/2/0", "text": "  С огромно удоволствие ви посрещам на това тържествено и знаково събитие, което е празник на българския талант. Талант, който бива защитаван, реализиран, приет, оценен и аплодиран. За мен е чест да връча отличия на достойни българи, посветили себе си на духовния напредък.   Това заяви днес президентът Румен Радев на тържествено събитие в Гербовата зала при награждаването с орден ,,Св. Св. Кирил и Методий'' на дейци на културата и изкуството за особено значими заслуги в изкуството и културата, предаде  Novini.bg .   Държавният глава отбеляза, че това е признание не само за техния талант, но и признание за това, че предават духа на свободното творчество на младите.   ,,Културната ви мисия е успех за цяла България'', завърши словото си президентът.   Режисьорът Адела Пеева, която беше една от наградените, заяви, че работят за духовното развитие на обществото ни.   ,,Живеем във време, в което материалното е ценено, а духовното е подценявано. Затова работим за духовното. Отличията са голяма признание за развитието на духовното и борбата срещу пошлостта в нашето общество'', каза още Пеева.   Накрая тя заяви, че изключително много се радва, че бяха удостоени почти равен брой жени и мъже, тъй като това показва, че творчеството е оценено високо по достойнство по отношение на жените в изкуството.   Освен Адела Пеева, сред другите наградени с орден ,,Св. Св. Кирил и Методий'' бяха педагогът и хореограф доц. Калина Благоева, оперната прима Стефка Евстатиева, дългогодишният директор на Националния учебен комплекс по култура с лицей за изучаване на италиански език и култура Величка Велянова, композиторът проф. Милко Коларов, актьорът Иван Иванов, председателят на Съюза на артистите в България Христо Мутафчиев, бившият директор на Народната библиотека \"П. Р. Славейков\" във Велико Търново д-р Иван Александров и писателят и преводач Петър Велчев.  ", "date": "2018.06.25", "title": "Румен Радев награди с държавни отличия дейци на културата и изкуството"}
{"url": "http://epicenter.bg/article/Saprugata-na-Tomislav-Donchev--/157654/2/0", "text": "Съпругата на вицепремиера Томислав Дончев Светлана отново предизвика обществено недоволство чрез публикация в личния си профил във Фейсбук.    Половинката на вицепремиера предлага \"острата\" намеса на Българският хелзингски комитет в нарастващото напрежение между етнически групи и представители на реда в Благоевград.   Публикацията е провокирана от среднощния екшън в ромската махала в Благоевград преди броени дни. Припомняме, че в събота вечер шестима мъже и една жена бяха подведени под отговорност след физическа разправа с полицаи, отзовали се на сигнал за силен шум.        Съпругата на Томислав Дончев привлече медийното внимание върху личността си с няколко поста в социалната мрежа. Става дума за три публикации, едната от които бе изтрита от администраторите на социалната мрежа, след като бе докладвана от потребители. \"Морковите за циганите са на свършване, време е за тоягата!\", гласеше изтритото изявление. ", "date": "2018.06.25", "title": "Жената на Томислав Дончев: Всяка циганка да се отрече от мъжа си, ако е хвърлял камъни по униформени"}
{"url": "http://epicenter.bg/article/Izsledvane-na--Fridrih-Ebert-quot--Balkanskiyat-mladezh-ne-se-interesuva-ot-politika-i-vyarva-v-braka/157655/2/0", "text": "Фондация „Фридрих Еберт“ проведе едновременно в 10 балкански държави изследване, наречено „Младежко изследване на Югоизточна Европа 2018 година\". Предварителните данни бяха представени на международна младежка конференция в Загреб на 20 и 21 юни. Резултатите са интерпретирани в доклад под общата редакция на Петър-Емил Митев и Борис Попиванов.   В интервю за предаването „12+3“ на БНР анализаторът Борис Попиванов обясни, че самото изследване обхваща теми от свободното време на младежта до образованието, ценностите, политиката, реализацията.   Изследването показва, че се наблюдава стабилизация на социално-икономическите статуси на младежта.   „Няма тенденции към рязко обедняване или нещо подобно. Този медал обаче има и своята обратна страна. Това е, че възпроизвежда социалните неравенства по начин, по който става много трудно младите бедни да станат богати. Наблюдаваме бедност, която не се разширява, но се възпроизвежда и създава доста поляризиран социален облик на българското общество. Това трябва да бъде от значение за политиците, когато правят решения“, обясни Попиванов.   Друга любопитна тенденция е сближаването между поколенията, както и популярността на брака: „Междупоколенската връзка се засилва, както и консервативните нагласи на българската младеж. Във все по-голяма степен младите си представят своето бъдеще в семейство с юридически оформен брак. Все по-голяма е степента на сходство между възгледите и ценностите между родители и деца. Никак не са малко и тези, които биха искали възпитанието, което им е дадено от техните родители, да бъде приложено спрямо техните деца. Заедно с това има тенденция към отрицание на хомосексуалността в сравнение с данни от преди 4 години. Все повече и повече малкото семейство се превръща в крепостта на младия човек и това се осъзнава от младите.“   Сред младите се забелязва и липса на политически интерес и политическо включване, сочи още проучването: „Говорим не само за членство в политически партии, но и за доброволчески дейности, участие в различни организации и т.н. Никъде, с изключение на гласуването, не се стига до по-високи дялове от 10%, т.е. младежта е дистанцирана от институционалната политика в много висока степен. Тя не предлага никакви шансове на младите да видят себе си, да видят своя перспектива. Затова и солидарността и социалността са на лице, но не се търсят през институциите, а през личните връзки, семейството, през микроструктурите на обществото. Там младите хора се чувстват най-сигурни“.   България продължава да бъде, заедно с Македония, единствените две страни в целия регион, където доминира дясната самоидентификация: „В настоящото изследване 7% от младите се определят като леви, срещу 24%, които се определят като десни, над 20% са в центъра, и над половината не могат да се определят по тази скала. От друга страна има изключителен ръст на придържането на социални ценности, на леви приоритети. Над 90% от младите хора се съгласяват с твърденията, които са им отправени по време на анкетата, че държавата трябва да се грижи за всеки член на обществото, че трябва да се намесва в по-голяма степен в икономиката, солидарността и свободата“, обясни Борис Попиванов.   Изследването показва още, че сред младите е много високо доверието в социалните мрежи, за разлика от доверието в телевизията или вестниците. „Почти никой от младите хора не съобщава да чете вестници, но интернет пространството е наистина вече светът на младия човек в много висока степен и това ще продължава да бъде“, заключи анализаторът.", "date": "2018.06.25", "title": "Изследване на „Фридрих Еберт\": Балканският младеж не се интересува от политика и вярва в брака"}
{"url": "http://epicenter.bg/article/Prezidentat--Investitsiite-v-prilozhni-izsledvaniya-sazdavat-nova-ikonomicheska-i-sotsialna-sreda-u-nas/157658/2/0", "text": "Инвестирането в приложни изследвания, към които проявяват интерес компаниите, които са световни лидери в информационните технологии, електрониката, био- и нанотехнологиите, могат да създадат качествено нова икономическа и социална среда в България. Това заяви президентът Румен Радев на среща днес на „Дондуков“ 2 с проф. д-р Теньо Попминчев, който според класацията на списание Science News е сред 10-те най- перспективни млади учени в света, съобщиха от прессекретариатът на държавния глава.    и ръководи лаборатории в САЩ и Европа, в които се провеждат изследвания, спонсорирани от държавни институции, ЕК и частни компании, имащи приложение в медицината, електрониката и отбраната. Българският учен има амбицията да използва своя опит за изграждането на изследователски център в България с подкрепата на Софийския университет „Св. Климент Охридски“.    с участието на водещи български и международни учени в приложните изследвания в областта на физиката, биотехнологиите, електрониката и високите технологии, на която да бъдат представени конкретни проекти за изграждането на изследователски центрове, както и чуждестранния опит за обединяване на усилията на образователните институции, научните среди и бизнеса.   „България има научната експертиза и традиции в сферата на образованието, и с подкрепата на държавните институции и бизнеса може да се утвърди като международен изследователски център, което ще върне многократно направените първоначални вложения, посочи на срещата Румен Радев.   Държавният глава отново подчерта, че повече средства от европейските фондове, които страната ни усвоява, трябва да бъдат отделяни за  , за да може страната ни да изнася резултатите от научни изследвания с висока добавена стойност, а не собствените си учени.   „Ако една държава не инвестира във високи технологии и в създаването на интелектуална собственост, тя не може да просперира“, подчерта проф. Попминчев.  ", "date": "2018.06.25", "title": "Президентът се срещна с един от най-перспективните учени в света"}
{"url": "http://epicenter.bg/article/Idva-nov-potop--Obyaven-e-oranzhev-kod-za-9-oblasti/157660/2/0", "text": "През следващото денонощие облачността над страната ще е предимно значителна. Отначало в югоизточните райони, а по-късно през деня - и над останалата част от страната, ще има валежи и гръмотевици.   Значителни ще са количествата в следобедните часове в Югоизточна, а през нощта срещу сряда - в Централна България. Има условия и за градушки. Ще духа до умерен вятър от изток-североизток.   на страната за 26 юни, вторник, сочи справка в сайта на НИМХ-БАН.   Предупреждението е в сила за областите  . Синоптиците прогнозират, че в тези райони ще има интензивни валежи и гръмотевични бури. Валежите ще са значителни, главно след обяд и през нощта срещу сряда. Прогнозата е за очаквани количества дъжд от 30 до 50 л/кв.м, но на места ще са за кратко време.   За  за валежи и гръмотевици за 26 юни, вторник. Предупреждението е в сила за областите  . В тези райони също се очакват интензивни валежи и гръмотевични бури.   Валежите ще са значителни, главно след обяд и през нощта срещу сряда. Очакваните количества в областите Монтаска, Врачанска и Плевенска са 15-30 литра на квадратен метър, а в останалите области, където е обявен жълт код, 20-30 л/кв.м. Метеоролозите отбелязват, че на места валежите ще са за кратко време.   Във вторник очакваните м  в София - около 22 градуса. По  ще преобладава облачно време и ще има валежи и гръмотевици. Ще духа умерен до силен вятър от север-североизток. Максималните температури ще са 22-24 градуса, близки до температурата на морската вода.   Над  облачността ще е значителна, ще има валежи и гръмотевична дейност. Значителни ще са явленията в масивите от Централна и Източна България. Ще духа умерен и силен вятър от изток-североизток. Максималната температура на височина 1200 метра ще е около 14, на 2000 метра - около 8 градуса.  Под влияние на преминаващ през Балканите средиземноморски циклон, н , главно в югоизточната й половина - и гръмотевични бури. Валежите ще са . Температурите ще бъдат доста п - максималните в сряда ще са предимно между 20 и 25 градуса, но в районите с по-интензивни и продължителни валежи ще остават под 20 градуса.   През  Около и и. Остава и вероятността за значителни количества валеж, по-голяма - в Западна и Централна България.", "date": "2018.06.25", "title": "Идва нов потоп! Обявен е оранжев код за 9 области"}
{"url": "http://epicenter.bg/article/Mehmed-Yumer--Nova-Turtsiya-e-Turtsiya-na-Erdogan-/157661/2/0", "text": "\"Всички бяха подведени в демократичността на предизборната обстановка в Турция, а всъщност това целеше Ердоган, но този човек стана майстор в политиката, особено за вътрешнополитическия контекст. На този етап няма кой да го надвие\". Това каза главният редактор на obzornews.bg Мехмед Юмер в интервю за предаването „12+3“ на БНР.  Този начин на правене на избори отклони вниманието от реалните въпроси в Турция, заяви журналистът и добави: \"Страната се намира в извънредно положение. И досега Ердоган управляваше с декрети, цялата власт беше в него, но това извънредно положение трябваше постоянно да се удължава. Като се измести акцентът от съществения проблем, това му даде глътка въздух и той много спокойно от тук нататък ще внушава, че е избран демократично\".  „Нова Турция е Турция на Ердоган. Тя обаче върви към това да стане „болният човек“ на Близкия изток. Не виждам на този етап как ще се решат всички проблеми в турското общество, което е разделено поне на четири. Това общество първо трябва да се сплоти. От друга страна икономиката е забуксувала и много анализатори прогнозираха, че ако това статукво се запази, тя още ще плува в мътни води“, каза още Мехмед Юмер.  Журналистът смята, че от състава на кабинета ще зависи международното положение на Турция: „От тук нататък е много важно какви ще бъдат по посока векторите Брюксел, Вашингтон, Москва. Президентът Ердоган си прави една илюзия да се утвърди като лидер и да превърне Турция в една регионална, стабилна сила, но дали страната ще тръгне в тази посока, или ще се превърне в „болния човек“ на Близкия изток, както е наричана в края на Османската империя“.", "date": "2018.06.25", "title": "Мехмед Юмер: Нова Турция е Турция на Ердоган "}
{"url": "http://epicenter.bg/article/Borisov--Iskam-ot-treti-klas-detsata-da-zapochnat-da-programirat--da-ima-wifi-vav-vsyako-uchilishte-/157663/2/0", "text": "\"Искам от трети клас децата да започнат да програмират, да има wifi във всяко училище\".  Такова мнение изрази министър-председателят Бойко Борисов по време на откриването на Цифрова асамблея 2018. Събитието се проведе днес в София.  „Еврокомисарят Мария Неделчева е едно потвърждение, че България е на първо място в Европа по брой на заети жени в професиите, свързани с технологичните дейности. Ние от Западните Балкани винаги сме имали претенции, че сме най-умните, но и най-бедните и един от начините да се докажем на Западния свят е, че можем да бъдем лидери“ посочи премиерът.  Борисов обясни, че нарича Мария Габриел „Неделчева“, за да се знае, че е българка.  „Важно е мисловната и контролната дейност да остане в човека. Има професии, които изцяло могат да бъдат заменени от роботи, но контролът и управлението на машините трябва да останат у човека. Затова трябва да поставим образованието на първо място – нещо, което е приоритет на нашето правителство“, обясни още премиерът.  По думите на министър-председателя това е бъдещето.  „Искаме от трети клас децата да започнат да програмират, да има wifi във всяко училище и да направим така, че не първо вкъщи да се научат да работят с телефоните и компютрите, а в училище“, допълни още Борисов.  Според него високите технологии изскват и по-висока сигурност.  „Защото съвсем на други нива ще преминат заплахите, които предстои да дойдат“, смята той.", "date": "2018.06.25", "title": "Борисов: Искам от трети клас децата да започнат да програмират, да има wifi във всяко училище "}
{"url": "http://epicenter.bg/article/Boyan-Chukov--Erdogan-se--quot-betonira-quot--do-2023-g-/157665/2/0", "text": "Президентът Реджеп Ердоган се \"бетонира\" до 2023 г., прогнозира експертът Боян Чуков в предаването \"Лице в лице\" по БТВ. Той коментира изборите за президент и парламент в Турция, при която действащият президент победи убедително. Заедно с него гост в предаването бе и дипломатът Стефан Тафров.   От 14 май досега президентът Реджеп Ердоган е имал 181 часа медийно покритие, основният му конкурент, кандидатът на кемалистите Мухарем Индже - 30 ч, а намиращият се в затвора в Ордин лидер на прокюрдската партия Селахатин Демирташ - 30 минути, обърна внимание Чуков.   След немного години Турция ще има сто милиона население, по законите на геополитиката от Турция можем да очакваме натиск, граничните райони на България ще бъдат всмуквани в орбитата на Анкара. Тук е опастността, прогнозира Боян Чуков.   Експертът коментира и темата с миграцията след срещата в Брюксел, в която участва и българският премиер Бойко Борисов. \"Засега има само приказки. Прословутият френско-германски мотор го няма\", каза Чуков по темата с бежанската криза. Европейският съюз се намира в изключително драматична ситуация, изтъкна той.   Стефан Тафров обърна внимание, че и в момента африканската държава Нигер сътрудничи с ЕС в справянето с мигрантите. Той коментира така идеите да се изграждат затворени центрове за мигранти. Според някои от предложенията тези центрове трябва да са извън Европа - в Африка, според други - в Европа, но близо до летища, за да може бързо да бъдат депортирани тези, които не отговарят на условията за предоставяне на убежище.  ", "date": "2018.06.25", "title": "Боян Чуков: Ердоган се \"бетонира\" до 2023 г."}
{"url": "http://epicenter.bg/article/Deputat-napuska-zemedeltsite--za-da-ostane-v-grupata-na--BSP-za-Balgariya-/157668/2/0", "text": "Депутатът земеделец Димитър Георгиев ще замрази членството си в Земеделски съюз „Александър Стамболийски“, за да остане в групата на БСП. Той е съобщил решението си на заседанието на лявата група тази вечер.   Парламентарната група на коалиция \"БСП за България\" е приела това негово решение, съобщиха от пресцентъра на партията.   Изключен от групата е само партийният лидер Спас Панчев.   По-рано днес на съвместно заседание Изпълнителното бюро на БСП, ръководството на групата и Съвета на коалицията решиха да изключат ЗС \"Александър Стамболийски\" от лявата коалиция. До разрива между партньорите се стигна, след като конгресът на земеделците реши в събота те да се явят самостоятелно на местните избори догодина.   Левите депутати настояват Панчев да напусне парламента, в който е влязъл от квотата на \"БСП за България\" и да освободи мястото за следващия от листата в Стара Загора.   Пред Епицентър.бг по – рано днес земеделецът заяви, че няма да напуска парламента и ще бъде независим депутат.   С изключването на Спас Панчев, парламентарната група на „БСП за Българи“ остава със 79 избраници.", "date": "2018.06.25", "title": "Депутат напуска земеделците, за да остане в групата на „БСП за България“"}
{"url": "http://epicenter.bg/article/Prof--Hristova--Ne-znam-dali-shte-uspee-premierat--No-mi-se-shte-da-uspee-da-izkara-palen-mandat/157677/2/0", "text": "„Борбите са много силни и в последно време и аз го забелязвам. Има напрежение, което отива на много ниско ниво. Това е така, когато сме закъснели с момента, в който да си намерим мястото. А обществата са затова, за да може човек да намери своя път. Това обяви политическият психолог Антоанета Христова в предаването „Денят на живо” по Канал 3, като коментарът ѝ бе и в отговор на острия тон между превозвачите, които се готвят за протест и контрапротест. „Партиите преди изборите заложиха на социалната тематика като водеща. Здравеопазване, миграцията, по-малките и отдалечени региони. Това звучеше логично и те бяха избрани. След това обаче дойде председателството. Мога категорично да кажа, че авторитетът на България беше защитен през председателството. Беше изградено лице на България пред Европа. Но малко изостана ситуацията вътре в страната”, обясни Христова. Тя коментира и честото откликване на правителството на различни протести и искания. „Това правителство наистина дава много пари. Министър-председателят реагира, когато някой е недоволен. Но когато някой започне да вика, ти влизаш в ролята на укротяващ напрежението. А не действаш превантивно. Действа се когато лумнат пламъците”, обясни психологът. По думите ѝ би било добре правителството да успее в поставените си задачи и да изкара пълен мандат. „Не знам дали ще успее премиерът. Но защо ми се ще да успее? Аз съм привърженик на стрктуроопределящото ляво и дясно. Но ако той не успее, това означава, че трябва да дойде другата стрктуроопределяща партия. А не знаем дали те са готови. Или така пак той ще дойде на власт. Няма нужда от ненужни избори. Това е моята теза”, коментира Антоанета Христова.", "date": "2018.06.25", "title": "Проф. Христова: Не знам дали ще успее премиерът. Но ми се ще да успее да изкара пълен мандат"}
