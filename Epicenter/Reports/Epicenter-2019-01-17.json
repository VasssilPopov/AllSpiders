{"url": "http://epicenter.bg/article/Karakachanov--Spirame-pregovorite-s--Gripen--F-16-e-moshtniyat-samolet-/173159/2/0", "text": "\"Италия ни предложи изтребител „Юрофайтър”, който е втора ръка, оферти за нови самолети получихме от Швеция и САЩ. Искам за уточня, че цената за „Грипен” е за платформата, въоръжението и част от оборудването трябва да се плати на трета страна. САЩ ни предлага пълния комплект оборудване\".  Това заяви в предаването „Лице в лице” министърът на отбраната Красимир Каракачанов.  При това положение спираме да водим преговори с „Грипен”. Ф-16 е мощният и силен самолет, който ни трябва. Ако цената въпреки отстъпките не е изгодна, ще поискаме от парламента да ни позволи да преговаряме с другите производители, каза още Каракачанов по темата за изтребителите.  Той коментира и ромските протести срещу него. „Минаха и натовариха момчетата от циганската махала и ги изсипаха пред МС. Това направиха ромските барони”.  \"Няма да се извиня на тези, които пребиха Валентин Димов. Ритали са го само по главата, дори в безсъзнание. Един ритник няма по тялото. Този, който го е ритал до последно, е викал:„Оставете ме да го убия”. Като видях пребитото момче, побеснях. 20 години ромските барони получават пари от държавния бюджет, милиони са отишли при ромския етнос. Интеграция няма”.    Каракачанов коментира и снимката от Плевен, на която е с роми: „Това е снимка от пазара в Плевен. Хората пожелаха да се снимат с мен. За първи път съм бил във Войводиново заради пребития войник.   ", "date": "2019.01.17", "title": "Каракачанов: Спираме преговорите с „Грипен”, Ф-16 е мощният самолет!"}
{"url": "http://epicenter.bg/article/Dimitar-Stoyanov--Dobro-utro--Teritoriya--Dobro-utro--teritoriantsi--/173131/2/0", "text": "С такъв поздрав се е обърнал във Фейсбук Димитър Стоянов, главен секретар на президента Радев, след вчерашното гласуване на парламента, който даде мандат на правителстното да води преговори за закупуаване на нов боен самолет от САЩ - Ф-16    \"Добро утро, Територия!  Добро утро, територианци!  Получихте ли вчера отговор на въпроса как самолетите са отговаряли на задължителните условия и финансовата рамка през м. юни и какво се промени така, че през декември вече не отговаряха и трябваше да се вдигне финансовата рамка?  Комай не! Говориха за оптични и телефонни кабели, за мерене на цолове на гуми ...\"     Ето какво пише Стоянов:  \"Когато има разнобой между навигатор и летец, катастрофата е неизбежна! Лошото е, че катастрофира българският парламентаризъм!    На 16.01.2019г. в предаването „Още от деня“, г-н Цветанов заяви, че „Конкурсът за Ф-16 е най-прозрачния“.  Последно имало ли е конкурс или не е имало? Г-н Попов облъчва българското общество от всички възможни СМИ и обяснява, че нямало конкурс. Навигаторът му казва, че има конкурс!   Къде е истината? Конкурс ли е или не е, при условие, че си обявил на потенциалните доставчици методика, критерии за оценка и, че ще има класиране.  Какво се получи в действителност: футболно първенство в което се играят мачове, отчитат се точки и накрая отборите се подреждат по азбучен ред, а шампионската титла се дава на 6-тия в класирането.  Аналогията не е случайна, министър-председателят е заповядал в своя заповед офертите да се подредят по азбучен ред, въпреки, че са изпратили документи до САЩ, Швеция, Италия, Израел, Германия, Франция, Португалия и са написали как ще ги класираш!  За 360-те градуси няма смисъл от коментар! Явно е, че математиката не е силна страна на някои народни избраници ...\"", "date": "2019.01.17", "title": "Димитър Стоянов: Добро утро, Територия! Добро утро, територианци! "}
{"url": "http://epicenter.bg/article/VMRO-i-NFSB-iskat-Simeonov-za-sapredsedatel-na-grupata---quot-Ataka-quot--ne-dava-/173132/2/0", "text": "Валери Симеонов да стане съпредседател на парламентарната група, настояват от ВМРО и НФСБ, с което обаче от \"Атака\" не са съгласни. Идеята на двете партии в малката коалиция е, че се налагат промени в ръководството на ПГ, след като Симеонов вече не е вицепремиер, предаде Канал 3.  Точката е била в дневния ред на вчерашния коалиционен съвет и това е причината, поради Волен Сидеров и \"Атака\" са отсвирили заседанието. Те са били официално уведомени, а заседанието дори трябвало да се състои в кабинета на Сидеров в Партийния дом.  След като не се явил нито той, нито някой друг от \"Атака\", съветът се състоял в кабинета на Искрен Веселинов от ВМРО, научи Канал 3. На изпратените есемеси Сидеров отвърнал, че му изникнал важен ангажимент и не може да присъства.  От \"Атака\" не са съгласни Сидеров да дели председателството на ПГ, защото споразумението в ОП било той да е шеф на групата, а другите две партии да имат свои вицепремиери, което било факт и след оставката на Симеонов.  За отсъствието на \"Атака\" от заседанието потвърдиха и от НФСБ, и от ВМРО.  \"Не бяхме в пълен състав, за трети път нямаше представители на \"Атака\", но ние си проведохме планираното заседание\", каза Валери Симеонов за състоялия се вчера коалиционен съвет.  \"Представители на \"Атака\" не дойдоха за трети пореден път. Това си е тяхно решение, те са самостоятелна партия и могат да си вземат решение. Бяха потвърдили, че ще дойдат. Не мога да отговоря по какви причини не са дошли\", коментира секретарят на групата от ВМРО Юлиан Ангелов.  Явяването на НФСБ, ВМРО и \"Атака\" на евроизборите - заедно или поотделно, е била основната точка в дневния ред на заседанието, а подялбата на шефското място в групата била предложение в точката \"организационни въпроси\".  \"Коментирахме, че са нужни промени в ръководството на парламентарната група на Обединени патриоти с оглед на това, че г-н Симеонов вече е народен представител. Не сме взели решение, но коментирахме, че е хубаво да има съпредседателство на парламентарната група, за да са представени всички партии в ръководството на ПГ\", обясни пред Канал 3 Ангелов.  \"Няма как да вземем решение без тях на коалиционен съвет\", подчерта той за отсъствието на \"Атака\". Войводите обаче смятат, че нещата в ръководството и работата на групата куцат през последните месеци.  Най-вероятно решението за промени в ръководството предстои да се вземе на заседание на ПГ, след като Сидеров и негови представители не идват вече на три заседания на коалиционния съвет.  \"Разбрахме се, че пред двете партии няма пречки да се явим заедно\", коментира още, вече по темата за евровота, Юлиан Ангелов.  Валери Симеонов обаче не беше словоохотлив по темата за общото явяване.  \"Преговаряме, като приключим преговорите, ще ви информираме. След като преговаряме, означава, че търсим мнението на нашите партньори\", каза лидерът на НФСБ, като не пожела да издаде каква е позицията на неговата партия.  В същото време самият Сидеров пръв заговори още преди няколко месеца ОП да започнат разговорите за евроизборите и да се явят заедно. Тогава той отрече, че повод за първия голям скандал между тримата лидери в ОП е неговото желание да оглави листата за евровота.  От ВМРО продължават да настояват водач да си остане сегашният евродепутат Ангел Джамбазки, срещу което засега от НФСБ нямали нищо против.  ", "date": "2019.01.17", "title": "ВМРО и НФСБ искат Валери Симеонов за съпредседател на групата, \"Атака\" не дава "}
{"url": "http://epicenter.bg/article/Tosho-Toshev--Shte-sdadem-li-svoya-evroatlantizam--ako-Shvetsiya-reshi-da-ni-podari-16--quot-Gripen-quot-i--/173135/2/0", "text": "Става ясно, че шведската държава доста нагличко продължава да настоява за някакви преговори по повод едни техни самолети за изтребване.  Не им ли стана ясно на тези ненатовски формирования, че нашият евроатлантизъм е непробиваем и че вече сме се врекли до гроб - F-16 ще бъде и толкова.  А и казано съвсем сериозно никой не твърди, че техният \"Грипен\" е по-добър, както впрочем никой не твърди и обратното. Нещо, обаче, все пак ме тревожи - какво ли ще стане ако тази, разглезена от многотията си държава - Швеция, вземе някак си едно провокативно решение и предложи да подари на изнемощяла (извинете!) България своите \"Грипен\"-и ей тъй съвсем без пари.  Само за благодаря. И нещо повече - реши да ни подари не 8 (осем), не 10 (десет) дори, а цели 16 (шестнайсет) изтребителчета!?   А, кажете моля, ще сдадем ли своя евроатлантизъм за някакви си шведски хвърчила?  ", "date": "2019.01.17", "title": "Тошо Тошев: Ще сдадем ли своя евроатлантизъм, ако Швеция реши да ни подари 16 \"Грипен\"-а? "}
{"url": "http://epicenter.bg/article/Valeri-Simeonov-za--Pirin--Reshenieto-e-vredno-za-darzhavata-i-shte-navredi-na-turizma-/173136/2/0", "text": "Вредно за държавата! Така бившият вицепремиер Валери Симеонов окачестви решението на ВАС по казуса \"Пирин\", с което магистратите на практика \"зачертаха\" втория лифт в Банско. Пред медиите в парламента лидерът на НФСБ каза още, че \"решението е вредно за държавата и ще навреди на туризма\".  \"Всичко това е доста голям удар и върху региона, и върху икономиката като цяло\", добави той, изтъквайки, че туризмът е основният поминък на хората в Банско и района.   Епицентър.бг припомня - вчера ВАС отмени промените в плана за управление на Национален парк \"Пирин\". Решението на петчленния състав е окончателно. По този начин гласуваните от кабинета преди две години промени, които доведоха до протести на природозащитници, няма да влязат в сила. Според магистратите те нарушават Закона за защитените територии и разпоредби от международното право.   Затова според Симеонов решението на съда е много тежък удар върху икономиката и туризма. Той обаче смята, че държавата винаги има шанс да се намеси, стига да поиска.  \"Това не е първият такъв удар. Цялата схема на \"зелените\" е да се рекетират държавните институции, да се рекетират частните фирми, за да получават лични облаги, без да ги интересува развитието на регионите. За съжаление, се получава едно съдебно обслужване на лични интереси, амбиции и природата няма нищо общо с това\", каза още лидерът на НФСБ, цитиран от \"Канал 3\".  \"Кажете ми какво става с туризма?\", попита той риторично и благодари на медиите, които покрай решението на съда за Пирин показаха \"километричните опашки, нагънати като змии да чакат изходната станция на лифта, за да се качат горе\".   \"Това е повече от безобразие. Къде е България в очите на международните туристи, на международния туризъм като цяло?!  България е едно място, където втори път няма да дойде никой. И то, благодарение точно на тези така наречени \"зелени\", добави ядосано Симеонов.  Той припомни още, че решението, което бе прокарано през декември 2017 г. е било и с идеята не само да се намалят опашките, но и да се сложи край на върволицата автомобили, които се качват на Бъндеришка поляна заради опашките.  \"Които карат на първа и втора скорост, които изхвърлят изгорели газове, боровете наоколо са измрели. И по тоя път продължава да има една огромна върволица автомобили, просто защото няма втори лифт. Ако това е опазване на природата, здраве му кажи!\", избухна лидерът на НФСБ.  По думите му хората в Банско и региона настояват да имат право на живот, \"а отсреща има едни, които настояват да имат право на комисионни и на финансов рекет\". \"Винаги има шанс държавата, няма по-голяма сила от държавата, стига да го иска\", коментира Симеонов в отговор на въпроса дали е възможно властта да направи нещо след съдебното решение.  Симеонов обаче направи уговорката, че това едва ли ще стане \"когато има определена несъгласуваност в държавата, тогава се намесват такива тарикати, като групата еколози, които бъркат в законодателството\". \"Дава им се такава възможност, след това се намесват при самата реализация, обжалват абсолютно всичко, което може да се обжалва\", описа ситуацията той.   Валери Симеонов обаче няма намерение да търси релса и да се хвърля от моста в Бургас, както очаквали въпросните еколози. Симеонов коментира и другата гореща тема покрай Обединените патироти – дали формацията ще се яви заедно на европейските избори.  „Не мога да ви кажа, няма предпочитания, след като преговаряме означава, че търсим мнението и на нашите партньори. Ако ние сме взели решение ще ви информираме. Явяваме се сами и точка по въпроса. И това може да стане, но засега не е станало“, каза той пред журналистите, цитиран от телевизия \"Европа\".  ", "date": "2019.01.17", "title": "Валери Симеонов за „Пирин”: Решението е вредно за държавата и ще навреди на туризма!"}
{"url": "http://epicenter.bg/article/Yotova-/173138/2/0", "text": ":   „Тя е създадена с решение на МС, но тя не е обвързана с конкретен запис в нито един закон. Там е предвидено създаването на друга институция, която трябва да изпълни тези функции.  “.    категорична бе Илияна Йотова.   В интервю за предаването \"12+3\" вицепрезидентът коментира и темата    „Европа, която беше заинтересована повече да има споразумение с Великобритания, сега е втвърдила позицията си и като че ли е повече склонна да има  “. Тя обясни причините:   „Великобритания ще загуби дори евентуалното си привилегировано отношение – така, както имат страни около ЕС, които не са членове, но в някои със споразумения, заедно с ЕС, упражняват определен вид политики и се ползват от привилегии.    След гласуването в британския парламент е ясно едно –  .   В момента, в който страната няма да бъде част от вътрешния пазар или в облекчен режим и излезе от митническия съюз, даваме си сметка какво ще се случи и по отношение на цени и търговски взаимоотношения“, коментира Йотова.   , който предложи провеждането на референдум. Според нея   Сега Великобритания е изправена пред много трудна задача – как да продължи оттук нататък, смята вицепрезидентът.   , изказа мнение Илияна Йотова.    Според нея България, заедно с други страни, които имат сериозни диаспори във Великобритания, трябва да постави определени условия пред страната за спазването на правата. Тя подчерта, че   , включително и във връзка с Брекзит, каза Йотова и добави: „Твърдата позиция на ЕС в момента формално качи много сериозно рейтинга на Европа. Парадоксално е – заради излизането на една страна, в което много анализатори виждаха разпада на ЕС, тенденцията е точно обратната. Проумя се, че усилията трябва да бъдат насочени към реформирането на европейските институции, а не излизането от него. Все по-трудно е една държава да се справя сама с всички предизвикателства пред нея“.    подчерта Илияна Йотова и изказа мнение: „Този мандат на ЕК с председател г-н Юнкер, както и втория мандат на г-н Барозо преди това – това са  “.     , смята тя.   Атаката срещу президентската институция е от много време, заяви Илияна Йотова.  , каза тя.   „ , сподели тя и попита дали след време няма да се наложи закупуване на кораби или машини за охрана на сухопътните ни граници например.    ", "date": "2019.01.17", "title": "Йотова: Твърд Брекзит ще направи невъзможно сънародниците ни да работят и учат във Великобритания"}
{"url": "http://epicenter.bg/article/Samoten-bashta-se-bori-sas-zabolyavane-na-grabnachniya-stalb-i-otglezhda-sam-3-godishnoto-si-momichentse/173142/2/0", "text": "41-годишен баща оттлежда сам 3-годишното си момиченце. Той обаче е почти неподвижен заради заболяване в гръбначния стълб. Въпреки направената му операция в България, Росен Стефанов от две години е на легло. Лекари от клиника в Турция дават големи надежди да се възстанови. Операцията обаче струва 24 000 евро, а сумата е непосилна за Росен. Добрата новина е, че в резултат на благотворителна кампания, по-голямата част от парите е събрани.   Бащата живее в една стая от 20 кв. м. , съобщава Нова телевизия.   „От 12-годишен имам полупрешлен, който не е зараснал и с течение на годините този прешлен се е стопил. Просто сега започна да оказва влияние, но допреди 2 години нямах здравословни проблеми. Бях нормален човек, ходех на работа. След време обаче започна да ми отказва първо левият крак, а сега в момента - и десният”, разказа Росен Стефанов.   За него вече е невъзможно да извършва сам обичайните си дейности. А 3-годишната му дъщеря се нуждае от него и грижите му.   Единствената опора за болния мъж и момиченцето му са родителите. Двамата пенсионери са поели тежката грижа за сина си и внучката си. Шансът за възстановяването на Росен е голям, казват от турската клиника. Предлагат да извършат операция на прешлените и да ги стабилизират чрез импланти.   По дарителската сметка на Росен са събрани вече 21 000 евро. Нужни са още 3 000. А самотният баща има една обикновена мечта, а именно - да се грижи за дъщеря си.   Открита е дарителска сметка във FiBank:   Росен Валентинов Стефанов   IBAN: BG13FINV91501317235545   BIC: FINVBGSF   PayPal: rosenstefanov77@abv.bg", "date": "2019.01.17", "title": "Баща на легло отглежда сам 3-годишното си момиченце"}
{"url": "http://epicenter.bg/article/Obyaviha-gripna-epidemiya-i-v-oblast-Yambol/173144/2/0", "text": "На заседанието си днес Регионалната комисия за борба с грип и остри респираторни заболявания взе решение за обявяване на грипна епидемия на територията на област Ямбол за периода от 18 януари (петък) до 23 януари, включително. Това съобщиха от пресцентъра на Общината. Решението е на основание на регистрираната епидемична заболяемост за периода 14 – 17 януари 2019г., която е 323.85 на 10 000.   В тази връзка учебните заведения в Ямбол, както и в останалите общини в областта, преустановяват дейността си за 6 дни, считано от 18 януари. Детските градини и ясли продължават дейността си, при засилени противоепидемични мерки.   Най-голям брой заболели в регион Ямбол са регистрирани във възрастовата група от 0 до 4 години - 25 от общо 223 заболели или 714.29 заболяемост на 10 000 население. Следва възрастовата група от 15 до 29 години - 38 заболели и заболяемост 391.75 на 10 000 население. От РЗИ - Ямбол е указано да се проведат редица противоепидемични дейности - в лечебните заведения за болнична помощ да се спазват строго алгоритмите за действия при случаи на грип, да се прекратят свижданията в отделенията, задължително да се носят маски от персонала. Спират се и плановите операции, налага се строг контрол върху дезинфекцията и стерилизацията в отделенията и др. В лечебните заведения за извънболничната помощ се прекратява дейността на детските и женските консултации. Следващото заседание на комисията е насрочено за 23 януари (сряда) в 13.00 часа.   Източник: Канал 3", "date": "2019.01.17", "title": "Обявиха грипна епидемия и в област Ямбол"}
{"url": "http://epicenter.bg/article/200-km-gonka-tazi-nosht-mezhdu-politsiyata-i-kola--zapochnala-e-ot-Stara-Zagora/173077/3/0", "text": "Гонка е имало тази нощ между полицията и автомобил в продължение на 200 км, съобщи кореспондентът на БТВ в Стара Загора.    Всичко започнало към 2:40 ч., след като пътуващите не се съобразили с указанията да спрат за рутинна проверка в Стара Загора. Шофьорът на колата подминал пътните полицаи с висока скорост и се отправил по магистрала „Тракия” в посока Пловдив.   Край Чирпан последвал втори опит колата да бъде спряна, но и той бил неуспешен. На моменти автомобилът се е движил с повече от 200 км/час. Пътуващите се отправили към Карлово и Казанлък.   И в Казанлък шофьорът успял да избяга от органите на реда. Автомобилът в крайна сметка е спрян между Ягода и Ръжена. Двама от пътуващите в колата са задържани, третият се издирва в момента.  Задържаните са на 23 и 32 години. Единият е криминално проявен. Преследваната кола е ударила патрулка, няма пострадали, а само материални щети по колата. Не е имало стрелба, уточниха от МВР.    ", "date": "2019.01.17", "title": "200 км гонка тази нощ между полицията и кола, започнала е от Стара Загора"}
{"url": "http://epicenter.bg/article/Vnimanie--Razprashtat-se-falshivi-imeyli-ot-imeto-na-ChEZ/173109/4/0", "text": "„ЧЕЗ Електро България“ АД уведомява своите клиенти, че днес е установен опит от страна на външни лица да заблуждават клиенти на Дружеството с имейли, наподобяващи тези, които потребителите получават за електронна фактура. Това съобщиха от пресцентъра на дружеството.   \"Фалшивият имейл изглежда почти идентично на съобщенията, изпращани от ЧЕЗ Електро България, но съдържа прикачен файл с наименование на кирилица и разширение .7z, който представлява вирус. Молим клиентите ни да не кликват върху линка „тук“, да не отварят прикачения файл и веднага да изтрият съобщението.   Информираме клиентите си, че електронните фактури на ЧЕЗ Електро България се изпращат само в .pdf формат. Достъпът до електронния архив с фактури на сайта на Дружеството www.cez.bg е напълно защитен и функционира нормално. Всички наши клиенти могат да изтеглят безопасно електронните си фактури оттам.   Екипът по киберсигурност на Дружеството установи източника на атаката и предприе мерки за блокирането му.   „ЧЕЗ Електро България“ АД уверява своите клиенти, че техни лични данни не са били достъпвани или копирани от сървърите на Дружеството от трети страни\", заявяват от дружеството.", "date": "2019.01.17", "title": "Внимание! Разпращат се фалшиви имейли от името на ЧЕЗ"}
{"url": "http://epicenter.bg/article/Kathimerini--SIRIZA-i-Tsipras-ne-se-gnusyat-ot-nishto-v-imeto-na-vlastta-/173093/11/33", "text": "Лвичарското правителство на Гърция не се гнуси от нищо и няма никакви задръжки или чувство за вина. Това пише в коментар за вота на доверие към правителството на СИРИЗА Алексис Папачелас в авторитетното гръцко издание Kathimerini, цитирано от Агенция \"Фокус\".  Авторът посочва, че ако всичко, което се случи около вота на недоверие, се беше случило по време на управление на „Нова Демокрация“ или ПАСОК, щеше да предизвика огромен скандал и вълна от критики – с левицата начело, разбира се.  Вестникът констатира, че депутатите се местят в други, или просто напускат своите партии, в зависимост от личната си гледна точка. Фракциите се роят и са предмет на агресивни обединения. Различни посолства правят препоръки към депутатите как да гласуват. Единственото което липсва, както пише „Катимерини“, са политическите интриги на гръцкия кралски двор, както е били в предишни десетилетия.    Изданието отбелязва, че гражданите става все по-цинични. „Те гледат, безмълвни, как се развиват събитията и им е трудно да разберат какво се случва. Считаното по-рано за аномалия, сега е станало норма. За пореден път гражданите виждат, че не получават това, за което са гласували. Всичко е позволено. В момента буквално сме в ера, в която всичко е позволено“, пише „Катимерини“.  „Ципрас постоянно мутира и няма проблем с това да поглъща своите приятели и съюзници. Разбира се, в същото време му се налага да разсича Гордиеви възели и това струва скъпо и на него, и на страната – както стана пределно ясно през трагичната първа част на 2015 година“, отбелязва ежедневникът.  „Независимо от това „политическото гробище на жертвите на Ципрас“ постоянно се уголемява с времето. Алекос Лафазанис, Зои Константинопулу, Янис Варифакис, Панайотис Лафазанис, Никос Коцияс и Панос Каменос са все имена, свързани с маневрите на Ципрас. Не ограничаван от никакви лимити, той се опитва да изненадва своите приятели и съюзници. Тази тактика, в тандем с имиджа на „лошо момче“, което не чувства срам пред никой, предизвиква страх и/или пораженческо възхищение.  Всичко това, обаче, има срок на годност. Дори най-опитните политически играчи винаги се оказват пред поражение в един момент, когато им свършат откритите и скритите козове. Времето в политиката е безмилостно.  Една конкретна мисъл обаче причинява силна меланхолия и гняв. Ако Ципрас беше вложил целия свой политически талант и енергия и часовете, прекарани в срещи, за да се подготви за адекватно управление, ефективно и с относителна меритокрация, Гърция щеше да е в много по-добро положение днес. За съжаление, всичко това беше изразходвано с единствената цел да елиминира противниците си и да остане на власт“, коментира авторът.  „Това, между другото, е единственото, за което те подготвят гръцките университетски аудитории“, заключва авторът на „Катимерини“.  ", "date": "2019.01.17", "title": "Kathimerini: СИРИЗА и Ципрас не се гнусят от нищо в името на властта "}
{"url": "http://epicenter.bg/article/Petar-Pironkov---gvozdeyat-na-yanuari-v-Nirvana/173124/6/0", "text": "Гвоздеят на месеца е изложбата на Петър Пиронков в галерия Нирвана, коментират колекционери, художници и критици.   На 17 януари цялото прочуто семейство на художника ще се събере в галерията на Ники Младжов, известна като един от най-престижните арт центрове у нас.   Петър Пиронков е син на художника Енчо Пиронков, брат на поетесата и композитор Вида Пиронкова - авторка на хита на Миро „Гълъбо“, а тенис-звездата Цвети Пиронкова е негова племенничка.   На 17 януари Петър Пиронков ще представи 27 платна, специално селектирани за галерия „Нирвана“, които е сътворил през последната година. Картините, които ще бъдат показани за първи път, са много различни от предишните му работи и ценителите ще бъдат изненадани от мащаба на духовността на изложбата. Невидимото духовно присъствие на автора, което като нишка обединява всички платна, ще провокира духовната енергия на зрителя.   „Живописта не е рисуване. Художникът рисува, живописецът трябва да го изживее. Тези картини не са нарисувани, те са изживени, това са уловени мигове“, споделя Петър Пиронков. „Аз живея в живописта“, откровен е творецът, който всеки ден посвещава дълги часове на създаването на нови платна.   „Изкуство не е самият предмет, който става обект на желанията, изкуство е сътворението му“, категоричен е авторът на изложбата, която ще представи творби, изпълнени със символика и асоциативност. Колекционери от различни държави, които са почитатели на творчеството на Петър Пиронков, ще пристигнат за откриването на изложбата. На вернисажа са поканени представители на бизнеса, познати лица от шоу средите, известни имена от арт елита, които с нетърпение очакват да видят автора в нова светлина.   Петър Пиронков има десетки самостоятелни изложби, носител е на престижни награди. Негови творби се съхраняват в частни колекции в Германия, САЩ, Франция, Китай, Италия и други държави.    ", "date": "2019.01.17", "title": "Петър Пиронков – гвоздеят на януари в Нирвана"}
{"url": "http://epicenter.bg/article/Iliana-Raeva-za-Neshka-Robeva--Obedineni-v-imeto-na-uspeha-/173164/8/0", "text": "\"С успехите си и историята, която е написала в българската и световна гимнастика, Нешка Робева е извоювала правото си да подготвя сама състезателите си! Тя е единственият треньор, за който бих направила компромис и бих нарушила регламента! За никой друг няма да го направя!\" Това написа в профила си във Фейсбук под заглавие \"ОБЕДИНЕНИ В ИМЕТО НА УСПЕХА НА БЪЛГАРСКАТА ХУДОЖЕСТВЕНА ГИМНАСТИКА!\" президентът на Българската федерация по художествена гимнастика Илиана Раева.  Благодаря на Бранимира Маркова, че за пореден път доказа своя изключителен професионализъм, компетентност и мъдрост, както и на колегите си от УС, които днес подкрепиха предложението ми с пълно единодушие!  РЕШЕНИЯ НА УПРАВИТЕЛНИЯ СЪВЕТ НА БФХГ, ПРОВЕДЕН ДНЕС, 17.01.2019г., СВЪРЗАНИ С ОПРЕДЕЛЯНЕТО НА СЪСТАВИТЕ НА НАЦИОНАЛНИТЕ ОТБОРИ ЖЕНИ - ИНДИВИДУАЛНО И АНСАМБЪЛ  ...   Днес на 17.01.2019 година се проведе редовно заседание на Управителния съвет на БФХГ, на което се взеха следните важни решения:   1. По предложение на Главния треньор на национален отбор жени ансамбъл г-жа Весела Димитрова, УС утвърждава замяната на състезателката Теодора Александрова със състезателката Галатея Герова за втори състав на национален отбор ансамбъл жени, поради доброволно прекратяване на активна състезателна дейност на Теодора Александрова.   2. УС утвърди предложението на Главния мениджър на национален отбор жени индивидуално г-жа Бранимира Маркова:  Водени от две основни цели – призово класиране на ОИ 2020 г. Токио и подсигуряване на изпреварваща подготовка за ОИ 2024 година Париж , УС утвърждава основен състав от 7 състезателки:   1. Катрин Тасева  2. Невяна Владинова  3. Боряна Калейн  4. Петя Борисова   Тези 4 гимнастички като наложени състезатели и такива с най-голяма възможност да представят България през следващите две години до ОИ 2020 г.   И   5. Татяна Воложанина  6. Вая Драганова  7. Лъчезара Пекова   Млади гимнастички, чиято основна цел и подготовка ще бъде насочена към ОИ през 2024 г.   Разширен състав национален отбор жени индивидуално 2019 г.   1. Анна Келман  2. Леонор Божанова  3. Биляна Писова  4. Мариета Иванова  5. Йоана Николова   По предложение на Главния мениджър на национален отбор жени индивидуално г-жа Бранимира Маркова, за помощник треньор наблюдаващ подготовката на разширения състав е утвърдена г-жа Белла Каратанчева.  По желание на Бранимира Маркова състезателката Йоана Николова ще води своята подготовка централизирано в НСБ Раковски.  3. След направения анализ на съдийството на проведената селекция от комисия в състав: Мария Гигова, Даниела Велчева и Деспа Кателиева, комисията заявява категорично, че Петя Борисова следва да остане в основен състав на национален отбор индивидуално жени.  Илиана Раева запозна УС за разговора, който е провела с г-жа Нешка Робева относно подготовката на състезателката Лъчезара Пекова – член на основен състав на национален отбор жени индивидуално.  Г-жа Робева е изявила желание да продължи да води подготовката на състезателката на базата на КХГ Левски на стадион Герена. Веднъж седмично иска да посещава НСБ зала Раковски за съвместна подготовка с останалите състезателки от националния отбор, както и ще осигури присъствието на Лъчезара Пекова на лагерите на националния отбор.  В разговора г-жа Робева е уверила, че изцяло ще спазва изискванията на главния мениджър Бранимира Маркова за участие на състезателката в контролни и официални състезания на националния отбор.      Предложението на Илиана Раева беше прието единодушно от УС.  БФХГ  ", "date": "2019.01.17", "title": "Илиана Раева за Нешка Робева: Обединени в името на успеха!"}
{"url": "http://epicenter.bg/article/Maraya-Keri-zavede-delo-sreshtu-svoya-bivsha-asistentka/173089/10/100", "text": "Марая Кери заведе дело срещу бивша своя асистентка за нарушаване на споразумение за конфиденциалност, небрежност и кражба. Кери е сред най-продаваните певци в света. От албумите й са продадени 200 милиона копия.   Тя иска да получи най-малко 3 милиона долара обезщетение от Лиана Азарян и ограничителна заповед, която да попречи на бившата й асистентка да наруши отново споразумението за конфиденциалност, се казва в документи, представени пред Върховния съд в Ню Йорк.   Азарян е работила като асистентка на Кери от март 2015 г. до ноември 2017 г.   Източник: Дир.бг", "date": "2019.01.17", "title": "Марая Кери съди своя асистентка за $3 милиона"}
{"url": "http://epicenter.bg/article/Kakvo-da-sgotvim-na-Atanasovden-spored-traditsiyata---vkusni-retsepti/173119/9/25", "text": "На 18 януари се пекат и се раздават надупчени с вилица содени питки, полети с мед, за да не се шарят децата и да се умилостиви „Баба шарка“. За да не се „подсърдят“ болестите за тях се оставя на тавана парче с мед от питата, а за „лелята“ т.е. чумата - цяла питка.   Жените не плетат, не предат и не готвят боб и леща. Готви се и се раздава за здраве черно пиле с ориз, като перата на пилето се считат за лечебни и се запазват до следващата година. Традиционно празнично ястие е и свинското с бамя.    Необходими продукти:  820 г брашно  400 мл топла вода  1/2 ч.л. сода  1/2 ч.л. бакпулвер  1 ч.л. захар  1/2 ч.л. сол  1 с.л. олио  2 с.л. оцет  100 мл олио за намазване    Начин на приготвяне:  Омесва се меко тесто от - 1с.л. олио, 1/2ч.л. сол, 1ч.л. захар, брашно, сода, оцет.  Оставяме да втаса на топло за минимут 30 минути.  Пече се в загрята фурна на 200 градуса.  Поднася се с мед.        Необходими продукти:  1 кг свинско месо  500 г бамя  150 мл олио  20 г доматено пюре  2 глави лук  2 с.л. брашно  сол    Начин на приготвяне:  Бамята се накисва и почиства. Месото се запържва с нарязания на ситно лук. След като се позачерви, се сипва в тенджера и върху него се нарежда бамята. Когато е почти готово, се прибавят доматено пюре и брашно.        Необходими продукти:  1 бр. пиле на порции  2 глави лук  1 бр. морков  2 ч.ч. ориз  6 ч.ч. бульон  куркума, сол, джоджен  черен пипер - смлян и на зърна  сока на 1/2 лимон    Начин на приготвяне:  Пилешкото месо се слага в подсолена вода. След като заври се добавят глава лук и черен пипер.  В тиган се запържва другата глава лук с моркова. Прибавя се оризът и се запържва.  В тавичка се слагат оризът, пилешкото, бульонът и подправките. Пече се в умерена фурна.    ", "date": "2019.01.17", "title": "Какво да сготвим на Атанасовден според традицията – вкусни рецепти"}
{"url": "http://epicenter.bg/article/Pensionerka-nareche-Megan-Markal--debela-leydi--bremennata-hertsoginya-se-razsmya/173091/10/99", "text": " Това гласи един от шеговитите коментари в мрежата по повод \"комплимента\", който една възрастна жена отправи към Меган Маркъл.   Съпругата на принц Хари посети благотворителната организация за благоденствие на животните \"Мейхю\", на която е патрон. Меган бе представена на пенсионери, които се възползват от терапевтични програми на организацията, когато възрастна жена на име Пеги се обърна към херцогинята с думите:  , поглеждайки с усмивка на уста към издутия ѝ корем.   Само преди броени дни херцогинята съобщи, че е в 6-ия месец от бременността си. Маркъл не се старае да прикрива порасналото си коремче, напротив при всяка възможност тя го подчертава, облечена с прилепнали по тялото ѝ рокли.   За посещението си в организацията \"Мейхю\" херцогинята избра тясна рокля в перлен цвят с дължина до коляното, която струва само 35 долара. Бежово палто допълва тоалета на кралската особа.     Меган изглеждаше ослепително с дълга официална рокля в тъмносиньо, която отново подчертаваше коремчето ѝ. Някои сравниха херцогинята с принцеса Даяна.   Източник: Vesti.bg", "date": "2019.01.17", "title": "Пенсионерка нарече Меган Маркъл „дебела лейди“, бременната херцогиня се разсмя"}
{"url": "http://epicenter.bg/article/Antonovden-e--Ne-se-shie-i-prede--pravyat-se-obredi-za-progonvane-na-chumata-/173032/2/0", "text": "На днешния 17 януари църквата почита паметта на преподобний Антоний Велики, първият всепризнат основоположник на монашеския аскетизъм. Животът му минава в пост и молитва.   В житието му е написано, че прекарва 20 години при пълно усамотение в постройка в пустинята. На 104 години св. Антоний влиза в открит диспут с привържениците на арианското учение и ги побеждава. Успехът му е наречен тържество на християнството.   В 20 годишното му усамотение в пустинята при него идвали страдащи и болни хора, с които светеца беседвал с часове.   Преживял до 105-годишна възраст, като запазил телесното си здраве и сила. Днес мощите му се намират във Виена.    Започващ ден по-рано на 16-ти с празника \"Южници-верижници\", \"Петрово въже\" или \"Петрови вериги\". Празнува се за здравето на домашните животни. Отбелязва се първото пролетно затопляне и затова се изкарват животните на улицата. Жените не работят, а мъжете не впрягат добитъка. Св. Антон е представен като по-малък брат близнак на св. Атанас. Има вярване, че всички болести се събират на Антоновден, а на Атанасовден тръгват по хората.    Затова именните им дни се честват един след друг и на тези дни празнуват всички ковачи, железари и ножари.    Често наричат светците \"бащи на чумата\", тъй като се смята, че тя се е родила на техния празник. В тази връзка има редица забрани за жените: не се докосва вълна - защото се смята, че във вълната спи чумата; не се вари боб, леща, царевица, варива - да не се разболяват децата; не се плете и шие.   На Антоновден специално омесени за празника содени питки, намазани със сметана, се раздават на близки и съседи за здраве, а една се оставя на тавана „за белята, за лелята”, както е била наричана чумата. Затова денят е известен още и като Лелинден.    Антон, Андон, Антоан, Антония, Антонина, Антоанета, Тончо, Тоня, Дончо, Донко, Донка и производни на латинското \"Антониус\", което означава „безценен\".  ", "date": "2019.01.17", "title": "Антоновден е! Не се шие и преде, правят се обреди за прогонване на чумата "}
{"url": "http://epicenter.bg/article/Razminavane-v-dannite--Kolko-sa--quot-martvite-dushi-quot--v-izbiratelnite-spisatsi-/173079/2/0", "text": "Има голяма разлика между данните за населението у нас между НСИ и ГРАО, съобщи в специален материал по темата БТВ.   Според направения анализ има между половин милион и милион повече избиратели, отколкото показват данните на НСИ. Според тях ние сме под 7 милиона, а ГРАО показва, че сме над 8 300 000.   Остава въпросът колко души се водят по постоянeн и настоящ адрес и дали тези, които са починали, са извадени от избирателните списъци.   480 000 души са хората, според ГРАО, които живеят у нас на постоянен адрес и трябва да са на него.   Този, който печели изборите, обикновено ги печели с 1 милион гласа, тези почти половин милион, които са неясни,  са сериозен въпрос. Т.е. излиза, че има между половин и 1 милион хора, които се разминават. Малка извадка в няколко в села ни дава представа какво може да се е случило.   В село Бусинци, Трънско, живеят 55 души, според ГРАО. Кметският наместник Валери Захариев ни казва, че точно 15 са реално живеещите в Бусинци, поименно изредени, плюс 7 котки, категоричен е кметът. Според Валери Захариев няма \"мъртви души\", а останалите 40 до 55 от списъците са реални хора, но са в Полша, Испания, Перник и София, въпреки че продължават да се водят в селото.   В близкото село, според списъците на ГРАО живеят 11 души. Но откриваме само един човек - баба Гърла.   В Студен извор живеят точно 7 жители, официално се водят 11. Двама са починали наскоро и все още са в списъците на ГРАО. Котките тук са много повече от хората – точно 14.  Така става ясно, че има хора в списъците, които са починали или са извън България. Възможно е администрацията да се бави с актуализацията на данните.   При въпрос към НСИ за това колко у нас са хората над 110-годишна възраст ни бе отказана информация. Но по закона за достъп до обществена информация ще я поискаме. А един от фрапиращите случаи е този в Кърджали. Там имаме повече хора с постоянен адрес, отколкото хората, които живеят в областта. Те са над 340 000 души, а тези с настоящ са 169 000, което значи, че повечето хора не живеят там от тези, които са в избирателните списъци. Може би две трети ги няма там, което е голямо изкривяване относно резултатите за изборите в тази област.    ", "date": "2019.01.17", "title": "Разминаване в данните: Колко са \"мъртвите души\" в избирателните списъци?"}
{"url": "http://epicenter.bg/article/Prof--Mihail-Konstantinov--Zagubili-sme-600-000-balgari/173080/2/0", "text": "Математикът проф. Михаил Константинов и социологът Юрий Асланов коментираха в сутрешния блок на БТВ разминаването в списъците на НСИ и ГРАО. През последните години сме загубили 600 000 българи. 1,4 милиона са извън страната, смята математикът и експерт по изборно законодателство проф. Михаил Константинов.   „Възможно е да не сме загубили чак толкова много българи, а не разполагаме с точна статистика. Някои може да са в двойно гражданство“, смята социологът Юрий Асланов.   По думите на проф. Константинов тези изкривявания в изборните списъци сриват доверието в изборния процес. „В чужбина има около милион и нещо избиратели, в страната гласуват - 1,5 милиона, в списъците излизат 6,6 милиона. Разликата е, че те са в чужбина. Те обаче не се регистрират в българските консулства на държавите, в които работят и за тях важи регистрацията им на постоянен адрес в България. Отделно хора, които умират в чужбина, за тях никой не знае и те продължават да се водят регистрирани, тъй като никой не е занесъл смъртния им акт в консулството. Отделно някои роднини умишлено не носят смъртния акт на починалия, за да получават пенсията му“, добави Константинов.  Той каза още, че има държави, в които не се използват избирателни списъци.    ", "date": "2019.01.17", "title": " Михаил Константинов: Загубили сме 600 000 българи! Юрий Асланов: Може би някои са двойни граждани"}
{"url": "http://epicenter.bg/article/Valeri-Simeonov--Unizitelno-e-tova--koeto-napravi-Balgariya--za-da-ugodi-na-edna-strana/173081/2/0", "text": "„Унизително и позорно е това, което направи България – да промени условията, за да угоди на една държава“, коментира в сутрешния блок на БНТ лидерът на НФСБ Валери Симеонов относно решението на парламента за старт на преговорите за покупка на нови изтребители от САЩ. „Защо не охранява България въздушното си пространство, както прави Турция?“, попита той.   \"Става въпрос за едно предварително обявено приемане на оферти със запитване до държавите, които предлагат тези самолети, с предварителни условия и в един момент работната група, която извършва анализа на предложенията, казва - препоръчваме на правителството да одобри сделката с най-нередовния кандидат, който не отговаря на 4 от седемте условия. Този, който предлага най-голяма цена - по-голяма от тази, която беше заявена, който казва, че няма да спази срока на първите доставки, който не представи пълни технически данни за своя продукт и който не отговаря на условието такъв самолет да има на въоръжения в НАТО”, заяви Симеонов.   Според него се прехвърля топката от правителството към НС да промени тези условия.„С други думи ние се нагаждаме към един от кандидатите. Независимо дали това са великите Съединени американски щати. Позорно и унизително е да промениш условията, за да угодиш на един от кандидатите\", каза Валери Симеонов.   Симеонов заяви още, че от НФСБ са имали изключително сериозни съображение да не подкрепят едно такова решение. \"На първо място съображението е, че въздушното пространство се защитава най-успешно с ракети, които са в пъти по-евтини и гарантират много по-сериозна и истинска защита на въздушното пространство.\" Валери Симеонов даде примери с инвестиции в други държави, закупили бойни самолети - Унгария, Финландия. По думите му в американското предложение се предлагат 10% инвестиции, ако България плати цялата сума. Той не изключи и съдебни процедури по повод закупуването на изтребител.  Лидерът на НФСБ категорично отрече да има скрита коалиция между ГЕРБ, ДПС и ВМРО относно подкрепата, дадена от трите партии, за старт на преговорите за F-16. „В парламента се случва често така“, обясни той и напомни, че проблеми има и в малката коалиция, но тя съществува.   Симеонов заяви, че НФСБ може да напусне коалицията, ако има нарушение на коалиционното споразумение. Засега то е само по отношение на кадрите. „Това са въпроси обаче, които аз не желая да обсъждам в телевизионни студия“, добави той.   Относно предстоящите евроизбори, Валери Симеонов заяви, че прекалено внимание се обръща на този въпрос. „Имаме преговори. Вчера пак имахме заседание. „Атака“ не участва. Засега преговорите са между ВМРО и НФСБ“, каза политикът.   Във връзка с решението на ВАС за „Пирин“ Симеонов заяви, че се зачерква развитието на един цял регион. За него виновни са псевдоеколозите. „Не е нормално това. България е единствената страна в ЕС, в която има 30% защитени територии“, добави той и предупреди, че еуфорията на природозащитниците е подранила. \"След такива \"победи\" България може да я няма\", каза той.   В коментар за коалиционните отношения Симеонов заяви, че не може да се говори за сериозни различия и че не би искал да обсъжда подобни въпроси в телевизионно студио.", "date": "2019.01.17", "title": "Валери Симеонов: Унизително е това, което направи България, за да угоди на една страна"}
{"url": "http://epicenter.bg/article/Yordan-Tsonev/173082/2/0", "text": "ДПС ще продължава да настоява да премахне изискването за уседналостта за избори. Искаме уседналостта да има съвсем друг характер, какъвто има в Европейския съюз.   Това каза в сутрешния блок на Нова телевизия зам.-председателят на ПГ на ДПС Йордан Цонев.   Българските изселници в Турция имат къщи в България, плащат местни данъци и не им е беразлично кой кмет ще чисти и ще се грижи за сигурността в съответните населени места у нас. Каква е разликата с тези български граждани, които са в Канада например? Правим това в името на всички български граждани, заяви Цонев.   Ще настояваме и да отпадне забраната за агитация на чужд език. Защото питаме ГЕРБ – сега като дойде Макс Вебер, той на какъв език ще говори? По евроизборите има чужденци, посочи Йордан Цонев. В отговор на думи на водещия, че Вебер по всяка вероятност ще говори с преводач, Цонев заяви: \"И при нас винаги има превод\".   Той коментира и подкрепата на ДПС за решението на парламента да възложи на кабинета да проведе преговори с правителството на САЩ за нов тип боен самолет F-16V, Block 70. Депутатите взеха това решение след бурни дебати.   ДПС е партията, която първа постави въпроса за НАТО и неизменно от 1990 година следва пронатовски курс. Затова казахме, че покупката на нови изтребители не е търговска сделка, а стратегически политически избор. Всички аргументи за националната сигурност сочеха, че трябва да се премине директно към преговори. Ние сме избрали НАТО като партньор на колективната сигурност, а САЩ са най-големият партньор в Алианса, най-мощният военно-промишлен комплекс, най-мощната армия, те се грижат за сигурността на партньорите в НАТО, грижат се и за нашата сигурност. Трябва да кажем това без лицемерие, защото не е честно американският народ да плаща цялата цена за нашата сигурност, заяви Цонев.   ДПС е с ясното съзнание, че националната сигурност на България не може да бъде защитена с ресурсите на България, а трябва да бъде защитена с ресурсите на НАТО и САЩ, добави той.   Зам.-председателят на ПГ на ДПС каза, че в Движението са сериозни загрижени от нарастването на етническото напрежение след случая във Войводиново, при който двама братя от ромски произход пребиха военен, а в коментар вицепремиерът и министър на отбраната Красимир Каракачанов заяви, че \"циганите са станали много нагли\". Има криминално деяние, което трябва да бъде наказано с цялата строгост на закона.   Но не може да етнизираш криминалното деяние, защото по този начин създаваш етническо напрежение. Когато вицепремиер като Каракачанов говори подобни неща, това е опасно. Ние искаме да разберем премиерът ще се разграничи от думите на Каракачанов, защо министър-председателят мълчи, защо мълчи и президентът по тази опасна за етническия мир тема. Чакаме институциите да се произнесат, заяви Йордан Цонев.   Тази общност има нужда от общодържавна политика, добави той. България има нужда от нови приоритети, които да бъдат вкарани в програми на отделните партии, които всички партии да следват, когато дойдат на власт. Когато страната се движи без посока, не се правят реформа, няка как страната да повиши жизненото си равнище и страната най-накрая да се отлепи от дъното. Основен приоритет трябва да е ускореното развитие, каза още Йордеан Цонев.    ", "date": "2019.01.17", "title": "Йордан Цонев: ДПС ще продължава да настоява за премахване на уседналостта за избори!"}
{"url": "http://epicenter.bg/article/V-Bansko-sa-razocharovani-ot-reshenieto-na-VAS-za-park--Pirin-/173083/2/0", "text": "В Банско местните са разочаровани от вчерашното решение на 5-членен състав на ВАС да отмени правителствените промени в плана за парк „Пирин”. Според кмета на града, надеждата на хората е била не просто да се построи втори лифт в курорта, а да се вземе генерално решение за развитие на зимния туризъм у нас, което да доведе и до промяна на действащите нормативни актове. Позиция, която природозащитниците не споделят. „Разочаровани сме, не само аз, но и цялата общност. Това може би беше предизвестено още с решението на тричленния състав на ВАС. Освен разочаровани ние сме и в огромно недоумение как може да се игнорира действията, желанията и волята на цяла общност, която ние изразяваме повече от 10 години. Как може да се игнорира позицията на всички кметове от област Благоевград, защото си спомняте, че преди една година всички кметове застанаха и казаха, че трябва да има ски зона, защото целият регион работи тук”, коментира пред БНТ кметът Георги Икономов.   „От тук насетне какво ще стане? Един застой, както за Банско, така и за зимния туризъм като цяло. Защото едва ли ще се намери нормален човек при тези трудности, при това отношение, при тези проблеми, които се създават, да инвестира в ски инфраструктура и да развиваме курортите”, добави той.  „Опашки на лифта има от 7-8 години. Не зная дали ще имат отлив, но застой ще има”, потвърди той.   По думите му е „извратено” да мислиш решението на ВАС като победа. Така Икономов коментира празнуването на еколозите вчера.   Хора от Банско коментираха още, че това е удар върху развитието на туризма както в общината, така и в цяла България.  Икономов подчерта, че решението на Върховния съд блокира абсолютно всичко! \"С него се казва: \"В планината не може да строите спортни съоръжения. Точка\". Оттук-насетне ще изчакаме тези лифтове да остареят, да станат като тези, които са на Витоша, на 50-60 години. И това е.\" - обобщава кметът на Банско. Той припомня, че от години апелира, че изобщо не е въпросът във втората кабинка, в Плана за управление и неговото изменение. \"Въпросът е в това иска ли държавата да развива ски спорта, или не. Не в Банско, а в цялата държава. Ако иска, трябваше да се промени Законът за защитените територии така, че да бъде категоричен. Не няколко състава в годините назад да имат едно тълкуване на член 21 от този закон, а този състав да има коренно противоположно тълкуване. Което означава, че самият закон не е ясен и категоричен. Толкова ли е трудно да се напише: \"Разрешава се строителството на спортни и туристически съоръжения\" или \"Забранява се строителството на спортни и туристически съоръжения\"?! Щеше да е лесно за всички. Нямаше да се занимаваме с тълкувания, с обжалвания години наред. Това е в основата. Уж всички се хвалим, че ски туризмът е на второ място след летния. Тогава защо законовата база не е направена така, че да го улесни, а не да го спира!?\" - пита риторично Георги Икономов. \"Тъжен, да не кажа трагичен ден за българската икономика и туризъм. Това е\". Така лидерът на НФСБ Валери Симеонов коментира в кулоарите на парламента окончателното решение на ВАС за Пирин. \"Имам съмнения, че е оказан натиск, само това ще кажа\", добави той.", "date": "2019.01.17", "title": "Кметът на Банско разочарован от решението на ВАС за „Пирин”: Ще чакаме лифтовете да остареят"}
{"url": "http://epicenter.bg/article/Emil-Karanikolov--Siguren-sam--che-novite-iztrebiteli-shte-letyat-v-Balgariya/173084/2/0", "text": "\"В момента има мандат на НС за закупуване на изтребител, а не сделка. В преговорите ние ще настояваме за закупуване на F-16, доставка на резервни части, за ремонти и други неща. Впоследствие НС е органът, който ще вземе крайно решение. Сигурен съм, че новите изтребители ще летят в България\", допълни министърът на икономиката.    \"Парламентът имаше две възможности – или да даде мандат, за да се водят преговори, или да прекрати процедурата и след година и половина пак да сме на това, което е било вчера\", добави икономическият министър. Той каза още, че преговорите ще са публични и отбеляза, че трябва да имаме вяра на експертите.     След решението на Върховния административен съд, което отмени промените в плана за управление на Национален парк \"Пирин\", ще има недоволни, най-вече от страна на бизнеса, но много неправителствени организации наобратно - ще са доволни\", каза  Караниколов.    Според него оттук нататък трябва да има широк диалог по отношение на \"Пирин\" и да се намери най-доброто решение. \"Трудно беше досега да има диалог, при положение, че се чакаше решение на съда, при положение че концесията за \"Пирин\" е сключена преди около 20 години, при съвсем друг закон за концесиите\", допълни още икономическият министър. Министър Емил Караниколов коментира и темата за оръжейния бранш и бизнес и отношенията на министерството със собственика на фирма „Емко” и „Дунарит” Емилиян Гебрев. „Емко”, каквито и заявки да е пуснала, ако той има твърдения, че сме го забавили и с един ден, ако не сме му пуснали документи, ако не сме му пуснали сделка – добре.   каза икономическият министър. Той коментира, че е слушал интервю на Емилиян Гебрев, в което е казал, че за фирмата му няма договори. \r\n \" \r\n Преди няколко месеца „Кинтекс” праща писмо до всички  фирми в България, тъй като предстоеше сделка, които произвеждат определена продукция. На този въпрос от дружеството „Емко” са отговорили, че те няма да дадат оферта, защото не знаят принципала какво ще направи\", коментира още Емил Караниколов. \r\n . В търговския регистър има вписвания, изчаквания на дела, пак вписвания\", отбеляза Караниколов.   ", "date": "2019.01.17", "title": "Емил Караниколов: Сигурен съм, че новите изтребители ще летят в България"}
{"url": "http://epicenter.bg/article/Otmenen-polet-za-Barselona-blokira-okolo-200-patnitsi-na-letishte-Sofiya/173086/2/0", "text": "Близо 200 пътници, които тази сутрин е трябвало да отпътуват от София за Барселона, останаха блокирани на летището заради отменен полет, съобщи bTV.   Следващият възможен полет е в 15:30, което значи, че пътниците трябва да изчакат близо 9 часа, за да се осъществи полета им.   \"На всеки два часа ни дават храна и напитки. От летището ни съобщиха, че причината за забавянето е пясъчна буря\", споделя един от засегнатите пътници.", "date": "2019.01.17", "title": "Отменен полет за Барселона блокира около 200 пътници на летище София"}
{"url": "http://epicenter.bg/article/Firmata--proizvoditel-na--quot-Gripen-quot--obyavi-gotovnostta-si-za-dopalnitelni-razgovori/173097/2/0", "text": "Шведската фирма, производител на изтребителите „Грипен“, обяви готовността си за „допълнителни разговори в случай, че България би искала да проведе такива”, предаде БНР.   Позицията беше разпространена, след като в сряда парламентът разреши на правителството да преговаря със САЩ за купуване на изтребител Ф-16.   В изявлението си фирмата посочва, че офертата е съобразена с предоставените по конкурса изисквания.", "date": "2019.01.17", "title": "Фирмата, производител на \"Грипен\", обяви готовността си за допълнителни разговори"}
{"url": "http://epicenter.bg/article/Valeri-Simeonov--Nyamame-finalno-reshenie-za-obshto-uchastie-v-evroizborite--pregovaryame-/173098/2/48", "text": "Нямаме финално решение дали ще се явяваме заедно на евроизборите в коалицията „Обединени патриоти“, преговаряме. Това каза лидерът на НФСБ и депутат от „Обединени патриоти“ Валери Симеонов пред журналисти във връзка с проведения вчера коалиционен съвет на „Обединени патриоти“, предаде Агенция „Фокус“.  Във вчерашните разговори участваха представители на ВМРО и НФСБ, отсъстваха от \"Атака\".  Симеонов уточни, че дневният ред на коалиционният съвет е включвал явяването на евроизборите и организационни въпроси на парламентарната група.  „Нямаме финално решение. Нямаме новина“, допълни Симеонов. Попитан НФСБ с какви предложения влиза в преговорите за евроизборите, Симеонов заяви: Национално отговорни. С благородни подбуди влиза НФСБ“.  На въпрос дали в посока единно явяване или поотделно, лидерът на НФСБ допълни: „В посока изясняване как ще се явяваме“.  По думите му случаят със самолетите не е първият, при който от малката коалиция имат различни позиции.  „Работим вече няколко години с ВМРО. Знаете, че по различни позиции не сме били на едно мнение, но това не означава, че е краят на коалицията или някаква медийна драма, която очаквате всички“, допълни още Симеонов.  На въпрос дали са били уведомени от \"Атака\", че ще отсъстват от коалиционния съвет, Симеонов коментира, че са били уведомени и писмено и устно.  ", "date": "2019.01.17", "title": "Валери Симеонов: Нямаме финално решение за общо участие в евроизборите, преговаряме "}
{"url": "http://epicenter.bg/article/Initsiirat-referendum-za-vtoriya-lift-na-Bansko-/173101/2/0", "text": "Върховният административен съд окончателно отхвърли промените в Плана за управление на Национален парк Пирин. Съдебното решение беше приветствано от екокоалицията „За да остане природа в България.“ Димитър Русков – общински съветник в Банско и председател на сдружение Бъдеще за община Банско, каза пред БНР, че случилото се показва разделението в обществото  „Това решение, разбира се, че не ни удовлетворява. Ние смятаме, че това решение е взето под натиск от т.нар. зелени. Това, което снощи стана – зелените празнуват, показва колко е разделено нашето общество. Значи, нашият отбор победи вашия, вместо да търсим консенсус и да търсим неща, които ни събират, ние се радваме, че една групичка е победила друга групичка, много важно.“  Русков каза, че има идея за иницииране на местен референдум за ски-зоната в района.  \"Ние, местните хора, се смятаме за природозащитници и сме го показали много пъти на практика. Ние не искаме да унищожим природата, напротив, ние осъзнаваме колко е ценна нашата природа и че това ни е най-голямото богатство, ние други богатства нямаме. В тази връзка искам да кажа, че нашите намерения са да инициираме един местен референдум за това дали да се развива ски-зона Банско, дали да се изгражда втора кабина и на базата на този референдум да поставим и да искаме от Народното събрание законови промени, за да стане възможно да се прави зимен туризъм в планините на България.\"  Димитър Русков подчерта, чер референдумът ще бъде иницииран в най-скоро време. Той коментира и защо не е била възприета идеята на покойния алпинист Боян Петров да се направи втори лифт, но само това.  „Обсъждано е, но нали все пак трябва да има някаква законова форма, трябва да има някакъв акт на държавен орган, ние все пак сме само представители на гражданите, ние нямаме тази власт и тази сила да кажем: Това така ще стане, иначе ще стане. Трябва някакви дискусии да се правят, при което държавата да застане зад това и да каже: „Добре, щом така искате и зелените, и местните, и бизнесът, така го правим. Намираме законовата форма и така.“", "date": "2019.01.17", "title": "Инициират референдум за втория лифт на Банско "}
{"url": "http://epicenter.bg/article/MVnR--Natsionalnoto-ni-maltsinstvo-v-Sarbiya-shte-polzva-zhenski-familni-imena-spored-balgarskiya-pravopis/173103/2/0", "text": "В резултат на целенасочената работа на българската държава в последните две години и след като въпросът бе поставен от вицепремиера и министър на външните работи Екатерина Захариева, принадлежащите на българското национално малцинство сръбски граждани вече ще могат да използват изписване на женските фамилни имена и съгласно правилата на българския език и азбука с окончания на „-ова“, „-ева“ и „-ска“. Това съобщиха от пресцентъра на Министерството на външните работи.  Досегашната практика бе женските фамилни имена на хората с българско самосъзнание в Сърбия да завършват на „-ов“, „-ев“ и „-ски“.  Посолството на Република България в Белград бе официално уведомено за промяната, въведена с акт на сръбското Министерство на държавната администрация и местното самоуправление от 25 декември 2018 г. С него са дадени разпореждания на всички общински и градски администрации в Сърбия за практическото прилагане на възможността за изписване на женски фамилни съгласно правилата на българския език и азбука.  В допълнение, министър Бранко Ружич е приел предложението на българския посланик Радко Влайков Сърбия да проведе разяснителна кампания сред българското национално малцинство. Нейната цел е да популяризира възможността за именуване по правилата на българския език не само на новородени деца, но и за промени на настоящите женски фамилни имена.  ", "date": "2019.01.17", "title": "МВнР: Националното ни малцинство в Сърбия ще ползва женски фамилни имена според българския правопис"}
{"url": "http://epicenter.bg/article/Aleksandar-Sidi--Shte-sadya-Mareshki-za-kleveta-i-shte-darya-parite-za-pametnik-na-Todor-Aleksandrov-/173105/2/48", "text": "Ще съдя Марешки за клевета и като спечеля делото ще даря парите за паметник на Тодор Александров в Пловдив. Това каза пред журналисти народният представител от ПГ на „Обединени патриоти“ и ВМРО Александър Сиди във връзка с обвиненията на Веселин Марешки, че е искал подкуп от директора на „Басейнова дирекция“ – Пловдив Георги Семерджиев, предаде Агенция „Фокус“.  “ВМРО изгражда паметник на великия водач на ВМРО Тодор Александров в Пловдив“, каза Сиди и посочи, че след това, което е казал Марешки, има официалното право да го съди.  „Ще го направя и ще даря парите за паметник. Дори ще напиша, че Марешки и Семерджиев са дарители на този паметник. Уверен съм, че ще спечеля делото“, заяви още Сиди. Той се обърна към своите приятели и съмишленици от ВМРО в Пловдив: „Намерихме финансиране за паметника. Браво“.  В сутрешния блок на бТВ Марешки обвини Александър Сиди затова, че посредством друг човек е рекетирал бившия директор на Басейнова дирекция в Пловдив Георги Семерджиев. \"Първо Сиди е отишъл и му е казал, че трябва да работи за тях, защото те оглавяват Министерството на околната среда и водите. След известно време е пратил друг човек, който е поискал от директора по 10 000 лева на месец, за да остане на поста си\", обяви зам.-председателят на Народното събрание.  Когато вместо политик и аптекарски бос се изживяваш за прокурор вероятно имаш някакви проблеми, коментира пред журналисти в парламента Александър Сиди.  Попитан дали е искал 10 хил. лв. от директора на „Басейнова дирекция“ – Пловдив Георги Семерджиев, Сиди заяви:  „Не, категорично. Мога да коментирам, ако искате лицето Марешки. Макар че нямам тези компетенции, но мога да съм сигурен, мога да кажа, че лицето Марешки има от една страна фиксация, от друга има сериозни психиатрични проблеми“, коментира още Сиди. По думите му Марешки е говорил това още през октомври.  „Единственото, което можех да направя, е да поискам от МВР справка дали някога срещу мен е пускан сигнал от лицето Георги Семерджиев. Отговорили са ми още на 2 ноември 2018 г., че такова животно нема“, допълни още Сиди. По думите му логично е, ако има подкуп и проблем да бъдат сезирани МВР, прокуратура.  „Очевидно лицето Семерджиев и лицето Марешки са се обърнали един към друг. Кой, как и на кого не знам“, заяви още Сиди.  ", "date": "2019.01.17", "title": "Александър Сиди: Ще съдя Марешки за клевета и ще даря парите за паметник на Тодор Александров "}
{"url": "http://epicenter.bg/article/Krasimir-Valchev--419-uchilishta-sa-v-gripna-vakantsiya/173107/2/0", "text": "419 училища са в грипна ваканция, очаква се днес да бъде обявена в още учебни заведения. Това каза министърът на образованието и науката Красимир Вълчев пред журналисти, предаде агенция „Фокус“.   На въпрос колко училища са в грипна ваканция, министърът отговори: „419. Най-много са в Пловдив и Стара Загора. В Пловдив са близо 140, в Стара Загора – 120. В другите области по няколко училища“.", "date": "2019.01.17", "title": "Красимир Вълчев: 419 училища са в грипна ваканция"}
{"url": "http://epicenter.bg/article/Karakachanov-i-Simeonov-zapochnaha-pregovorite-za-evrovota--Siderov-pak-gi-otsviri-/173110/2/0", "text": "Волен Сидеров и представители на \"Атака\" отново са отсвирили заседанието на малката коалиция Обединени патриоти, въпреки че са били официално уведомени. Това потвърди и коалиционният му партньор Валери Симеонов.  \"Не бяхме в пълен състав, за трети път нямаше представители на \"Атака\", но ние си проведохме планираното заседание, каза той за състоялия се вчера коалиционен съвет. Явяването НФСБ, ВМРО и \"Атака\" на евроизборите изборите - заедно или поотделно, е била основната точка в дневния ред на заседанието, както и организационни въпроси на парламентарната група.  В същото време самият Сидеров първи заговори още преди няколко месеца да започнат разговорите за евроизборите и да се явят заедно. Тогава той отрече, че повод за първия голям скандал между тримата лидери в ОП е неговото желание да оглави листата за евровота. В същото време от ВМРО продължават да настояват водач да си остане сегашния депутат Ангел Джамбазки, срещу което засега от НФСБ нямали нищо против.  По неофициална информация на Канал 3 представители на ръководството на другите две формации са му напомнили вчера и Сидеров е потвърдил с думите \"да, добре\", но впоследствие не е отишъл. На есемесите по-късно обяснил, че нещо важно му е изникнало и не може да отиде.  Днес пред медиите в парламента Симеонов не пожела да оповести с каква позиция влиза НФСБ в тези преговори. ", "date": "2019.01.17", "title": "Каракачанов и Симеонов започнаха преговорите за евровота, Сидеров пак ги отсвири "}
{"url": "http://epicenter.bg/article/Kaloyan-Pargov--Nyama-da-reshim-problema-s-yaslite--kato-uvelichim-broya-na-detsata-v-yaslite/173117/2/0", "text": "Не подкрепихме предложението за увеличаване броя на деца в детските ясли, защото този подход няма да реши проблема с чакащите за прием. Това каза лидерът на БСП-София Калоян Паргов по време на редовно заседание на Столичния общински съвет, предаде репортер на Агенция „Фокус“.   „Последната една година ясно и отчетливо се вижда, че имаме недостиг на места в детските ясли, за деца до 3 години. Все повече родители са склонни още след първата година да оставят детето си в детска ясла, което предизвиква този проблем. Възползва се ръководството на Столична община от една промяна в наредбата, да се увеличи броят на децата в групите. Това е стара практика, това беше и един от подходите през последните 10 години, вместо ударно да строим нови и нови градини, а не само да разширяваме старите, както обикновено правим и експонираме, че това са чисто нови сгради,“ обяви Паргов.   „Не го подкрепихме, защото считаме, че този подход няма да доведе до съществено намаляване на броя чакащи деца, макар че доста често отсъствието на тези малки деца дава възможност за това увеличаване. Тук е необходима една друга политика и аз призовах това да бъде част от дебата по време на бюджетната процедура на 31 януари, когато ще го гледаме, след като влезе в зала\", каза още Калоян Паргов.  ", "date": "2019.01.17", "title": "Калоян Паргов: Няма да решим проблема с яслите, като увеличим броя на децата в яслите"}
{"url": "http://epicenter.bg/article/Parlamentat-obsazhda-promeni-v-zakona-za-gorivata/173075/2/0", "text": "Парламентарната комисия за наблюдение на приходните агенции и борбата със сивата икономика ще обсъди законопроект за изменението на закона за горивата, съобщава БНР.   Преди това в Българската стопанска камара ще се проведе работна среща във връзка с внесеното от правителството предложение за отлагане влизането в сила на Закона с шест месеца. Кабинетът взе това решение след заплахите от протести на дребните търговци, а едрият бизнес се раздели по темата.   Целта на срещата в Стопанската камара е изясняването на спорните въпроси между браншовите организации на камарата, които са заинтересовани от Закона. Това са Българската петролна и газова асоциация, Българската асоциация на металургичната индустрия, Минно-геоложката камара и Камарата на строителите в България. Преди седмица дребните търговци в бранша обявиха, че ще излязат на протест на “жълтите жилетки“, ако не бъдат внесени поправки в Закона, които свалят бариерите пред тях. Тогава правителството реши, че е необходимо още време, за да се прецизират текстовете в Закона и отложи влизането му в сила от 28 януари за 1 юли тази година.   Конфедерацията на работодателите и индустриалците в България подкрепи решението на правителството, но петролната и газова асоциация съобщи, че напуска КРИБ заради това становище, което не е съгласувано с нея. За отлагането на Закона се обяви и Асоциацията на индустриалния капитал в България, а Българската стопанска камара се противопостави.    ", "date": "2019.01.17", "title": "Парламентът обсъжда промени в закона за горивата"}
{"url": "http://epicenter.bg/article/Slanchev--proleten-den-v-sredata-na-yanuari/173076/2/0", "text": "Ще бъде предимно слънчево. Ще продължи да духа слаб, в Източна България - до умерен вятър. Минималните температури ще бъдат от минус 4 до 1 градус, а максималните - 7-12 градуса. По Черноморието ще е предимно слънчево. В планините ще духа умерен до силен северозападен вятър, който след обяд ще отслабне. Максималната температура на височина 1200 м ще бъде около 2 градуса, на 2000 м - около минус 2 градуса, съобщават от НИМХ, цитирани от БТА и Новини.бг. ", "date": "2019.01.17", "title": "Слънчев, пролетен ден в средата на януари"}
{"url": "http://epicenter.bg/article/Ilhan-Kyuchyuk-otkri-izlozhba--posvetena-na-Kosovo--v-Evropeyskiya-parlament-v-Strasburg/173123/2/0", "text": "Изложбата \"Естествено и културно съжителство в Косово\" бе представена снощи в Европейския парламент в Страсбург от евродепутата от ДПС и вицепрезидент на партия АЛДЕ Илхан Кючюк. В откриването участваха още Бернар Никай, посланик на Косово в ЕС, и Мария Пацоли, изпълнителен директор на Швейцарската фондация “Ибрахим Кодра”. Присъстваха евродепутати, представители на дипломатическия корпус и граждани.   „Единадесет години, откакто Косово обяви независимост, не са много, но най-младата държава в Европа е пълна с енергия и потенциал. Страната успя да намери начин да консолидира суверенитета си, да укрепи своите институции и да поддържа мира и демокрацията. Косово има проактивна и динамична външна политика, основана на визията за създаване и поддържане на добри отношения с всички свои съседи, което е от решаващо значение за присъединяването към евроатлантическите институции. Нещо повече, Косово разполага и с най-младото население на континента и днешната изложба е отражение на това истинско съкровище за Европа“, заяви Кючюк в своето приветствено слово.   Изложбата е резултат от сътрудничеството между Министерството на външните работи на Косово, Посолството на Република Косово в Брюксел и Швейцарската фондация „Ибрахим Кодра“.   Швейцарската фондация „Ибрахим Кодра“ е основана в Лугано с цел предаване на посланието от изкуството на европейския художник Ибрахим Кодра като инструмент за мир и култура и обща нишка, свързваща различните народи.   Проектът е комбинация от различни картини, които отразяват естественото и културно съжителство в Косово. Те са вдъхновени от целите за устойчивото развитие на ООН, например устойчиви градове и общности, действия в борбата с климатичните промени, добро здраве и благосъстояние на гражданите.  ", "date": "2019.01.17", "title": "Илхан Кючюк откри изложба, посветена на Косово, в Европейския парламент в Страсбург"}
{"url": "http://epicenter.bg/article/Solomon-Pasi--Britantsite-sa-drogirani-i-halyutsinirat-za-Brekzit/173125/2/0", "text": "\"На британците беше продаден един много тежък наркотик, който предизвиква халюцинации. И в момента британската нация халюцинира. Те имат представа, че ако скочат от небостъргач, ще могат да полетят. Но това няма как да се случи. Има и трезви, които искат да извадят британското общество от тази наркоза, но и те вече са потънали в плен на референдума Брекзит.\"   Това заяви пред БНТ бившият външен министър Соломон Паси.  Брекзит и събитията във Великобритания от последните дни Паси определи като политически и икономически хаос, шекспирова трагикомедия.   \"Това ще бъде една политическа трагедия, един икономически хаос, - каза Паси за предстоящия Брекзит. - Ще има и териториални измерения, защото големият спор между Великобритания и Испания за Гибралтар вече ще бъде предрешен в ЕС в полза на Испания. Нищо чудно британците да загубят политически позиции и за Фолклендските острови\", прогнозира бившият външен министър.   \"Хората, които продадоха този наркотик на Великобритания, ще трябва да понесат своята политическа отговорност, но за съжаление в живота не става така - плащат следващите поколения\", анализира Паси.  Според него Брекзит е дете на популизма.   Паси припомни, че хората вече не помнят причините, довели до Втората световна война. Средната продължителност на живота в Европа в днешни дни е около 70 години, а точно толкова са минали от войната.  \"В момента няма активно поколение, което помни ужасите на Втората световна война и причините, които доведоха до нея. А причините, които доведоха до нея, бяха популизъм. Заради това, че популизмът е добре забравен в Европа, започва да се завръща и това е нещо, на което всички ние ще плащаме цената”, бяха точните думи на Соломон Паси. Няма хора, които помнят какво стана тогава, причината и тогава беше популизъм, обърна внимание Соломон Паси и допълни, че \"всички ще плащаме цената, ако не се осъзнаем навреме\".  Паси каза и че България трябва да започне да се готви за Брекзит без сделка, така че да се гарантират правата на гражданите ни на Острова, както и правата на бизнеса. В Белгия вече се предприемали такива мерки. Според него е наложително да се направи информационна кампания.  Бившият външен министър започна участието си в сутрешния блок на БНТ с кратка анимация, пресъздаваща легендата за Хан Кубрат и неговите синове - \"Съединението прави силата\".  Този завет бил актуален днес не само за България, но и за НАТО, изтъкна той. Според Соломон Паси извеждането на САЩ от евроатлантическия съюз не е проста работа. \"Не е като да излезеш от ЮНЕСКО или от Парижкото споразумение. САЩ са основатели на НАТО\", посочи Паси.   Именно на популизъм Паси отдава и публикациите в американски медии за слухове в американската администрация, че президентът Доналд Тръмп планира да оттегли САЩ от НАТО. Той добави и друга причина в подкрепа на тезата си - \"НАТО е огромен бизнес за всички\".   „САЩ са основатели на НАТО, а освен това Алиансът е един огромен бизнес – както за страни като България, така и за Вашингтон, където този бизнес е в пъти по-важен. Страната ни нямаше да може да преговаря за изтребители F-16, ако не беше съюзник на САЩ в НАТО. Много се съмнявам, че компании като Lockheed Martin или Boeing ще бъдат много щастливи, като чуят САЩ ще излизат от НАТО, защото техният бизнес ще пострада“, каза Соломон Паси.  Бившият министър на външните работи в кабинета \"Сакскобургготски\" коментира и избора на изтребител за Българската армия. Паси беше категоричен, че новите ни самолети трябва да са Ф-16. Въпросът не бил какви самолети да купи България, а със коя страна иска да е партньор и да прави дългосрочна политика.  Паси не знаел за велики шведски генерали. Попита иронично и колко пъти самолетите им са участвали в битка.  Коментарът си той завърши с цветна аналогия за разликата между Ф-16 и \"Грипен\".  Представете си, че служба 112 обяви търг за многоцелева машина - хем линейка, хем пожарна, хем полицейски автомобил. Идват американците с предложение - дават всичко, 3 в 1 - и патрулка, и пожарна, и линейка. Това струва 100 единици.  Идват и шведите и предлагат цена от 70 единици, но казват: предлагаме ви автомобил, който е само линейка, но няма дефибрилатор, ще трябва да си го закупите от американците.  ", "date": "2019.01.17", "title": "Соломон Паси: Британците са дрогирани и халюцинират за Брекзит"}
{"url": "http://epicenter.bg/article/Hertsoginya-Keyt-blesna-v-purpurno-lilavo-na-Oscar-de-la-Renta-v-Kralskata-opera/173092/10/84", "text": "Изпълнената с ангажименти седмица за херцогинята на Кеймбридж продължава, съобщава Канал 3.   Кейт Мидълтън блесна в пурпурно лилав тоалет в Кралската опера.    Костюмът от две част на Oscar de la Renta се състои от пола и сако, брилянтно съчетани с черен чорапогащник и високи токчета.     ", "date": "2019.01.17", "title": "Херцогиня Кейт блесна в пурпурно лилаво на Oscar de la Renta в Кралската опера"}
{"url": "http://epicenter.bg/article/Advokatat-na-Harvi-Uaynstiyn-otkaza-da-go-zashtitava/173094/10/100", "text": "Бен Брафман, адвокатът на знаменитостите, поел защитата на скандалния холивудски продуцент Харви Уайнстийн, се отказа да го представлява, четири месеца преди началото на съдебния процес срещу него.   Брафман успя досега значително да намали тежестта на обвиненията срещу звездата и неговото оттегляне представлява неприятен обрат за Уайнстийн - така той неофициално признава вината на клиента си. , заяви Бен Брафман пред \"Ню Йорк пост\".   Според изданието адвокатът бил подразнен от факта, че Уайнстийн държал да подсили екипа му с допълнителни адвокати. Брафман се слави като адвокатът на знаменитостите. Той пое защитата на банкера Доминик-Строс Кан, на рапъра Джей Зи и на продуцента Пи Диди. След като беше повдигнато обвинението срещу Харви Уайнстийн през месец май, Брафман изкара на светло грешките на следствието по случая, което доведе до отпадането на обвиненията на една от трите предполагаемите жертви. \r\n \r\n \r\n \r\n Следващото изслушване по делото е насрочено за 7 март, а процесът срещу Уайнстийн най-вероятно ще започне през месец май.   Източник: Дир.бг", "date": "2019.01.17", "title": "Адвокатът на Харви Уайнстийн отказа да го защитава, неофициално признава вината на клиента си"}
{"url": "http://epicenter.bg/article/Mariana-Vekilska-se-varna-v-efira-na-bTV--zaradi-nelep-gaf-na-mediyata--Snimka-/173095/10/88", "text": "Седмици след като напусна bTV, снощи Мариана Векилска отново се появи в ефира на частната медия. Изненадващата й поява бе в централната новинарска емисия, когато Векилска “премина” зад гърба на Виктория Петрова в нюзрума, пише topnovini.bg.   Бившата водеща на “Тази събота и неделя” не е променила решението си, нито е дошла да се види с бившите си колеги. Причината зрителите да я видят на екран е съвсем различна. Продължаващият повече от обичайното ремонт на новинарското студио на bTV принуждава водещите да четат новините си в изцяло зелено студио. Чрез технически средства върху зеления фон е наложен запис на кадри от старото студио и нюзруума на bTV. Ситуацията е парадоксална, тъй като е абсолютно възможно самата Виктория Петрова да се “разходи” зад собствения си гръб. Това е и причината новинарите в медията да изглеждат на зрителите леко облечени посред зима. След грандиозното забавяне на ремонта, очаква се bTV да има обновено новинарско студио чак през март - около девет месеца след старта на ремонта.", "date": "2019.01.17", "title": "Мариана Векилска се върна в ефира на bTV, заради нелеп гаф на медията (Снимка)"}
{"url": "http://epicenter.bg/article/Mis-Balgariya-Antoniya-Petrova-stana-mayka-na-momche/173096/10/100", "text": "Мис България Антония Петрова стана майка на момче точно на Антоновден. Раждането бе планирано предварително.   Една от най-обсъжданите миски неведнъж намекна, че е избрала специален ден, на който да даде живот на първото си дете.   Първа за новината съобщи майка й Ана, с която Антония е изключително близка. Очаква се младата майка и таткото Ивайло Батинков да кръстят първото си дете Антон.   Преди дни родителката бе категорична, че е изкарала лека и безпроблемна бременност, която й е позволила да пътува по света, да излиза на вечери и да прекара достатъчно време с приятелите си.   Антония и Ивайло се ожениха миналата година на морския бряг в Гърция. И за двамата това е първо дете. Източник: woman.bg", "date": "2019.01.17", "title": "Мис България Антония Петрова стана майка на момче, кръсти го на себе си"}
{"url": "http://epicenter.bg/article/Boris-Dzhonsan-se-vlyubi-kato-hlapak-v-30-godishna-/173133/10/99", "text": "Бившият външен министър и екс кмет на Лондон - Борис Джонсън, го удари на любов. Пет месеца, след като 54-годишният Джонсън призна, че бракът му е към своя край, той намери нова любов.   През септември 2018-а Борис и съпругата му Марина официално съобщиха, че се разделят и слагат край на семейния си живот. Изглежда обаче Джонсън не страда дълго време и отново е на крилете на любовта с доста по-млада жена, в чиято компания посрещна настъпването на 2019 година. Избраницата на политика е съветник на частната финансова компания Bloomberg - 30-годишната Кари Саймъндс.   \"Те много се обичат\", твърди източник, който издава, че е много възможно двамата да се оженят, когато Джонсън официално се разведе с майката на четирите му деца. Интересна подробност е, че най-голямата му дъщеря Лара е само пет години по-млада от новата избраница на баща ѝ.   54-годишният политик напусна поста си през юли 2018-а заради несъгласие с правителствения план за Брекзит. Работата за него остана на заден план за сметка на любовта. Колегите на Джонсън за първи път забелязали, че той има нещо общо с красавицата още през февруари миналата година. Оказало се, че на Свети Валентин Саймъндс и Джонсън вечеряли заедно в лондонски ресторант. Най-вероятно изневяра е причината да се стигне до официалната раздяла между бившия външен министър и законната му половинка Марина.  Източник: woman.bg", "date": "2019.01.17", "title": "Борис Джонсън се влюби като хлапак в 30-годишна  "}
{"url": "http://epicenter.bg/article/Vladimir-Putin-pristiga-na-poseshtenie-v-Sarbiya/173078/7/0", "text": "Руският президент Владимир Путин пристига на посещение в Сърбия, съобщи БТВ. Той ще се срещне с държавния глава на западната ни съседка Александър Вучич. Очаква се двамата да обсъдят широк кръг от въпроси, сред които ситуацията в Косово.   Сръбската преса обрисува картината на посещение, започващо с почести и поздрав от сръбски пилоти на МиГ-29, които ще посрещнат самолета му още преди да кацне на летище \"Никола Тесла\", и продължаващо с разговори с колегата му Александър Вучич за 13-и път.     И сръбските, и руските власти в последните дни говорят за още два акцента в програмата -    \"Един от вариантите за продължаване на газопровода   до газохранилището в австрийския Баумгартен\", заяви руският президент. Путин даде обширно интервю за сръбските вестници \"Политика\" и \"Вечерни новини\" в навечерието на посещението си в Белград.   \" , поиска Путин.   \r\n \r\n \r\n \r\n Срещата на Путин и Вучич в Белград се случва в момент, когато Сърбия е посочвана от Русия като най-верния ѝ съюзник на Балканите, след като Черна гора влезе в НАТО, Македония пое по пътя на атлантическата интеграция, а централните власти в Сараево са все по-често предпазливи към Москва.   . Сътрудничеството с концерна \"Газпромнефт\" позволи на  . С участието на \"Руски железници\" с добър темп върви реконструкцията и модернизацията на сръбската железопътна инфраструктура, посочва още в интервюто за в. \"Политика\" Владимир Путин. След разговора в тесен формат е планирана среща между делегациите на Сърбия и Русия, а след това в присъствието на двамата президенти ще бъдат подписани редица двустранни документи.  Очаква се тези работи да приключат в края на 2021 г. Също така е много важен проектът за диспечерски център, за реализацията на който работим от над две години, съобщи сръбският министър на строителството, транспорта и инфраструктурата Зорана Михайлович. Сръбският член на босненското Председателство Милорад Додик ще бъде в Белград, за да се срещне с руския президент.  След това Вучич и Путин ще говорят пред медиите. След изявленията е планирано посещение на президентите в храма \"Свети Сава\". Сръбската държавна телевизия ще предава директно целодневното посещение на руския президент.  съобщи сръбският вестник \"Блиц\", цитиран от БТА.  , каза за вестника източник от президентството. По думите му сръбският президент за първи път прави такъв подарък. Заради визитата Белград е променен - на мястото, където Путин ще бъде посрещнат тържествено от властите, вече няма коледна украса, а място за червен килим. На площада пред най-големия храм в столицата, където десетки хиляди ще видят Путин, се подготвят сцена и павилиони със закуски за чакащите.    Вчера \"Политика\" и \"Вечерне новости\" публикуваха интервю с руския президент, според което руският енергиен гигант \"Газпром\"  все още разглежда различни варианти за продължение на проекта (един от тях - през България), чийто морски участък бе завършен миналата есен.    Според Ушаков, попитан дали двамата президенти ще направят конкретни стъпки, \"този въпрос ще се обсъди.. При обявяването на визитата балкански експерти допускаха, че тя може да даде отговори за маршрута на \"Турски поток\" на Балканите.    (Belgrade Waterfront), от другата страна (на левия бряг) на р. Сава. Там според \"Политика\" руският инвестиционен фонд \"Марера пропертиз\" може да участва в изграждането на нов бизнес център.   В руската делегация ще бъдат президентът на \"Газпром\" Алексей Милер и министърът на енергетиката Александър Новак.     ", "date": "2019.01.17", "title": "Путин пристига в Сърбия. Връчва на Вучич орден като на крал, подписват проекти за милиони евро"}
{"url": "http://epicenter.bg/article/Miyachka-na-chinii-poluchi-21-miliona-dolara-obezshtetenie/173087/7/0", "text": "Съд във Флорида присъди 21 милиона долара обезщетение на 60-годишна миячка на чинии, съобщи Ен Би Си.  Жената работела в голям хотел в Маями, а в свободното си време била мисионер към една от католическите църкви в района.  Тя предупредила работодателите си, че иска да почива в неделя, защото тогава изпълнява задълженията си към църквата.  Ръководството на хотела се съобразило с исканията й само за определено време, след което прекият й ръководител изискал от нея да работи в неделя. Накрая хотелът уволнил 60-годишната Мари Жан Пиер.  Жената завела дело по Закона за гражданските права от 1964 г., който забранява дискриминация по принадлежност към раса, етнос, религия, пол или националност.  Адвокатът на Пиер поискал обезщетени от 50 милиона.  Въпреки присъдената огромна сума, Мари Жан Пиер, която е майка на 6 деца, няма да получи толкова много пари.  Законът предвиждат таван на компенсацията в подобни случаи. Очаква се жената да вземе между 300 и 500 хиляди долара обезщетение.  Източник: БГНЕС", "date": "2019.01.17", "title": "Миячка на чинии получи 21 милиона долара обезщетение"}
{"url": "http://epicenter.bg/article/Tramp-predstavya-novata-amerikanska-strategiya-za-protivoraketna-otbrana-/173090/7/96", "text": "Американският президент Доналд Тръмп ще отиде по-късно днес в Пентагона, за да представи дългоочакваната стратегия за развитието на американската система за противоракетна отбрана. Това предават световните агенции, като се позовават на представители на администрацията във Вашингтон, съобщава БТА.  Тръмп ще бъде придружен от вицепрезидента Майк Пенс, съветника по националната сигурност Джон Болтън, и високопоставени представители на министерството на отбраната.  Държавният глава първоначално нареди преглед на стратегията да бъде направен през януари 2017 година - първия му месец на поста, но след това прегледът многократно бе отлаган. Резултатите от този преглед се очакваха от няколко месеца. Това е първото осъвременяване на стратегията за противоракетна отбрана на САЩ от 2010 година, когато такова направи администрацията на предишния президент Барак Обама.  Новата стратегия е предназначена да отговори на заплахи, идващи от новите оръжия на Русия и Китай, а също и от тези на Иран или на Северна Корея, отбелязва Франс прес.  Стратегията се съдържа в документ от 80 страници, който вече бе раздаден на представители на пресата. В него Пентагонът представя бъдещите си проекти с цел защита на САЩ от новите свръхзвукови ракети, разработвани от Китай и Русия. Тези ракети могат да летят с над 5000 километра в час, тоест четири пъти колкото скоростта на звука. След като бъдат изстреляни, е почти невъзможно те да бъдат прехванати, отбелязва Франс прес.  Асошиейтед прес припомня, че едно от новите руски стратегически оръжия, представено от руския президент Владимир Путин, е хиперзвуков боен блок, който се движи 20 пъти по-бързо от скоростта на звука и може да прави резки маневри, за да избегне откриването и прехващането му от противоракетните системи. Руски медии припомнят, че тази оръжейна система се нарича \"Авангард\".  За да се защитят от тези нови оръжейни системи, САЩ искат да разполагат със способността да следват по-отблизо тяхното движение благодарение на специални сензори в космоса и посредством модернизиране на оборудването, което вече е разгърнато в космоса, се посочва в документа.  Пентагонът освен това ще постави началото на проучване относно разработването на нова система за прехващане в космоса с помощта на дрон от нов тип, който ще бъде въоръжен с ракети и който ще остане в орбита около Земята за постоянно, за да унищожава вражеските свръхзвукови ракети.  Новата стратегия за отбрана цели също така САЩ да бъдат защитени от балистичните ракети на Иран и Северна Корея. За да се предпази от техните ракети, които не са чак толкова модерни като тези на Русия и Китай, но заплашват директно съюзниците на САЩ, по-специално Европа и Япония, Пентагонът ще се придържа към друг тип действия - унищожаването им още при тяхното изстрелване.  За тази цел един от разработваните варианти е оборудване с нов тип ракети на новия изтребител F-35 по технологията стелт. Благодарение на това ще може например да се унищожава севернокорейска ракета още след изстрелването ѝ в случай на открит конфликт с режима на Пхенян.  ", "date": "2019.01.17", "title": "Тръмп представя новата американска стратегия за противоракетна отбрана "}
{"url": "http://epicenter.bg/article/Eto-kakvo-kuche-Vuchich-shte-podari-na-ruskiya-prezident---sedmo-pokolenie-sharplaninets-/173099/7/0", "text": "Сръбският президент Александър Вучич ще подари на Владимир Путин куче, информира вестник „Блиц”, цитирайки източник в администрацията на сръбския лидер.   Според местни журналисти, става въпрос за тримесечно кученце от порода Шарпланинец със седем поколения родословие. Отбелязва се, че Вучич ще направи такъв подарък за първи път.   Шарпланинецът е порода овчарски кучета. Теглото му обикновено е между 55 и 70 кг. Височината му е около 75 cm, а гръдната му обиколка е 120 cm. Отличава се с добродушен нрав, лоялност към господаря си, дисциплинираност, бързина и адаптивност. Показва голяма привързаност и търпение към децата.  В миналото някои учени са смятали, че шарпланинецът произхожда от Азия, но сега най-разпространено е мнението, че родината му е на Балканите, а по-точно — в планинските масиви на Република Македония — Шар планина, Кораб, Стогово, Бистра и Маврово. Шарпланинецът се е пригодил към суровите условия на македонските планини, в които живее от векове.  През 1939 г. шарпланинецът е записан под номер 41 в списъка на Международната киноложка федерация (FCI), която регистрира всички расови кучета. През годините чуждестранните лидери вече дадоха на Путин кучета: българско овчарско куче Бъфи, японска Акита Ину Юме и туркменски кученце Алабай на име Верен.  Президентът на Русия е в Сърбия на официално посещение. По време на преговорите с Вучич се планира да се обсъди текущото състояние и перспективите на двустранните отношения, както и редица икономически въпроси, включително разширяването на газопровода „Турски поток” към Сърбия.", "date": "2019.01.17", "title": "Ето какво куче Вучич ще подари на руския президент - расов тримесечен шарпланинец "}
{"url": "http://epicenter.bg/article/Eksploziya-v-universiteta-v-Lion--Frantsiya--VIDEO-SNIMKI-/173100/7/0", "text": "Експлозия в университета в Лион, Франция. Предполага се, че причината за взрива е изтичане на газ. За момента няма данни за ранени или загинали. Екипи на пожарната са на място.   От ръководството на университета призоваха в Twitter никой да не доближава сградата в радиус от 100 метра, съобщи Нова телевизия.   Студентите се евакуират. Според сведения от местни медии, пожарът е избухнал в помещение на университетската библиотека. По непроверени данни произшествието може да е свързано с ремонтни дейности, при които са използвани бутилки с газ.    По късно стана ясно, че са ранени трима души.    От висшето училище уточниха, че \"всичко е под контрол\" и пожарът е \"овладян\", но днес предстои да се вземат допълнителни мерки, за да не се появят нови огнища, предаде  bTV .   Газовите бутилки били поставени на покрива от компанията, ремонтирала водоустойчивото покритие.          ", "date": "2019.01.17", "title": "Извънредно! Експлозия в университета в Лион, Франция (ВИДЕО+СНИМКИ)"}
{"url": "http://epicenter.bg/article/SASht-se-otteglyat-ot-dogovora-s-Rusiya-za-raketite-sas-sreden-obseg-na-2-fevruari-/173102/7/0", "text": "Вашингтон потвърди, че от 2 февруари Съединените щати започват процедура за преустановяване на Договора за ликвидиране на ракетите със среден обсег (ДЛРСМО) с Русия, предаде БГНЕС.  Информацията бе разпространена от руските медии и Ройтерс, позовавайки се на изявлението на заместник-държавния секретар на САЩ Андреа Томпсън, осъществяваща контрол върху въоръжаването и международната сигурност.  Според американския представител Съединените щати не виждат Русия да изпълнява задълженията си по споразумението.  По-рано руският външен министър Сергей Лавров заяви, че Москва е готова да работи за спасяването на сделката въпреки проблемите, и се надява, че Вашингтон ще действа отговорно при изпълняването на договореностите за контрол на оръжията.  Томпсън проведе вчера двучасови разговори със заместник-външния министър на Русия Сергей Рибков в Женева. Тя каза, че САЩ са „разочаровани“ от преговорите с Русия.  На 20 октомври американският лидер Доналд Тръмп обяви, че САЩ планират да се откажат от сделката. Той обвини Русия, че не е изпълнила условията по споразумението.  От 2014 г. Съединените щати обвиняват Русия за нарушаване на Договора за новата ракета 9M729 (или SSC-8). Тестовете на ракетата 9M729, който може да носи ядрена и конвенционална бойна глава, завършиха през 2015 година. Тогава ракетата беше тествана с мобилни летателни устройства в рамките на 500 километра.  Договорът за ликвидиране на ракети от среден обсег бе подписан през 1987 г. от президента на САЩ Роналд Рейгън и от последния съветски лидер Михаил Горбачов. Договорът от 1987 г. забранява производството, използването и съхранението на базирани на суша балистични ракети със среден (от 1000 до 5500 километра) и малък обсег (от 500 до 1000 километра).", "date": "2019.01.17", "title": "САЩ се оттеглят от договора с Русия за ракетите със среден обсег на 2 февруари "}
{"url": "http://epicenter.bg/article/AFP--Putin-pristiga-v-Sarbiya-kato--quot-superzvezda-quot-/173104/7/0", "text": "\r\n Има барове на негово име, славата му се носи на тениски и чаши, лицето му украсява стените: Владимир Путин пристига като \"суперзвезда\" в четвъртък в Сърбия, неговият съюзник на Балканите, съобщава АФП. \r\n \r\n \r\n   \r\n \r\n \r\n   \r\n \"Добре дошъл на Путин\": сърбите са приканени да участват в парада по посрещането му, от центъра на Белград до църквата \"Св. Сава\", един от най-големите православни храмове в света, частично реновиран със средства на газовия гигант \"Газпром\", където ще бъдат приветствани руският президент и неговият колега Александър Вучич. \r\n   \r\n \r\n   \r\n Въпреки че се стреми към членство в Европейския съюз, Белград отказва да се присъедини към международните санкции, наложени на Русия след анексирането на Крим. \r\n   \r\n Освен историческата привързаност към \"големия православен брат славянин\", този ентусиазъм е резултат от подкрепата на Москва по въпроса за Косово, чиято независимост сърбите не приемат.  \r\n   \r\n Руското вето изключва членството в ООН на бившата провинция, контрола над която Сърбия загуби след бомбардировката на НАТО през 1999 г. \"Косово е Сърбия, Крим е Русия\" - може да се прочете по сръбските улици. \r\n   \r\n Осъзнавайки популярността на госта си и изправен пред серия от антипрезидентски демонстрации, силният човек в Белград - Александър Вучич, описа в понеделник пред частния канал „Пинк ТВ” (проправителствен) много близките си отношения с Владимир Путин. \" \r\n   \r\n \r\n   \r\n Москва не успя да попречи на Черна гора да се присъедини към НАТО през 2017 г., път, по който Македония понастоящем поема. Ако Скопие успее, всички страни, граничещи със Сърбия, ще бъдат в сферата на НАТО, с изключение на Босна и Херцеговина. Причината за това е ветото на сръбския компонент в многонационалната държава, чийто политически лидер Милорад Додик ще се срещне насаме с Владимир Путин. Додик осъди в сръбската преса във вторник волята на Запада за доминация на Балканите, като \"важен фактор за дестабилизация\". \r\n   \r\n Според Максим Саморуков, руски анализатор в Центъра за международна политика \"Карнеги\", посещението на Путин е по-важно за Сърбия: \"Балканите сами по себе си имат малко значение\" в очите на Москва и \"не представляват приоритет в руската външна политика”.  \r\n \r\n \r\n \"Една европейска страна, която представя Русия като партньор, толкова важен, колкото и останалата част на Европа, разбира се, доставя удоволствие\", казва Саморуков, но добавя, че \"Русия няма да се бори да запази важна роля на Балканите\". \r\n   \r\n \r\n   \r\n отбелязва белградският икономически анализатор Биляна Степанович. Според проучване на сръбското правителство от декември 2017 г., една четвърт от жителите (24%) посочват Русия като основен донор на тяхната страна, като същата част казват, че това е ЕС. Въпреки това, 75 на сто от даренията идват от Евросъюза или от негови държави-членки, докато Русия дори не се появява сред първите девет в класацията. Що се отнася до преките инвестиции и търговията, съотношението е в полза на Европа. \r\n   \r\n \r\n   \r\n Сърбия внася от Русия две трети от нуждите си от природен газ и суров петрол. А руският гигант \"Газпром\" притежава сръбската петролна компания NIS. Според Биляна Степанович, Русия \"все още не е използвала\" този лост, \"но има потенциал за влияние\". \"Дайте ми евтин газ отдругаде, аз съм купувач, но все още не съм го видял\", както каза Александър Вучич в интервюто си за „Пинк ТВ”. \r\n   \r\n \r\n \r\n", "date": "2019.01.17", "title": "АФП: Путин пристига в Сърбия като \"суперзвезда\""}
{"url": "http://epicenter.bg/article/Toni-Blear--Ako-sega-byah-na-vlast--veche-shtyah-da-obsazhdam-s-ES-otlaganeto-na-Brekzit-/173108/7/0", "text": "Неизбежно е да се промени датата на Брекзита, заяви бившият британски премиер Тони Блеър, предаде Ройтерс.  \"Отлагането на датата, на която трябва да стане Брекзитът, на практика е неизбежно, каквото и да се прави. Ако сега бях на власт, вече щях да обсъждам с Европа условията за удължаването на срока за Брекзит\", каза Блеър пред радио Би Би Си, цитиран от БТА.  ", "date": "2019.01.17", "title": "Тони Блеър: Ако сега бях на власт, вече щях да обсъждам с ЕС отлагането на Брекзит "}
{"url": "http://epicenter.bg/article/Rusiya-sazdava-podvodnitsa-ledorazbivach-za-ovladyavaneto-na-Arktika-/173111/7/97", "text": "Нов тип подводница с дължива 82 метра, която може да действа и като ледоразбивач, представи конструкторското бюро \"Малахит\". То е известно като разработчик на няколко вида атомни подводници за военноморските сили на Русия, припомнят руските медии.  Благодарение на особената форма на носа и подсиления си корпус подводницата ще може да се движи в надводно положение през ледени полета с дебелина на леда 1,2 метра. По руската класификация тя ще има ледови клас Arc5 (среден).  Както съобщава на сайта си \"Малахит\", подводницата е предназначена за работа под леда независимо от условията на повърхността. Тя ще може да бъде използвана за обслужване на подводни комплекси за добив на нефт и природен газ, както и на други полезни изкопаеми в арктическия шелф.  През 2017 г на конференцията \"Арктика - територия на диалога\" в Архангелск, руският президент Владимир Путин специално наблегна на големия икономически потенциал на арктическия шелф, припомнят руските медии.  На същата конференция друг проектант на руските подводни лодки - ЦКБ \"Рубин\", представи своя версия на ядрени подводници, предназначени за добив на полезни изкопаеми във водите на Арктика. Бюрото показа комплект мини подводници, задвижвани от нов тип реактор с мощност 24 МВт.  Според данните новата подводница на \"Малахит\" ще може да носи мини-подводници, които ще могат да работят автономно арктическое подводное судно обслуживания также сможет нести мини-подлодки, способные работать независимо от ПСО.   ", "date": "2019.01.17", "title": "Русия създава подводница-ледоразбивач за овладяването на Арктика "}
{"url": "http://epicenter.bg/article/Evroparlamentat-pak-natiska-za-ratifikatsiya-na-Istanbulskata-konventsiya-i-zashtita-na-geyovete/173114/7/0", "text": "    , в оценката си на основните права в ЕС през 2017 г., предаде пресслужбата на институцията.   . Той подкрепя демонстрациите от 2017 г. срещу отстъплението по отношение на сексуалното и репродуктивното здраве и правата на жените, както и широкото медийно отразяване на случаите на сексуален тормоз.    Евродепутатите подчертават необходимостта от борба с нарастването на антисемитизма и ислямофобията,    Парламентът изразява съжаление, че през 2017 г. не е имало \"никакво значително подобрение\" в интеграцията и основните права на ромите.     приета в сряда с 390 гласа \"за\", 153 \"срещу\" и 63 \"въздържал се\", евродепутатите призовават институциите на   както и   в някои страни от ЕС.    и независимостта на съдебната система и осъждат институциите на ЕС за \"тяхната неефективност за прекратяването на сериозните и постоянни нарушения\" на ценностите на Европейския съюз. Върховенството на закона трябва да се оценява редовно и безпристрастно според обективни критерии във всички държави членки, подчертава резолюцията.   и свободата на събранията в ЕС и подчертава, че подаването на сигнали за нарушения е от решаващо значение за разследващата журналистика и свободата на печата.    .   .   Евродепутатите също   Те посочват нарушенията на правата на мигрантите и търсещите убежище в някои страни от ЕС, например неосигуряването на ефективен достъп на мигрантите до процедури за даване на убежище или непредоставянето на ясна информация относно правните средства за защита след решение за връщане.", "date": "2019.01.17", "title": "Европарламентът пак натиска за ратификация на Истанбулската конвенция и защита на гейовете"}
{"url": "http://epicenter.bg/article/V-Skopie--Lazhite-na-Zaev-sa-razoblicheni---notata-do-Atina-dokazva--che-veche-nyama--makedontsi-quot-/173115/7/51", "text": "Министерството на външните работи на Македония в сряда вечерта изпрати вербална нота до гръцките си колеги, с която ги информира, че са изпълнени всички условия на подписания между двете страни договор за разрешаване на десетилетния спор за името. В нотата има и обяснение какво означава македонец и македонски език, пише опозиционното скопско електронно издание „Курир“, цитирано от Агенция \"Фокус\".  Както отбелязва медията, писмото е подписано от министъра на външните работи Никола Димитров и в него се потвърждава, че понятията македонско, македонски и macedonian не се отнасят за етническата или национална принадлежност, а само за гражданството.  С писмото до гръцката страна македония се съгласява определението за nationality, което ще гласи macedonian/citizen of North Macedonia съгласно Преспанския договор да се отнася изключително за гражданството, а не за националността или етническата принадлежност.  „В документа Димитров пише на своите партньори в Атина, че и формално приема“ този факт, отбелязва изданието:  „В духа на договора, термина националност на Втората страна, дефиниран в член 1 (3) (б) от Договора, като „македонци/граждани на Република Северна Македония“ се отнася само за гражданството и не дефинира или определя етническата принадлежност и етносът, както е подписано в член 2 (2) от Конституционния закон за приемане на поправките 33,34,35 и 36 на Конституцията на Република Македония“.  В член 1 (3) (б) от Договора от Преспа пише, че „националността на Втората страна ще бъде македонци/граждани на Република Северна Македония, като това ще бъде записано и в паспортите“.  В нотата се пояснява и това, че понятието \"македонски език\" е официалният език на страната, както е признат на Третата конференция на ООН за стандартизацията на географските наименования, проведен в Атина през 1977 година, принадлежащ към групата на южнославянските езици.\"  ", "date": "2019.01.17", "title": "В Скопие: Лъжите на Заев са разобличени - нотата до Атина доказва, че вече няма „македонци\""}
{"url": "http://epicenter.bg/article/Poniknaloto-v-Kosmosa-seme-ot-pamuk-ne-otselya--Nastapi-lunnata-nosht-i-gradusite-padnaha-do-minus-170/173126/7/0", "text": "Семето от памук, което поникна на Луната, не оцеля. Причината за това е рязко застудяване.   Растението разчиташе на слънчева светлина, но тъй като заради лунните фази в тази част на луната в момента пада сянка, температурата падна до минус 170 градуса.   Памукът беше пренесен на Луната на борда на китайския апарат „Чанъе 4” и се намираше в специална цилиндрична  кутия.   Учените обясниха, че краткият живот на памука е бил очакван.   Те добавиха, че резултатите от експеримента могат да помогнат за създаването на база на Луната в бъдеще.   Очакваше се поникналото на Луната семе от памук да не оцелее, каза д-р Светослав Александров от Института за растения и генетика към БАН в „Тази сутрин” по bTV.   Той обясни, че освен семе от памук в изпратения на Луната контейнер е имало семе от картофи, рапица и арабидопсис. Засега не се знае дали някое от тях е поникнало, предстои да разберем, каза Александров.   \"А памукът не оцеля, понеже настъпи лунната нощ, а температурата в контейнера е станало минус 52 градуса. В началото се е планирало оранжерията да издържа и през нощта, но впоследствие се е наложило да бъдат премахнати някои технически възможности поради наложени ограничения\", добави експертът.   Самият контейнер е с вместимост 800 милилитра.   Д-р Александров обясни и че се изследва възможността някои растения да са дошли на земята от космоса.   „Има такава идея, че някои семена са попаднали от Космоса на Земята, все пак говорим, че основните структурни блокчета на живот, аминокиселините, са намирани на астероиди и на комети. Според науката – част от първичната еволюция е протекла на Земята, може би друга част в Космоса. Но говорим за много ранни етапи, в процес на проучване сме – много сонди се изпращат към астероидите и кометите”, отбеляза д-р Светослав Александров от Института за растения и генетика към БАН.", "date": "2019.01.17", "title": "Поникналото в Космоса семе от памук не оцеля. Настъпи лунната нощ и градусите паднаха до минус 170"}
{"url": "http://epicenter.bg/article/Putin-katsna-v-Belgrad--Vuchich-go-posreshtna-s-gvardeyski-chasti-i-cherven-kilim--NA-ZhIVO--/173139/7/51", "text": "Президентът на Русия Владимир Путин пристигна в Белград за еднодневното си официално посещение, в хода на което ще подпише 21 споразумения, съобщават сръбската държавна агенция ТАНЮГ и \"Фокус\".  Както се съобщава, придружаваният от МиГ-29 на сръбските Военновъздушни сили (ВВС) самолет на руския държавен глава се е приземил на летище „Никола Тесла“ в сръбската столица, където с червен килим и части на гвардията го е посрещнал президентът на Сърбия Александър Вучич.  Преди това на летището в Белград кацна самолетът с руската делегация с бизнесмени.  След тържественото посрещане на международното летище в Белград „Никола Тесла\", двамата президенти проведоха церемония по полагане на венци на Мемориала на освободителите на Белград и на паметника на Червената армия.  След официалното посрещане двамата президенти ще проведат среща. След нея ще се състои и планирана среща на делегациите на Сърбия и Русия, последвана от подписването на двустранни документи в присъствието на двамата президенти.  Следобед се предвижда церемонията по връчването на Ордена на Александър Невски на президента на Сърбия Александър Вучич. След това двамата лидери ще се обърнат към медиите. Последно в графика на визитата на Путин е посещение в храма „Свети Сава“.  ", "date": "2019.01.17", "title": "Путин кацна в Белград, Вучич го посрещна с гвардейски части и червен килим (НА ЖИВО) "}
{"url": "http://epicenter.bg/article/Balgarin-zagina--sled-kato-be-pregazen-na-rabotnoto-si-myasto-v-Italiya/173141/7/0", "text": "Българин почина при трудов инцидент в Италия. Инцидентът е станал в град Падуа, в двор на складовата база на работодателя на българина \"Ферау Спа\".   Фирмата се занимава с производство на железни профили. Сънародникът ни е разтоварвал камион, когато обаче е блъснат от друго тежкотоварно превозно средство.   Според информацията на Corriere del Veneto починалият е на 57 години и се казва Пейчо Георгиев Георгиев. Живеел е в градчето Селвацано. След инцидента Георгиев е откаран в тежко състояние, където по-късно е починал. Шофьорът, прегазил българина, е на 29 години. Полицията разследва случая, като по всяка вероятност става въпрос за невнимание.   През новата година в Италия отчитат значителен брой на трудови злополуки с фатален край, като това е 21-вият смъртен случай само за половин месец.   Източник: Канал 3", "date": "2019.01.17", "title": "Българин загина, след като бе прегазен на работното си място в Италия"}
{"url": "http://epicenter.bg/article/Balgarski-nasilnik-izumi-italianskata-politsiya--arestuvaha-go-3-pati-za-20-dni/173146/7/0", "text": "Български насилник изуми полицията в Северна Италия, след като се наложи да го арестуват 3 пъти само за 20 дни, съобщава Giornale di Treviglio.   Става въпрос за 43-годишен българин, който живее в градчето Далмине, в близост до Бергамо.   И в трите случая става въпрос за домашно насилие, упражнено върху съпругата му.   След първия случай му била издадена ограничителна заповед. След втория, пък му бил наложен домашен арест. Тази мярка обаче отново не го спряла и той продължил да тормози жена си, като общо два пъти нарушил домашния си арест, за да навести съпругата си на новия ѝ адрес. В крайна сметка на 15 януари е задържан отново местната полиция. Към момента той вече е в ареста, след като съдът в Бергамо най-накрая реши да го прати за постоянно зад решетките, докато бъде съден.   Източник: Канал 3", "date": "2019.01.17", "title": "Български насилник изуми италианската полиция, арестуваха го 3 пъти за 20 дни"}
{"url": "http://epicenter.bg/article/Feysbuk-zalichi-stotitsi-akaunti-ot-Rusiya-za-falshivi-novini-kam-Iztochna-Evropa/173156/7/0", "text": "Фейсбук премахна 500 страници и акаунти, които са обвинени, че разпространяват фалшиви новини в Централна Европа, Украйна и други Източноевропейски държави. Това прекрати усилията на две отделни групи \"да манипулират хората” пише в блога на Фейсбук.  Акаунтите са имали повече от 900 000 последователи и общо са изхарчили повече от 160 000 долара за реклама, съобщава Би Би Си.  Фейсбук твърди, че акаунтите са свързани с руска държавна организация, която разпространява фалшиви новини. Това удари две отделни кампании, които \"координирано разпространяваха неистинско съдържание”.  Основната група от страници и акаунти е била разположена в Русия, но е насочвала съдържание за почти всички региони и държави в Източна Европа.  Организациите, управляващи мрежите от страници, се представят като независими източници на новини и често пускат информация за множество теми, като здраве, пътешествия, спорт, икономика и политика. Освен това тези страници често пишат за протестни движения и пускат изявления против НАТО, както и такива за борба с корупцията.  Разследващите са открили, че много от хората, стоящи зад тези акаунти са работели за руската новинарска агенция Спутник.  Другата група от страници също е била разположена в Русия, но цялото съдържание е било насочено към Украйна.  От Фейсбук обясниха, че са свалили страниците и акаунтите не на база на това, което разпространяват, а на базата как го разпространяват.    ", "date": "2019.01.17", "title": "Фейсбук заличи стотици акаунти от Русия за фалшиви новини към Източна Европа"}
{"url": "http://epicenter.bg/article/Vuchich-kam-Putin--Rusiya-ima-veren-partnyor-v-litseto-na-malka-Sarbiya-/173160/7/0", "text": "Вашата страна има верен партньор в лицето на малка Сърбия, каза президентът на балканската държава Александър Вучич на руския си колега Владимир Путин в Белград.  Лидерът на западната ни съседка припомни за развитието на икономическите връзки между двете страни.   Балканският държавник също благодари на госта си за подкрепата, която Москва оказва на Белград в международен план (Русия не признава държавността на бившата сръбска провинция Косово). \"Ние оценяваме вашата позиция и вашите усилия за опазването на териториалната цялост на нашата страна. Ето защо смятам, че   каза още Вучич.  След домакина думата взе гостът. Путин благодари за топлото посрещане. \"Ние увеличихме стокооборота между двете страни и ще продължим да работим в това направление. Аз много се радвам, че имам възможността да посетя тази братска страна\", каза Путин.   Руският президент се обърна към Вучич:  \"Вие направихте много за развитието на отношенията между двете страни\", посочи още стопанинът на Кремъл и награди сърбина с руски орден. Вучич му благодари на руски.   Самолетът на руския президент, който пристигна в Сърбия, бе придружен от изтребители МиГ-29 във въздушното пространство на републиката, съобщи сръбската президентска администрация.     Преди руският Ил-96 да се приземи на летище \"Никола Тесла\" в Белград, три сръбски МиГ-29 прелетяха над пистата.   \" . Той обясни за развитието на сътрудничеството, за растежа на търговията между страните и за подписване на договори. Вучич се надява на по-нататъшно сътрудничество в областта на енергетиката и всички споразумения в областта на инфраструктурата и енергетиката не само се развиват, но вървят с големи крачки напред.     Сръбският президент уверява, че на Белград може да се разчита, въпреки че Сърбия e малка страна. Путин коментира хората по улиците и колко се радват на това събитие, обяснява и нарастващият стокооборот, развитието на сътрудничеството в много области и като цяло отбелязва положителните нагласу между страните.  \"Уважаеми г-н президент, направихте много за развитието на руско-сръбските отношения\", добави Путин.   Преди началото на преговорите в тесен състав Вучич благодари на руския си колега за личния му принос в развитието на руско-сръбските отношения: „Сърбия и Русия сме искрени приятели. Искам лично да Ви благодаря, уважаеми господин президент за това, че вложихте много енергия, работа, време, любов и уважение в развитието на сръбско-руските отношения“.       „Сърбия е доволна от военно-техническото сътрудничество с Русия. Благодаря Ви за Вашия принос и желание да помогнете на нашата страна“, каза Вучич, отбелязвайки, че Сърбия няма повече проблеми с изплащането на външния дълг. \"Сърбия е надежден партньор на Руската федерация“, подчерта сръбският лидер.     По-рано руският президент Владимир Путин обеща да продължи да развива военно-техническо сътрудничество със Сърбия: “    В същото време руският лидер подчерта: „Ние високо ценим твърдия ангажимент на сръбското ръководство към политиката за запазване на неутралитета на страната“.  ", "date": "2019.01.17", "title": "Вучич към Путин: Русия има верен партньор в лицето на малка Сърбия "}
{"url": "http://epicenter.bg/article/Putin--Rusiya-e-gotova-da-vlozhi-1-4-miliarda-dolara--za-da-mine--quot-Turski-potok-quot--prez-Sarbiya/173161/7/0", "text": "\r\n Русия е готова да вложи около 1,4 милиарда долара, за да мине линия на \"Турски поток\" през Сърбия. Това заяви руският президент Владимир Путин по време на посещението си в Белград. \r\n \r\n \r\n \r\n   \r\n \"Ние със Сърбия работим по този въпрос, това засяга и развитието на инфраструктурата, в това число на транзитна инфраструктура на сръбска територия, ние сме готови да вложим необходимите ресурси, те ще бъдат около 1,4 милиарда долара\", каза руският президент на съвместната пресконференция със сръбския си колега Александър Вучич, цитиран от БТА.  \r\n   \r\n \"Ние тази работа фактически я подготвяме, даже на практика я започваме, но в крайна сметка всичко ще зависи и от други страни, в това число от страни от Европейския съюз, доколко те ще бъдат в състояние да защитят своите суверенни национални интереси в диалога с европейските структури\", подчерта Путин. \r\n   \r\n Той заяви, че близките връзки и духовната близост на сръбския и руския народ помагат в изграждането на бъдещето и благодари на \"братския сръбски народ\" за топлия прием.  \r\n   \r\n Руският лидер благодари на Вучич за ангажирането му в развитието на двустранните отношения. По думите му стокообменът между двете страни е нараснал на два милиарда долара и е добре, че отношенията са все по-добри.  \r\n   \r\n Вучич пък благодари на Русия за подкрепата на териториалната цялост на Сърбия и добави, че независимо от това колко е малка Сърбия, тя е надежден партньор на Русия. \r\n   \r\n \r\n   \r\n Руският президент пристигна днес на еднодневно посещение в Сърбия, по време на което ще бъдат подписани над 20 споразумения и ще бъде разгледано политическото и икономическото сътрудничество, а главни теми, както се очаква, ще бъдат Косово и ситуацията в региона. \r\n   \r\n Путин кацна на летище \"Никола Тесла\" в Белград в 13:15 часа при мощни мерки за сигурност. Неговият президентски самолет бе ескортиран над сръбското въздушно пространство от самолети МиГ-29, които той наскоро дари на Сърбия. \r\n   \r\n Руският президент бе посрещнат в сръбската столица със звън на църковни камбани, оръдейни залпове и хиляди привърженици, развяващи сръбски и руски знамена, предаде АП. \r\n   \r\n Двамата с Вучич положиха венци на Гробището на освободителите на Белград, а след това на Паметника на червеноармееца. В Гробището на освободителите на Белград са погребани бойци от Народноосвободителната армия на Югославия и войници от съветската Червена армия, които са дали живота си за освобождаването на Белград през 1944г., отбелязва агенция Бета. \r\n   \r\n Сръбският президент подари на руския си колега четиримесечно куче - шарпланинска овчарка на име Паша. \r\n   \r\n \r\n \r\n \r\n", "date": "2019.01.17", "title": "Путин: Русия е готова да вложи 1,4 милиарда долара, за да мине \"Турски поток\" през Сърбия"}
{"url": "http://epicenter.bg/article/Sabira-li--Feysbuk--danni-za-litsevo-razpoznavane-bez-nasheto-saglasie-/173106/11/0", "text": "Нова конспиративна теория се завъртя в онлайн пространството - в статия за “Уайърд” Кейт О’Нийл спекулира, че предизвикателството “Преди 10 години” (#10yearschallenge) онлайн е начин “Фейсбук” да обучи алгоритъма си за разпознаване на лица.  Онлайн предизвикателството, в което потребители от цял свят споделят две снимки – една от 2009 и една от 2019 г. – бързо стана популярно в социалните мрежи, като в него се включиха и много знаменитости.  В подробен материал О’Нийл излага своето мнение, че по този начин “Фейсбук” създава огромна база данни с лица напълно безплатно.  “Представете си, че искате да научите алгоритъм за разпознаване на лица характеристиките на остаряването. В идеалната ситуация ви трябва голяма и разнообразна база данни със снимки на хора. Допълнително удобство е ако има зададен предварително времеви ориентир, например 10 години. Благодарение на това предизвикателство, сега “Фейсбук” разполага с огромна база данни, които може да използва без вие да знаете”, коментира тя.  Публикацията предизвика множество коментари онлайн за нарушаване на личното пространство и правата на потребителите. Наложи се “Фейсбук” да излезе с официална позиция, в която се дистанцира от предизвикателството.  До момента с хаштаг #10yearschallenge са публикувани над 5,2 млн. снимки в социалната мрежа само за три дни.  “Това е предизвикателство, което идва от потребителите на “Фейсбук” и стана популярно от само себе си. Припомняме, че всеки потребител може да изключи лицевото разпознаване от настройките на профила си по всяко време”, коментираха от компанията.  Все още няма данни тази визуална информация да е използвана по някакъв начин от компанията, но заради множеството скандали с нарушени права на потребителите, много смятат, че това ще се случи в бъдеще.   ", "date": "2019.01.17", "title": "Събира ли “Фейсбук” данни за лицево разпознаване без нашето съгласие?"}
{"url": "http://epicenter.bg/article/Prof--Ivan-Angelov--Pravitelstvoto-pogazva-konstitutsiyata-i-zakona-za-byudzheta/173116/11/0", "text": "  Член 84. т. 2. на  гласи: „Народното събрание приема държавния бюджет и отчета за изпълнението му“.   Народното събрание го приема в навечерието на всяка нова бюджетна година, но правителството го променя съществено в края на бюджетната година, като раздава по свое усмотрение милиарди от „грижливо отгледания излишък“.  ! И всички контролни институции на нашата държава го виждат, но мълчат.   В член 9. на   четем: „Приходите и разходите по бюджетите на Народното събрание, държавните органи, бюджетните организации и съдебната власт и отношенията им с централния бюджет, субсидиите или вноските се определят с годишния закон за държавния бюджет“.   Годишният закон за бюджета за 2018 г. беше приет от Народното събрание през есента на 2017 г. Правителството обаче наруши грубо решението на Народното събрание, като раздаде милиарди в края на 2018 г., без да го пита или поне да го информира. Така правителството се поставя над решенията на своя работодател – Народното събрание. Неслучайно у нас се говори, че България е правителствена, а не парламентарна република. Ако трябва да сме още по-точни, като знаем как се вземат решенията в Министерския съвет, следва да кажем,  . Защото  То е грубо нарушение на Конституцията и на Устройствения закон за държавния бюджет. А контролните институции наблюдават този произвол и мълчат!   Член 11. (1) на същия закон гласи: „В републиканския бюджет, в бюджета на Народното събрание и в бюджета на съдебната власт се предвиждат резерви за неотложни и непредвидени разходи“.   (2) “Размерът на резервите по републиканския бюджет, бюджета на Народното събрание и бюджета на съдебната власт се определя с годишния закон за държавния бюджет“.   Член 35. (1) на този закон гласи: „Министерският съвет може да одобри допълнителни бюджетни кредити от резерва при неотложни и непредвидени разходи“.   Със Закона за държавния бюджет за 2018 г. беше определен „резерв за непредвидени и/или неотложни разходи – 71,1 млн. лв.“. Преобладаващата част от тях (70,0 млн. лв.) бяха за „предотвратяване, овладяване и преодоляване на последиците от бедствия“.   При изпълнението на бюджета и особено в края на годината бяха извършени едновременно  : по размера на похарчените средства и по тяхното предназначение. Раздаденият в края на годината излишък не може да се оправдае с правото на правителството да разпределя бюджетен резерв.   , защото раздаденият ресурс превишава 50-60 пъти предвидения „резерв“ в бюджетния закон за 2018 г. Това би било флагрантно нарушение на правото на правителството да борави с бюджетния резерв. То изобщо не държи сметка за размера на утвърдения от Народното събрание резрв за 2018 г.   , доколкото в Закона за бюджета за 2018 г. фигурира понятието „резерв“, той е целеви – за смекчаване на последиците от бедствия. Раздадените от правителството милиарди в края на 2018 г. са за всичко друго, но не и за бедствия. А контролните държавни институции наблюдават безучастно и тези най-груби нарушения!   В член 45. (3) на Устройствения закон за бюджета пише: „Не са извънбюджетни средства традиционните бюджетни приходи, освен ако в закона е предвидено друго“.   В член 47. (1) на същия закон четем: „Извънбюджетните средства се събират и разходват чрез фондове и извънбюджетни сметки с приходна и разходна част, които се съставят в съответствие с единната бюджетна класификация“.   За оправдаване на произволните действия на правителството, някой може да нарече  раздаваните в края на годината милиарди. А правителството има право да разпределя такива средства, според Устройствения закон за бюджета. Но и това е грубо нарушение, защото в Закона е предвидено как се събират, систематизират и изразходват извънбюджетните средства.   . Те са бюджетен излишък в резултат на други причини: съзнателно планиране на по-ниски от реално очакваните приходи при съставянето на годишния бюджет, за да се похвалят с по-голямо преизпълнение на приходната част; по-добра събираемост на държавните вземания поради повишена ефикасност на данъчната администрация; неизпълнение на бюджетните планове за инвестиции, отчитани впоследствие като излишък. За 2018 г. в бюджета са предвидени 6,0 млрд. лв. за капитални вложения, а са изразходвани само 3,0 млрд. лв. Непохарчените 3,0 млрд. лв. се обявяват за излишък.   Правителството се гордее с този “покръстен излишък“, вместо да се замисли върху лошата си инвестиционна политика, в резултат на която инвестиционната дейност у нас все повече затихва. А контролните органи и тук наблюдават безучастно и мълчат от години!     Според Института за пазарна икономика, по данни от сайта на Министерството на финансите,  Само през последните три работни дни (21, 27 и 28 декември на 2018 г.) са направени плащания за   Така бюджетният излишък от 2,9 млрд. лв. в края на ноември, намалява до 160 млн. лв. в края на декември 2018 г.   В споменатата крупна сума са включени , което ще става през следващите години. Непонятно защо тези средства се включват в бюджета за 2018 г., а не в годините, когато действително ще се извършат.   От чисто фискална гледна точка тази операция може да се представи като законна и се съхранява в БНБ, но според изискванията на икономическата логика – едва ли! Може би се прави по предизборни съображения за 2019 г. за привличане на избиратели в Северна България. Защото правителствата на същия премиер не правеха публични инвестиции в този важен регион през последните десетина години. И недоволството на хората, естествено растеше.   На заседанието си от 12 декември 2018 г. правителството раздаде почти 2,0 млрд. лв., като 1,7 млрд. лв. са извън предвидените разходи в бюджета за 2018 г.   На Министерството на регионалното развитие и благоустройството са отпуснати допълнително 158 млн. лв. за изпълнение на инфраструктурни проекти.   На това заседание са одобрени 54,0 млн. лв. за допълнителни разходи на Министерския съвет. А също и 21,2 млн. лв. за Министерството на отбраната.   На заседанието си от 19 декември 2018 г. Правителството раздава по 20 млн. лв. на МВР и на Министерството на младежта и спорта. И още много на брой щедри подаръци в порядъка на 5-8-10 и повече милиона лв. всяко, оформени като решения на Министерския съвет.   Изброяването им би отнело доста място. В много случаи те са по инициатива на премиера, без предварителна оценка на тяхната целесъобразност. Защото, когато той предложи нещо, никой не смее да му възрази, макар и да има очевидни факти за нецелесъобразност.   Освен произволното раздаване на милиарди,  . Има сериозни сигнали за раздаването им по общини, при очевидна щедрост за общините, управлявани от представители на ГЕРБ и на коалиционните партии. Така се купуват гласове за предстоящите през 2019 г. избори. Индивидуалната покупка на гласове преди избори уж е забранена, но колективната се извършва масово от властта с използване на стотици милиони лева публични средства.   . Защото не всичко може да се предвиди през есента на 2017 г. при съставянето на годишния бюджет за 2018 г. Затова бюджетът съдържа резерв за непредвидени разходи. Нямам обаче данни, за да кажа кои са правилните решения измежду многото неправилни.     , в продължение на години  . Този човек се самопоставя (или сервилното му обкръжение го поставя) над Конституцията и законите, при елиминиране на оправомощените държавни институции. Силно тревожи   Обкръжението на този човек не смее да му противоречи, за да запази високите си постове и свързаните с тях облаги. Стреми се да му препоръчва винаги това, което той желае да чува.  . На когото всичко изглежда от розово по-розово. Струва му се, че наоколо цари всеобщо благоденствие, в резултат на мъдрата му политика.   Има доста случаи в Народното събрание, когато след разгорещени дебати с опозицията, управляващото мнозинство, взема определено решение по важен въпрос.  а и заема обратна позиция, срещу която преди малко е опонирало яростно. Не зная как се чувстват в такива случаи по-интелигентните и с чувство за достоинство, депутати от мнозинството! Но не искам да бъда на тяхно място! Този човек винаги е прав. Винаги е най-мъдър между мъдреците! Винаги вижда най-добре и най-далече. Винаги притежава истината от последна инстанция.   Преди 50-60 години това се наричаше  . Такава обстановка възниква най-лесно в по-изостанали страни, без демократични традиции, каквато е нашата. Наистина, сега у нас има формална опозиция, но много често, като изключим последните години, тя е кротка. А дори когато е гласовита,   и управляващото мнозинство я игнорира тотално. При това положение винаги се приемат само предложенията на мнозинството. А това означава – каквото каже неговият началник, дори когато е очевидно погрешно.   , независимо от причините, при възникване на милиардни бюджетни излишъци в края на годината, е  В този случай би се гарантирала по-голяма прозрачност в използването на публични ресурси. Спазва се Конституцията и законите. Намаляват се грешките. Дава се пример за прозрачност, за политически морал, за ред и законност на по-ниските управленски равнища.   . Защото у нас вече всичко важно, средно-важно и дори маловажно (например винетките по северния обиколен път на София) се решава от един човек. Той има последната дума винаги и във всичко. Той е винаги най-прав!  Започва все повече и по-често да греши. Расте икономическата, политическата, социалната и нравствената цена на личния произвол. Такъв управленец си въобразява, че е незаменим. Все по-малко се вслушва в други мнения. Става все по-мнителен.   , посочените до тук груби нарушения на Конституцията и на Устройствения закон за държавния бюджет през последните години са очевидни. Не е нужна особена прозорливост, за да бъдат видяни и поне частично ограничени. Но ако аз и други колеги ги виждаме, без да сме в системата на управлението,   Защо те мълчат от години?    Дали политическото и моралното израждане и дори загниване не обхваща вече голяма част от държавната администрация! Тогава накъде върви България с такава висша администрация? За кого работи тази администрация? Кой ще ни опази от нея?    До кога народът ни ще търпи този развал! Защо някои хора се гордеят с пословичното търпение, дори с робското покорство на нашия народ, датиращо още от турското иго? Защо в съседните страни в протестите срещу произволите на властта участват стотици хиляди, дори милиони хора, а у нас няколкостотин.   Над милион и половина пенсионери живеят в оскотяваща мизерия. Дори се чудя как оцеляват като човеци с 250-300 лв. на месец. А на протестните им митинги се явяват стотина! В София има 340 хиляди пенсионери. Да допуснем че половината са болни и не могат да се придвижат. Остават около 150000 души, а на протестите им пред Народния театър идват 50-100 души.    На младини бях чел интересна книга –  от известен полски автор. Там имаше  : „Не се страхувай от враговете си. В най-лошия случай те могат да те убият. Не се страхувай и от приятелите си. В най-лошия случай те могат да те предадат. Страхувай се от равнодушните. Те няма нито да те убият, нито да те предадат. Но благодарение на тях на света съществуват и предателствата и убийствата“. С голямо огорчение съм принуден да призная, че тези мъдри думи много прилягат на нас – българите в сегашния момент. Жалко, но факт!    Защото държавните институции престават да функционират нормално. Те се изпразват от съдържание.     Това чувство се подсилва и от користните внушения на сервилните медии и на подлизурското обкръжение. Той сам започва да си вярва, че е станал велик държавник, за когото  . И си въобразява, че му е отредено да чертае дневния ред на Европа. Започна да вярва, че за няколко месеца по време на ротационното българско Председателство на ЕС, може да разреши дълбоки конфликти между страните от Западните Балкани, които далеч по-мъдри държавници не са могли да разрешат от десетилетия, дори от векове!       15 януари 2019 г.  ", "date": "2019.01.17", "title": "Проф. Иван Ангелов: Правителството погазва конституцията и закона за бюджета"}
{"url": "http://epicenter.bg/article/Aleksandar-Urumov-v--quot-Tatko--obichay-me-quot--24-saveta-kam-detsata-mi/173120/11/0", "text": "    Татко, обичай ме     Благодарното сърце е получаващо сърце. Благословението не отива при неблагодарния. Огледайте се около вас и потърсете удовлетворени хора, в мир и хармония със самите себе си, които същевременно са винаги неблагодарни. Не казвам успели хора, защото успехът е нещо много относително и обикновено се има предвид материалният успех. Не, имам предвид удовлетворени и спокойни хора, с мир и спокойствие в себе си, които едновременно с това да са системно неблагодарни. Мисля, че няма да намерите такива хора.    Мирът и хармонията изключват неблагодарността, защото неблагодарността носи безпокойство и обърканост. Неблагодарността е сестра на горчивината, която винаги разяжда човек отвътре и никога не му позволява истински да се зарадва на живота, на себе си, на близките си и дори на успехите си.   Неблагодарният винаги се чувства ощетен и затова никога и нищо не му е достатъчно. Благият дар не отива при него, благият дар отива на адреса на благодарния. Защото всичко, което имаме ни е било позволено да го имаме, било ни е дадено. Всичко ни е дадено, но нищо не е даденост.   Затова много често хората губят това, което не могат да оценят и за което не са благодарни. Благодарността е дом на изобилие. Защото именно чрез отношение на благодарност човек задържа даровете от Бог и от хората, и чрез благодарност разширява пределите на своите успехи.  Ако това ви звучи много общо, нека ви разкажа нещо съвсем конкретно.   Бях застанал на платното и колите внимателно ме отминаваха, както се отминава луд. Сигурно наистина съм изглеждал като луд в тази юлска утрин, но просто трябваше да спра такси - закъснявах за кандидат-студентския си изпит! Трябваше да спра такси! Една жена - спомням си - започва да вика от близката спирка: \"Дръпни се оттам, момче, ще те удари някоя кола!\" Не мога, отвърнах аз, закъснявам за изпит! И тази жена започна да кърши ръце - ех, защо не мога да ти помогна...а толкова искам да ти помогна!   Ето това съм запомнил от онази гореща юлска утрин на 1989 г. Бях се объркал и отидох на друго място, близо до Студентски град. А изпитът беше в Биологическия факултет, на Семинарията. Нищо не ми говореше тогава, не познавах София, нищо не знаех... Знаех само, че трябва да стигна навреме, трябва да го издържа, трябва да успея! И стоях там, на средата на платното...спря такси, взе ме...караше със скоростта на костенурка, но успях да стигна - минута преди да затворят вратите...тичах като луд по коридорите...   Сега живея близо до това място. Много често минавам оттам. И си спомням тази жена...не лицето й, не фигурата й, не дрехите й... Спомням си сърцето й. Как искаше да ми помогне. И как всъщност ми помогна! Защото изведнъж разбрах, че в тази огромна и непозната София има поне един добър човек. В лицето на тази жена. И поне един благодарен човек – в мое лице. Което е достатъчно, нали?   Този урок е един от най-важните житейски уроци лично за мен. Безкрайно ценен урок, чрез който научаваш, че истинският растеж е вътре в теб. Истински трайните постижения са резултат от комбинация между призив, постоянство, труд, усилия и вяра.     Това е един от най-болезнените уроци, защото действието е изцяло на наша територия, изцяло вътре в нас. И това коства обикновено коства болка. И обикновено болката идва от егото ни, принудено да отстъпи назад.   Когато беше на 11-12 години – в онзи период, предшестващ бързото физическо израстване на момчетата – синът ми беше пълничък за ръста си. Нито за миг не съм имал притеснение, че ще се справи с това предизвикателство.    Имал съм го и аз, и все още го имам – но знаех, че той ще се справи по-добре и по-трайно от мен. Защото има моето разбиране, моята любов, търпение и подкрепа до себе си – на своя страна!    Бащиното разбиране, любов и подкрепа са могъщи съюзници за всяко едно дете! И с моя син беше така. В периода, в който той приличаше по-скоро на тюленче, аз му говорех, че трябва да прилича на еленче. Беше си една наша закачка, която може би изглежда грубовата, изразена чрез написано слово.    Но вложените в нея безусловно приемане, разбиране, любов и търпеливо подтикване към системни физически действия няма как да не доведат до позитивна промяна. Защото детето не е виновно, че е пълно, или че е слабо, или че нещо не му харесваме. В тази възраст неговият проблем е изцяло наша отговорност.     Нашият пример, нашето отношение имат решаващо значение. И тогава споделих на сина ми този важен урок:  Победата се крие отвъд болката на усилието.   Правиш лицеви опори и усещаш болка – победата е отвъд тази болка. Продължавай всеки ден! И всеки ден ще разширяваш територията на своите възможности. Болката ще отстъпи територията си, няма къде да ходи.     Тичаш в парка и чувстваш как дишането ти се затруднява – победата е отвъд това затруднение. Продължавай! И ще намериш правилното си дишане, ще усетиш огромен резерв, сякаш някакъв неподозиран резервоар от кислород се отваря вътре в теб.   Усетиш ли натиск – натисни го. И натискът ще отстъпи! А ти ще станеш по-силен. И още по-силен – след всеки нов успех вътре в самия теб! Ще започнеш да се сърдиш на самия себе си, когато почувстваш нещо да ти се опира системно и да ти пречи да се разширяваш вътре в себе си. И тази сърдитост, това несъгласие с бариерите вътре в теб ще ражда нова победа и ново разширяване в териториите в невидимата твоя вселена.     Когато един силен човек се разсърди на себе си, той влиза в тежка битка, в която побеждава свой недостатък и минава на по-високо ниво. Когато слаб човек се разсърди на себе си, той губи битката и прехвърля сърдитото си отношение към целия околен свят.   Лично на мен ми е омръзнало от слаби хора, избрали заробващото его на своята посредственост пред издигащата сила на несъгласието със своята слабост.     Хора, които намират всевъзможни причини и обяснения за своята пасивност. Хора, които винаги са жертва и никога не намират смелост за стъпка напред.   Нека децата ни да бъдат в битката срещу бариерите вътре в себе си. Нека децата ни да знаят къде е скрита победата.   ", "date": "2019.01.17", "title": "Александър Урумов в \"Татко, обичай ме\": 24 съвета към децата ми"}
{"url": "http://epicenter.bg/article/Prof--d-r-Trendafil-Mitev--Otechestvoto-predi-vsichko-/173127/11/33", "text": "  През лятото на 2017 година медиите разпространиха радостна вест: правителствата на България и Македония са готови да подпишат договор за добросъседство и приятелство. Българският експертен потенциал по Македонския въпрос е съсредоточен в Македонския научен институт (МНИ) – София. Поради това ръководството на институцията поиска разговор с представители на Балканския отдел във Външното министерство. Целта беше обществеността да добие яснота, за онова което предстои.  „България никога в миналото не е била в по-благоприятна позиция за защита на националните си интереси по македонския въпрос.   Затова в договора е редно да се запишат минимум три неща, които отразяват обективната историческа истина. Ако искаме в бъдеще двустранните ни отношения действително да са добросъседски и приятелски, а именно:    А как се чувстват сега активните генерации в нашата нова съседка, които са родени след средата на ХХ век – това си е тяхна лична работа. На живи хора никой не може да натрапва нищо! Истината в историята обаче, може и трябва да се защитава!“  Когато на 2 август 2017 година договорът за добросъседство беше подписан,   За „изясняване на историческата истина“ се създаде двустранна комисия от учени, които да предложат на правителствата работещи тези по темата за общото историческо минало. Без комисиите да имат реална власт, да налагат на когото и да било своите решения като задължителна практика.  И какво се получи? Гърция, след четвъртвековен натиск, също подписа подобен договор за добросъседство с Македония. Но още в неговия текст бяха изчистени всички въпроси, свързани с миналото!   Докато в нашия случай се започва една словесна игра, която има шансове да не донесе полезни резултати за България.  Защото и след подписването на договора между България и Македония, от най-високо място в Скопие се говори, че   Дори Гърция признала с договора си „македонската идентичност и македонския език“; вместо „Вардарска Македония“, каквото е традиционното название на територията, в която се формира Македония, беше възприето държавно име   в пресата все така се говори, че след 1941 г. „по всички критерии България е окупатор в Македония“, а не освободител, инвестирал над 25 милиарда лева за възстановяването на областта; в-к „Нова Македония“ критикува българския президент за отношението му към договора от 2 август 2017 г. и т. н.  При анализа на тези и много други факти, авторът на настоящия текст ще изрази своето лично мнение. Защото, вярно е, че Българската историческа комисия е съставена от подготвени и уважавани учени.   Кое дава основание за подобен песимизъм?   защото плюс споменатото по-горе, по най-различни информационни източници в Скопие се заявява, че в дебата двете исторически комисии трябва да изяснят само какво да се пише в школските учебници на двете съседни държави.   в науката нямало как и не трябвало да се „декретират“ истини, които да се „задължителни“ за изследователите. Следователно децата могат да учат нещо, което в бъдеще „науката“ ще отрича!?   макар че работата на комисиите е още в началото, вече личи, че при обсъждането на проблематиката скопската страна приема половинчато истините: Като нагледна илюстрация тук може да се даде следната ситуация: „Примерно, няма как да не се приеме, че Цар Самуил, да речем, е представител на българската владетелска династия, защото той е син на комит Никола – управител на Сердакийския комитет, при царуването на Петър I. Но не се съгласяваш, че Самуиловата държава е западния дял на средновековна България, след като през Х век Византия нанася тежък удар върху нея“ и пр.   по възловите въпроси скопската комисия от историци умува дълго и прави консултации с властта, каква позиция да заеме. От гледна точка трайните национални интереси на България това е ситуация, която може да се тълкува само като „протакане“, докато Македония получи покана, а след това и влезе в НАТО и ЕС. Целта е Македония да се откъсне от руската сфера на влияние и да се включи в двете споменати международни организации.   София ще бъде парирана, тъй като ще има до себе си един равноправен член на НАТО и ЕС, на когото не може да се диктува нищо.     МНИ трябва да поиска по официален път, българската историческа комисия след всяка среща със скопската да публикува не къде да е, а в „Държавен вестник“ протокола с решенията от поредното заседание. Защото комисиите са официално упълномощени органи от страна на държавната власт. И най-важното – ще остане сериозна документална следа за онова, което се приема, отхвърля или протака, понеже след време дори приетото, може да се отрече от някого.   добре е да се отправят покани към членовете на българската комисия да се наложи практиката, след поредната среща с македонската, да има разговори и с българската научна общност. Така комисията може да чува полезни идеи за бъдещета си дейност.   ако след година-две стане ясно, че скопската комисия протака преговорния процес съзнателно, това за българската комисия не може да означава друго, освен че практиката е доказала невъзможността по този път да се изясни обективната истина за историческото минало. Факт, доказващ, че договорът от 2 август 2017 г. в сегашния си вид, не работи ефективно. Той се нуждае от допълнение, защото от истината за миналото зависи много онова, което ще се случи в бъдеще.   Тогава българското правителство е в правото си да реагира по два начина: или да се изготви нов договор, който да замести сегашния, или да се създаде анекс към текста от 2 август 2017 година.   В новия документ обаче да се изпишат споменатите три безспорни истини, свързани с българския произход на славянското население в Македония.   когато парламентът на Македония също ратифицира този нов документ, както вече стана, тогава да се възстановят преговорите на научните комисии, за да се изясни как да изглеждат учебниците. А българското правителство да оказва подкрепата си за НАТО и ЕС.  Ако това не се направи, а Македония влезе в НАТО и ЕС със сегашната мисловност на нейния политически и научен елит,  . По-тежки от онези, които наследихме от втората половина на 40-те години на ХХ век.  А нашата генерация ще бъде осъдена заради бездействие така, както народът ни осъди онези, които през 1947 година подариха на Скопие костите на Гоце Делчев и цялото духовно богатства на МНИ, за да се затвърдят основите на неомакедонизма. Днес въпросът вече е:    МНИ не е държавна структура, а обществена организация. Той може да изказва свободно мнения, които са трудни за изговаряне от страна на официални представители на властта.   Няма значение кой и защо натиска България да форсира един процес, който е свързан най-тясно с темелите на нейната цивилизация.  Едва ли някоя велика сила – която и да е тя, има интерес, да иска от българската интелигенция да отрече, че   за народите по света.  ", "date": "2019.01.17", "title": "Проф. д-р Трендафил Митев: Отечеството преди всичко "}
{"url": "http://epicenter.bg/article/Velizar-Enchev--Koga-shte-gi-stignem-sarbite--/173128/11/0", "text": "Путин е в Белград. Посрещат го като като цар, а той ще направи царски подаръци на сърбите – и в енергетиката, и в газопреносната мрежа, и в транспорта, и в инфраструктурата, и във въоръжението… От години президентът Вучич го играе русофил и инкасира руски инвестиции за милиарди. Премиерката Бърнабич пък е заклет евроатлантик и вече има колекция от еврооферти. Брюксел моли Белград да влезе в ЕС. Докато ние се молихме на ЕС като просяци. Каквито сме и днес. Само преди 35 години Югославия играеше същата геополитическа игра със Запада и Изтока по рецептата на Йосип Броз Тито. В резултат на която сърби, хървати, словенци, босненци, даже и кръвните ни братя в Македония, имаха стандарта на западноевропейците и свободата да работят и пътуват по света. Народ, който търпи като вол, мълчи като риба и избира слуги, е обречен да вегетира. Че никога няма да стигнем американците, това е ясно и на дебилите. Но кога ли ще стигнем сърбите?", "date": "2019.01.17", "title": "Велизар Енчев: Кога ще ги стигнем сърбите? "}
{"url": "http://epicenter.bg/article/Kak-Tsvetanov-predizvika-burya-vav-feysbuk-s-intervyu-vav-v---quot-Presa-quot-/173147/11/0", "text": "Това стана в сряда. И оттогава във фейсбук се вихри истинска буря.    Спорът какъв да бъде новият български изтребител:  Ф-16 или „Грипен“, подложена ли е България на външен натиск, за да предпочете една от офертите, каква е била ролята на президента Румен Радев в процеса, повиши неимоверно градуса на напрежението в пленарната зала в сряда.   Според Цветанов във въпросното интервю в качеството си на летец и шеф на ВВС Това бе поводът  да напише в социалната мрежа:   Публикацията му разпали дискусия, в която се включи както бившият шеф на „Преса“ Тошо Тошев, така и авторът на интервюто Евгени Генов.   чрез своята колежка Мери Балева, тъй като той самият няма профил в социалната мрежа.  , пише Генов.  И добавя приятелски послепис - обръщение към Стоянов:    , добавя друг зам.-главен редактор на вестника Пламен Енчев. Стоянов добавя:    ", "date": "2019.01.17", "title": "Как Цветанов предизвика буря във фейсбук с интервю във в. \"Преса\""}
{"url": "http://epicenter.bg/article/Bez-nov-iztrebitel-gubim-suverenitet/173153/11/0", "text": "  Публикуваме интервюто и всеки може сам да направи своите изводи   - Въпросът не е дали ни трябва, а кога най-скоро можем да го вземем. Причината е, че се изчерпва ресурсът на бойните си самолети и нашите ВВС губят критични за националната сигурност способности. Самолетите ни на въоръжение са малко като количество и са с ограничени способности за водене на въздушни операции, особено в рамките на НАТО. Забавянето на проекта ще доведе до загуба на въздушен суверенитет, а това е риск за националната ни сигурност.   - Разбира се, че нов!   Този критерий е в основата на методиката ни за анализ и математически модел за сравнение на вариантите, посредством които оценяваме петнадесет предложения от девет държави, които получихме.  - Внимателно разгледахме всички. И особено . И трите типа самолети са чудесни машини, всяка със своите предимства.  - Не търсим победители, а оптимален вариант. Ф-16 не е самоцел.  В общественото пространство се вихрят дискусии само за техническите параметри на самолетите. Но не по-малко важно е наземното оборудване. А това е скъп комплекс от сложни системи, които позволяват на летеца да се подготви предварително за полет. То включва още стендове и лаборатории за поддръжка на машините. Без такова оборудване пилотът не може да реализира бойния потенциал на самолета, а техническото обслужване ще бъде напълно зависимо от държавата доставчик с всички последствия за автономността и цената. Освен това са важни видът и качеството на въоръжението, както и обучението на пилотите и техниците, което е един от най-сложните аспекти на проекта.  За момента по разбираеми причини не мога да говоря за цената на конкретните предложения.  -  контейнери и нашлемни системи за целеуказване, системи за обмен на видеоинформация в реално време, тренажори за летците и инженерите, системи за планиране и разбор на полетите, модерно оборудване за обслужване и ремонт, резервни двигатели и обучение. Цената на този пакет е чувствително по-ниска от другите предложения.  - Те са с ресурс от 8000 часа без ограничения по години, а до момента са налетели 3500 часа. Това означава, че можем да ги ползваме поне 25 г. Тези изтребители са модернизирани изцяло, конструкцията им е усилена, обновени са им всички важни системи.  - Наши експерти се запознаха отблизо с тези самолети. Всички са в перфектно техническо състояние. Лично аз летях на него и изпълних разнообразни задачи. Като способности Ф-16 МЛУ версия М5 няма нищо общо с първоначалния вариант на Ф-16 блок 15. Той превъзхожда значително Ф-16 блокове 30, 40 и в някои отношения дори 50, на които също съм летял, и срещу които съм изпълнявал десетки боеве с МиГ-29. Авиониката и интегрираното въоръжение, както американско, така и европейско са впечатляващи. На всеки три години самолетът се модернизира, като разходите се споделят от петте европейски държави в които е на въоръжение: Холандия, Белгия, Норвегия, Дания и Португалия.  -  на старта и снемане и монтаж на агрегати. Според тази концепция всички висококвалифицирани дейности по дефектация и ремонти се извършват в чужбина от фирмата производител чрез куриерска служба. Периодично там се изпращат и самолетите за инспекции с предстой от два до шест месеца. Системата работи гарантирано, но гълта много пари.   Самолетите никога не напускат България, всички инспекции и техническото им обслужване и поддръжка се изпълняват от български военни специалисти.  но той спестява десетки милиони в сравнение с поддръжката на две нива.  - Всичко зависи от това какви средства ще бъдат заделени. Ако можем да си позволим новопроизведени самолети с въоръжение и адекватно наземно оборудване, ще е прекрасно.  Задачата на нашия екип е да намери баланса между всички тези сложни фактори при определена финансова рамка.  Важно е да отстояваме нашите летци да разполагат със съвременни средства за подготовка, а нашият технически състав – с модерно оборудване и квалификация. Това са задължителни условия за модерна и боеспособна авиация. Искам да подчертая, че трябва да отчитаме и потенциални финансови рискове на бъдещето, базирайки се на уроците на историята. Ако в нашите ВВС продължава и днес да има летящи МиГ-29 и Су-25 напук на продължителните периоди на финансов геноцид над тези самолети, то е благодарение на подготовката на невероятния ни инженерно-технически състав и на наличието на техническо оборудване.   - Не! С девет самолета, които ще вземем, не можем да готвим необходимия брой летци за бойно дежурство.  - Факт е, че нашите летци летят опасно малко. Претоварени са с дежурства, които не могат да компенсират с почивки. Заплащането е далече под натоварването и риска, а усещането им за обществена значимост на техния труд е разклатено. Проектът за нов изтребител трябва да се развива успоредно с решително увеличаване на летателните часове и с мерки, гарантиращи сигурността на летателния и инженерно-техническия състав и безопасността на полетите. Ако това не стане, дори совалки да си купим, ефект няма да има.  ", "date": "2019.01.17", "title": "Ето интервюто на ген. Румен Радев в \"Преса\", което Цветанов размаха от парламентарната трибуна"}
{"url": "http://epicenter.bg/article/Tomislav-Donchev-se-obyavi-za-barzo-zavarshvane-na-ZhP-liniyata-Skopie---Sofiya-i-koridor--8/173113/4/0", "text": "За опростяване на пропускателния режим и общ граничен контрол между България и Република Македония се договориха да работят със съвместни усилия заместник министър-председателят Томислав Дончев и македонският заместник министър-председател по икономическите въпроси Кочо Ангюшев.  Двамата проведоха среща в рамките на официалното посещение на вицепремиера Дончев за Българо-македонския бизнес форум, който се провежда днес в Скопие.  Общ приоритет за двете държави е изграждането на транспортен коридор № VІІІ и железопътната линия по направлението Скопие – София, като България ще направи всичко необходимо да бъде ускорено завършването, заяви вицепремиерът Дончев.   Заместник министър-председателят Кочо Ангюшев подчерта, че Република Македония има интерес към засилване на сътрудничеството с България и в сектор енергетика.  Вицепремиерите Дончев и Ангюшев се обединиха около необходимостта от преглед и облекчаване на всички правила и административни режими, които са в тежест за инвестициите и търговията между двете страни.  ", "date": "2019.01.17", "title": "Томислав Дончев се обяви за бързо завършване на ЖП линията Скопие - София и коридор №8"}
{"url": "http://epicenter.bg/article/Mariyana-Nikolova-kam-biznesa--Nasheto-satrudnichestvo-sazdava--dobavena-stoynost--/173112/4/0", "text": "Заместник министър-председателят по икономическата и демографската политика Марияна Николова участва в първата от поредицата срещи, организирани от Асоциацията на индустриалния капитал в България /АИКБ/ с представители на бизнеса и браншовите организации. Това съобщиха от правителствената информационна служба.  В словото си при откриването на събитието „Актуални възможности и необходими действия в подкрепа на българския бизнес“ вицепремиерът отбеляза постигнати добри резултати като съобразяването на държавния план-прием за средно професионално образование с нуждите на бизнеса и одобряването на първия списък със защитени специалности от професии.  Тя посочи още отпадането на задълженията за акционерните дружества микропредприятия да извършват задължителен одит и други решения, целящи подобряване на условията за правене на бизнес в България.  „Всичко това показва, че нашето сътрудничество създава „добавена стойност“. Аз съм убедена обаче, че съществува още потенциал, който трябва да използваме“, заяви заместник министър-председателят Николова. Тя подчерта, че не бива да спират общите усилия за развитие на реформите в образователната система – за поставяне на акцент върху професионалното образование и за пренасочване на финансови ресурси към инженерните и към природо-математическите специалности във висшите учебни заведения.  Целта на инициативата е да даде възможност да се обсъдят проблемите, които стоят пред предприятията с акцент върху малките и средни производства, както и възможностите, които се откриват за подкрепа на бизнеса през 2019 г.   ", "date": "2019.01.17", "title": "Марияна Николова към бизнеса: Нашето сътрудничество създава „добавена стойност“ "}
{"url": "http://epicenter.bg/article/Andrey-Delchev--Kolkoto-po-skoro-Zakonat-za-gorivata-vleze-v-sila--tolkova-po-dobre-za-vsichki-/173130/4/0", "text": "Този закон е за изчистване на сектора и това е основната и единствената му цел, както и, разбира се, интересите на потребителите.   – в смисъл, че колкото по-бързо влезе в сила, толкова по-добре за всички. Това каза Андрей Делчев, изпълнителен директор на Българската петролна и газова асоциация (БПГА), след среща на БПГА с Българска асоциация на металургичната индустрия, Българска минно-геоложка камара и Камара на строителите в България, организирана от Българската стопанска камара.   Тя бе организирана по повод внесеното от МС предложение за отлагане с 6 месеца на влизането в сила на Закона за административното регулиране на икономическите дейности, свързани с нефт и продукти от нефтен произход (ЗАРИДСНПНП), предаде „Фокус“.   След срещата  стана ясно, че те ще внесат предложение до Народното събрание за промени в отложения със шест месеца Закон за горивата.  „С посредничеството на Българска стопанска камара (БСК) направихме това, което законодателят трябваше да направи при първоначалното приемане на текстовете. Това е разбирателство на браншово ниво, като тези промени ще бъдат предложени на депутатите в НС“, това заяви изп.-директор на Българската петролна и газова асоциация Андрей Делчев.  Една от промените е металургичните предприятия да не се вписват в закона като търговци на горива. За целта бе подписано и споразумение между БПГА и Българска минно-геоложка камара, пише \"Труд\".  Ние заявихме включително писмено желанието си да напуснем КРИБ. Няма обратно решение на петролната асоциация, не виждам и причина да има, така че да, напускаме КРИБ, заяви Андрей Делчев.  В отговор на въпрос дали БПГА вече е направила постъпки към присъединяване към БСК, председателят на Камарата Радосвет Радев заяви, че на днешната среща Българската петролна и газова асоциация е присъствала като най-младият член на Стопанската камара.   „Тя е такава от втората половина на миналата година. Всички останали са дългогодишни наши членове“, уточни той. „От деня, в който станах председател на БСК, аз заявих, че война с другите работодателски организации няма да водя. Напротив, смятам, че за да има 4 работодателски организации, това значи, че всяка една от тях, работи по-добре от останалите три и затова членовете доброволно членуват в нея. Състезания с КРИБ можем да имаме единствено на пистата на това да служим по-добре на нашите членове. Нещо, което днес атестирахме категорично“, коментира още Радев.   Доколкото ни позволява юридическата култура, сме изписали някои текстове, което се надяваме да обслужат законодателя. Тоест, да свършат част от работата“, допълни Андрей Делчев. По думите му, ако парламентът възприеме предложените текстове, всичко, поставено като проблем и изискващо отлагане на закона с близо 6 месеца, може да се случи много по-бързо – в рамките на седмици или месец.  „В последно време беше преекспониран един конфликт относно прилагането на невлезлия все още в действие Закон за горивата. БСК за разлика от очакваното поведение от гражданските организации, които „наливат масло в огъня“, направи необходимото, за да се срещне с нашите членове за открит, честен и безконфликтен разговор”. Той уточни, че е оптимист, тъй като срещата е продължила едва 45 минути, в която членовете на Камарата са успели да се разберат.   отбеляза, че Камарата подкрепя закона, но е имала желание да се направят някои уточнения, които в рамките на днешната среща са били изчистени. „Текстовете ще се подготвят в седмицата до 23 януари, когато е предвидено да има УС на Камарата, на който да бъдат приети“, уточни тя.   (БАМИ) също заяви, че от металургията подкрепят закона. „Металургията е дейност, която изцяло работи на светло. Затова застава зад всички законодателни и други мерки, които се взимат за изсветляване на българската икономика“, посочи тя.  На 9 януари Министерски съвет предложи на Народното събрание да отложи срока за влизане в сила на Закона за административното регулиране на икономическите дейности, свързани с нефт и продукти от нефтен произход, по-известен като Закона за горивата.   както би трябвало да се случи. Няколко дни по-рано срещу закона се обявиха от Националното сдружение на търговци и превозвачи на горива (НСТПГ). Според тях той ще доведе до фалита на дребните фирми в бранша и така на пазара ще се получи монопол на няколко големи компании.  От НСТПГ обявиха, че подготвят незабавни и безкрайни протестни действия по примера на „жълтите жилетки“ в Париж. Основното искане е връщане на закона в пленарна зала и преразглеждане така, че той да стане в интерес на потребителите и икономиката.   срещу промените в Закона за горивата. Тя заяви, че те не само нанасят тежък удар върху малките търговци и превозвачи на горива, но са и удар срещу българските граждани в качеството им на потребители, тъй като фалитът на малките бензиностанции ще доведе до ограничаване на конкуренцията и засилването на монополизма.   на Закона за горивата. БПГА обяви, че напуска КРИБ заради решението на Министерския съвет да внесе в Народното събрание законопроект за отлагане с 6 месеца на влизането в сила на Закона. Членовете на асоциацията изразиха своето разочарование от действията на Конфедерацията на работодателите и индустриалците в България, която в писмо до министъра на икономиката Емил Караниколов е поискала отлагане на влизането в сила на закона и е направила предложения за промени в текстовете му, без това да е съгласувано с БПГА.   което според тях на практика означава продължаване на живота на сивата икономика в сектора за България.  Законът за административното регулиране на икономически дейности, свързани с нефт и продукти от нефтен произход,   С него се въвеждат специални изисквания за регистрация на търговците с нефт и нефтопродукти - определен уставен капитал и обезпечение, както и високи санкции за нарушителите.  От големите търговци на горива се изисква капитал, не по-малък от 1 млн. лева, а за дребните - 20 хил. лева. Дистрибуторите на бутилиран газ трябва да притежават минимум 10 000 бутилки за съхранение.  Лице, което осъществява търговия с нефт и нефтени продукти без регистрация, ще подлежи на глоба в размер от 25 000 до 250 000 лв., а за повторно нарушение тя ще е в двоен размер. Забранява се също и на моторните превозни средства да зареждат от мобилни бензиностанции, за което се предвижда санкция от 20 000 до 200 000 лв.  ", "date": "2019.01.17", "title": "Андрей Делчев: Колкото по-скоро Законът за горивата влезе в сила, толкова по-добре за всички "}
{"url": "http://epicenter.bg/article/-Bulgartransgaz--registrira-dashterna-kompaniya--Gazov-hab-Balkan--EAD-/173137/4/0", "text": "В изпълнение на приетото от Министерския съвет и Народното събрание решение за изменение и допълнение на Енергийната стратегия на Република България до 2020 г. и във връзка с реализация на концепцията за изграждане на газоразпределителен център на територията на България, „Булгартрансгаз“ ЕАД регистрира дъщерна компания „Газов хъб Балкан“ ЕАД. Това съобщиха от „Булгартрансгаз“.  Към настоящия момент 100% от акциите принадлежат на „Булгартрансгаз“ ЕАД, като на по-късен етап не повече от 49% от акциите биха могли да се предоставят на други физически и юридически лица. Това би допринесло за реализация на концепцията за газоразпределителен център „Балкан“ и за увеличаване ликвидността на пазара на природен газ в България и региона на Югоизточна Европа.  Компанията ще оперира платформи за търговия за нуждите на пазарите на природен газ в рамките на газов хъб „Балкан“. В синергия с физическата инфраструктура на газоразпределителния център ще се осигурят необходимите предпоставки за изграждане на първия ликвиден физически и търговски газов хъб в региона на Югоизточна Европа, базиран в България.  В изпълнение на своите цели, „Газов хъб Балкан“ ЕАД ще изгради ликвидна газова борса на територията на България, със сегмент и за двустранна търговия, предлагайки съвременни продукти и финансови услуги.  Като първи етап от изграждането на борсата, „Газов хъб Балкан“ ЕАД ще предостави на участниците на пазара на природен газ в България и региона възможност да използват търговска платформа с всички необходими функционалности, съгласно изискванията на чл. 10 от Регламент (ЕС) № 312/2014 за установяване на Мрежов кодекс за балансиране на газопреносните мрежи.  Новоучредената компания ще има едностепенна форма на управление чрез Съвет на директорите с Председател - Изпълнителният директор на „Булгартрансгаз“ ЕАД, Владимир Малинов, и членове Захари Дечев и Кирил Равначки - Изпълнителен член на Съвета на директорите.  „Булгартрансгаз“ ЕАД реализира концепцията за газов хъб „Балкан“ в пълно съответствие с плановете за развитие на газовата инфраструктура в Европа. С изграждането на газоразпределителен център на територията на България ще се подобри енергийната сигурност, ще се осигури диверсификация на източниците и маршрутите за доставка на природен газ и ще се гарантират конкурентни цени за потребителите.  Проектът е в унисон с нуждите, идентифицирани от Групата на високо равнище за газова свързаност на Централна и Югоизточна Европа (CESEC), с развитието на Европейския енергиен съюз и се подкрепя ативно от Министерски съвет на Република България и Европейската комисия.  ", "date": "2019.01.17", "title": "„Булгартрансгаз“ регистрира дъщерна компания „Газов хъб Балкан“ ЕАД "}
{"url": "http://epicenter.bg/article/Glavniyat-sekretar-na-MVR-s-podrobnosti-za-ubiystvoto-v-Banishora-i-gonkata-v-Stara-Zagora/173085/3/0", "text": "Все още не са ясни мотивите за убийството на млада жена в кв. \"Банишора\". Това каза главният секретар на МВР гл. комисар Ивайло Иванов в предаването „Тази сутрин“ по bTV във връзка с убийството на млада жена в столичния кв. „Банишора“.   „Извършителят е задържан още снощи. След като е извършил убийството, той е направил опит да се самоубие. Задържан е и, след като лекарите преценят, че няма опасност за живота му, колегите ще започнат да работят с него“, уточни главният секретар. „Мотивите към този момент все още не са ясни. Цяла нощ работиха колегите от Столичната дирекция“, допълни той, като посочи, че когато има повече подробности около случая, Софийската градска прокуратура и СДВР ще дадат брифинг.   „Няма данни и нямаме сигнали за домашно насилие от тях, тепърва трябва да излязат експертизите дали са били под въздействието на алкохол, но е прекалено рано да дадем подробности“, отбеляза още гл. комисар Иванов.   Той разясни, че сигналът към полицията е получен, след като момчето е изпратила смс на баща си. „Действахме бързо, за съжаление не успяхме да го предотвратим, убийството е станало доста преди ние да получим сигнал“, каза още главният секретар.   Категорично не е използвано оръжие от полицейските органи при гонката в Стара Загора, каза още Иванов във връзка с около 200-километровата гонка между лек автомобил и патрулна кола тази нощ.   „Около 2.35 патрул от ОДМВР-Стара Загора предприел проверка на автомобил, в който е имало лица със съмнително поведение. Автомобилът не се е подчинил на подадения звуков и светлинен сигнал и колегите са го последвали, след като е ускорил. Той е направил опит да ги изблъска от пътя, при което е реализирал леко ПТП с единия от служебните автомобили“, разказа главният секретар.   Той уточни, че преследването е продължило на територияята на няколко населени места в областите Стара Загора и Пловдив. „Много патрули са се включили, автомобилът е бил постоянно под полицейско наблюдение. Въпреки многократните опити да го спрат, той не е реагирал по никакъв начин на сигналите за спиране. Тогава те са взели решение да използват устройството за принудително. При задържането водачът на автомобила е скочил от него и е избягал, другите две лица, които са били в него са задържани“, уточни гл. комисар Иванов.   „В момента продължава издирването на въпросния шофьор“, допълни той, като отбеляза, че към момента все още не е ясно каква е била причината автомобилът да не се подчини на опитите да бъде спрян.   „Само едно от лицата е криминално проявено, известен ни е шофьорът, въпрос на време е колегите ни да го задържат“, заяви гл. комисар Иванов.   „Категорично не е използвано оръжие от полицейските органи“, подчерта той, като уточни, че охранител, който се е намирал в близост, е използвал пиратки, когато е видял да тича. Гл. комисар Иванов посочи, че при няма пострадали.   По думите му двамата задържани до този момент отказват да дадат показания, но работата с тях предстои.", "date": "2019.01.17", "title": "Главният секретар на МВР с подробности за убийството в кв. „Банишора“ и гонката в Стара Загора"}
{"url": "http://epicenter.bg/article/Zadarzhaha-shofyora-na-kolata--koyato-politsiya-presledva-tazi-nosht/173088/3/0", "text": "Задържан е и шофьорът на автомобила, който полиция преследва цяла нощ от Стара Загора през през АМ „Тракия”, Раковски, Карлово, Калофер, Казанлък, Ягода и Ръжена, съобщи bTV. Той е на 29 г., все още не е известно дали е криминално проявен.   Гонката е започнала към 2:40 ч. тази нощ, след като пътуващите не се съобразили с указанията да спрат за рутинна проверка в Стара Загора.   Шофьорът на колата подминал пътните полицаи с висока скорост и се отправил по магистрала „Тракия” в посока Пловдив.   Край Чирпан последвал втори опит колата да бъде спряна, но и той бил неуспешен.   На моменти автомобилът се е движил с повече от 200 км/час. Пътуващите се отправили към Карлово и Казанлък. И в Казанлък шофьорът успял да избяга от органите на реда. От Раковски са отбили към Карлово. Минали са през Калофер и там за малко да прегазят пешеходец.   Автомобилът в крайна сметка е спрян между селата Ягода и Ръжена. Шофьорът обаче успял да избяга. Първоначално бяха задържани двамата му спътници - 23 и 32 години. Единият е криминално проявен.   При преследването не е използвано оръжие, а само устройство за спиране на автомобила – лента с шипове за пукане на гумите, каза главният секретар на МВР Ивайло Иванов.   В гонката са се включили много патрулки от областите Стара Загора и Пловдив, една от тях е ударена, но има само материални щети. ", "date": "2019.01.17", "title": "Хванаха шофьора, спретнал 200-километровата гонка с полицията тази нощ"}
{"url": "http://epicenter.bg/article/BSP-sezira-prokuraturata-za-ohrana-na-12-podeleniya-ot-chastna-firma-/173122/3/0", "text": "БСП сигнализира прокуратурата за сключен договор за охрана на 12 военни поделения между Министерството на отбраната и частна фирма. От БСП смятат, че договорът е нарушен, защото невъоръжени хора от частната фирма пазят поделения с взривни вещества. Към сигнала е приложена и подписка от хора, които живеят в близост до тези поделения.  Милко Недялков, депутат от ПГ на \"БСП за България\": Няколко скандални факта по самия договор - той е след сключване на рамково споразумение за пет години. С нарастването на минималната работна заплата, стойността на договора е над 4,5 милиона годишно, като ще нараства, ако той докрай бъде осъществен. Това значи над 20 милиона лева за охрана, които излизат от Министерството на отбраната.   Досега охраната е правена от служители на самото Министерство на отбраната, прехвърлянето към частна фирма изисква и плащане на 20% ДДС. Изискването за охраната е тя да бъде въоръжена. Проверките, които са направени както от Военна полиция, така и от самото министерство са установили, че охраната се извършва от невъоръжена охрана.   На брифинг в парламента днес Николай Цонков от „БСП за България” каза: „Става въпрос за договор на Съвместното командване на силите, подписан на 2 ноември 2018 г. с фирма „Бат секюрити” за охрана на 12 поделения, които са с взривоопасни вещества и боеприпаси. От години насам практиката, която е установена от Министерството на отбраната (МО), е частни фирми да охраняват военни поделения. Това за нас не е правилно и показва, както говорихме и вчера за изтребителите, че вместо да повишаваме отбранителните способности на Българската армия, на Министерството, на Съвместното командване на силите, ние правим точно обратното.”  Съвместното командване на силите показало, че не може да организира дори една процедура по охрана.  От една страна се ощетявало МО с бюджет и средства, които се изразходват. По-големият проблем обаче бил, че в близост до поделенията живеели хора, които били в опасност - „дори физически да спрат да съществуват, защото може да стане инцидент”.  Цонков обясни още: „Нарушен е договорът по всякакви начини и това за нас не може да продължава по този начин. Затова внесохме сигнал до прокуратурата за проверка на договора и как се охраняват тези 12 поделения с цел да защитиме хората, живеещи в близост до тези 12 поделения.”  Милко Недялков от своя страна изнесе „скандални факти за самия договор”, който бил следствие от рамково споразумение за пет години.  „С нарастването на минималната работна заплата стойността на договора е над 4,5 млн. лева годишно, като ще нараства, ако той бъде докрай осъществен. Това значи над 20 млн. лева за охрана, които излизат от Министерството на отбраната. Досега охраната е правена от служители на самото Министерство на отбраната. Прехвърлянето към частна фирма изисква и плащането на 20% ДДС. Сами си направете сметката”, каза Недялков, който е депутат от Ловешкия избирателен район.  Имало изискване охраната да е въоръжена. Проверки на Министерството и на Военна полиция обаче установили, че това не е така.  „Представяте си – невъоръжена охрана пази оръжия в много големи размери”, алармира Милко Недялков.  Той припомни, че на 29 декември в ловешкото поделение е станал т.нар. битов инцидент с охранител. Друг гард загинал, докато отивал на работа пеша, в тъмно време.  Факт от договора бил, че въоръжената охрана трябва да се осъществява с дългоцевно ненарезно или с късоцевно оръжие.  „Проблемът е, че в офертата, която е представила фирмата, с която фирма е сключен договорът, няма нито една стотинка за поддръжка на това оръжие. Което какво означава? Или оръжието трябва да бъде на самите наети охранители, или въобще да не се охранява с оръжие”, заключи Милко Недялков.  Николай Цонков обясни, че представят и гражданска подписка на хора, живеещи около 12-те поделения.  Кметът на Община Смядово също е сигнализирал министъра на отбраната за проблемите, които може да възникнат заради охраната на тези поделения.  Според Таско Ерменков обаче реакция нямало.  „Повечето от тези, които се наемат от фирма „Бат секюрити”, за да осъществяват тази охранителна дейност, не отговарят на образователния ценз, заложен в Закона за частно-охранителната дейност. Всъщност, ако мога така да се изразя, без да обиждам тези, които са наети, защото те не са виновни, фирмата „Бат секюрити” наема своите служители „от кол и въже” и съответно под никаква форма не гарантира безопасността на охраняемите обекти”, заяви още Ерменков.  Той коментира, че у нас имало доста случаи тежки на взривове, което също следва да се вземе предвид.", "date": "2019.01.17", "title": "БСП сезира прокуратурата за охрана на 12 поделения от частна фирма "}
{"url": "http://epicenter.bg/article/Prebitiyat-ot-tsigani-reyndzhar-se-pribra-vkashti/173129/3/0", "text": "Пребитият от двама цигани рейнджър Валентин Димов е изписан от МБАЛ \"Свети Пантелеймон\", където бе опериран. Това съобщи директорът на пловдивската болница доц. д-р Петко Недев.  Той добавя, че пациентът е чувства добре след извършената му хирургическа интервенция и ще продължи възстановяването си в домашна обстановка, съобщава \"Марица\".  Операцията на Валентин Димов бе извършена от доц. д-р Славчо Димитров и неговия екип. Той бе със счупени костици в дясната скула, които успешно са били закрепени с метална синтеза.  Военнослужещият пострада от нанесен му побой от двама братя на Йордановден в село Войводиново. Случаят предизвика вълна от недоволство и масови протести. Последва акция по събаряне на незаконни постройки в ромската махала на пловдивското село.  Насилниците още са в ареста.", "date": "2019.01.17", "title": "Пребитият от цигани рейнджър се прибра вкъщи"}
{"url": "http://epicenter.bg/article/Dete-na-godina-i-polovina-e-pochinalo-ot-tezhki-izgaryaniya-v-Gabrovo/173134/3/0", "text": "Дете на година и половина е починало от тежки изгаряния в Габрово. Това съобщиха от пресцентъра на МВР. Сигналът за инцидента е подаден на 16 януари към 20.57 часа.   Детето е получило изгаряния и е било в тежко състояние. Пристигналите на адреса полицейски и медицински екипи са установили смъртта на момиченцето.   На този етап е изяснено, че родителите му са го оставили за кратко на грижите на свои приятели – 33 –годишен мъж и 27-годишна жена. Двамата са отведени в полицията за изясняване на съпричастността им към трагичния инцидент.   По случая е образувано досъдебно производство, предприети са всички оперативни действия, които се осъществяват под наблюдението на прокуратурата.   Аутопсия ще изяснява и причината за смъртта на детето. ", "date": "2019.01.17", "title": "Дете на година и половина почина от тежки изгаряния в Габрово"}
{"url": "http://epicenter.bg/article/Vrachki--quot-omagyosaha-quot--zhena-za-7-bona-vav-Veliko-Tarnovo/173140/3/0", "text": "Полицията във Велико Търново разследва измама, при която 52-годишна жена е била ощетена от мними врачки със 7 000 хиляди лева.   От полицията призовават гражданите да не канят в дома си непознати хора и да не се отнасят лековерно към подобни ситуации. Измамената жена срещнала двете мними врачки на улицата във великотърновския квартал „Бузлуджа“. Те ѝ заявили, че тя има направена черна магия и за да я развалят, трябва да извършат ритуала в дома ѝ. В жилището „врачките“ поискали от жената да донесе всичките си налични пари. Завили ги във вестници, направили „ритуал“ с яйце и паничка с вода. Дали вестниците и казали, че жената трябва да преспи с тях под възглавницата. На сутринта магията ще е развалена, а парите ще са там. Лековерната жена изпълнила ритуала, но парите липсвали, след което подала оплакване в полицията.   Образувано е досъдебно производство.   Източник: Канал 3", "date": "2019.01.17", "title": "Врачки \"омагьосаха\" жена за 7 бона във Велико Търново"}
{"url": "http://epicenter.bg/article/Ubietsat-ot-Banishora-probval-da-se-samoubie-i-prez-2015-g--otnovo-sled-razdyala-s-priyatelka/173143/3/0", "text": "Към момента сме установили, че убийството е извършено на 16 януари, във вечерните часове. Убийството е извършено в апартамент, собственост на жертвата.   Това каза на пресконференция ръководителят на Софийска градска прокуратура Емилия Русинова по повод тежкото убийство в столичния квартал \"Банишора\", предаде Novini.bg.   \"На извършителя ще бъде повдигнато обвинение по чл. 115 и ще бъде задържан до 72 часа.  С лед изтичането на този срок ще бъде поискана постоянна мярка \"задържане под стража\".   Жертвата и извършителят са се познавали от скоро - от около 3 месеца. Веднага са заживели заедно в апартамента на жертвата.   По събраните доказателства може да се установи, че са имали проблеми в последните дни и жертвата е искала да се разделят. Извършителят се е свързал с баща си и приятелка, като е обявил, че е извършил убийство и си е прерязал вените.   Сиганалът е получен в МВР и от бащата, и от неговата приятелка, като се предприети незабавни действия. Вратата на апартамента е рязбита. Жертвата е намерена гола на дивана, дрехите й са били разхвърляни. Имало е бутилки от алкохол. Извършителят е намерен в другата стая, гол до кръста, лежащ на кревата. През 2015 година извършителят отново е правил опити за самоубийство, отново след раздяла с приятелка. Това не е станало на територията на България.   Информацията, която имаме е, че не са му предписани лекарства, но е е много емоционален. Назначени са много експертизи. Ще се изяснява и дали извършителят е употребявал наркотици. На база събраните доказателства установихме, че извършителят е започнал през последните дни да пие хапчета. Нямаме информация преди това да са му изписвани лекарства. Първоначалната експертиза сочи, че загиналата е удушена\", разкри още тя.   В пресконференцията участие взе и директорът на СДВР старши комисар Георги Хаджиев. \"Първият сигнал е получен в 18.00 часа от бащата на извършителя. Веднага са предприети действия по взломяване на вратата, с цел да се избегне самоубийство. В 18.43 е получен втори втори сигнал, от близка приятелка на извършителя, която също твърди, че той ще се самоуби. Нараняванията му не са сериозни. Колегите от отдел убийства разговарят с него.   Той е споделил, че е пил лекарства и алкохол и не си спомня как е убил приятелката си. Предполагаме, че решението за убийството е взето спонтанно, на база ревност. Според нас става въпрос за лабилен човек. Конкретният повод за ревността е получен СМС от жертвата, с който извършителят е искал да се запознае, но това не е станало.   Не сме получавали никакви сигнали за домашно насилие. Направил е два опита да се самоубие с въздушен пистолет, но раните са му повърхностни. Има и порезна рана на китката, която също е повърхностна\", каза още директорът на СДВР.  ", "date": "2019.01.17", "title": "Прокуратурата: Убиецът от Банишора пробвал да се самоубие и през 2015 г., пак след раздяла"}
{"url": "http://epicenter.bg/article/Apelativniyat-spetssad-ostavi-v-aresta-svidetelite-po-deloto-za-KTB-/173162/3/0", "text": "След близо 4-часово заседание, Апелативният специализиран наказателен съд остави в ареста петимата задържани свидетели по делото за източването на Корпоративна търговска банка, съобщават „Фокус” и БГНЕС.  На Красимир Зарев, Венцислав Тодоров, Иван Стойков, Васил Шуманов и Никола Киров са повдигнати обвинения за участие в организирана престъпна група с цел пране на пари. Според обвинението арестуваните са действали по поръчка на организирана престъпна група, отговорна за източването на КТБ.  Сумата, за която са обвинени, е 2,5 млн. лева.  Според защитата новите обвинения са свързани със съдбата на военния завод „Дунарит” и битката за неговата собственост.  Решението е окончателно и не подлежи на обжалване.  ", "date": "2019.01.17", "title": "Апелативният спецсъд остави в ареста свидетелите по делото за КТБ "}
{"url": "http://epicenter.bg/article/Spetssadat-varna-deloto-za--quot-Tsarskite-konyushni-quot--na-prokuraturata-/173163/3/0", "text": "Спецсъдът върна делото за продажбата на \"Царските конюшни” на прокуратурата. Причината – процесуални нарушения в обвинителния акт. Обвиняеми по делото са бившият областен управител Веселин Пенев и лицензирания оценител Юлия Димитрова – Цекова, предаде Канал 3.  Обвинението срещу Пенев е за умишлена безстопанственост. По данни на прокуратурата бившият областен управител е продал имота на частна фирма за малко над 658 000 лева без ДДС, а реалната ми стойност е за близо 11 милиона.  Юлия Димитрова-Цекова е обвинена, че като лицензиран оценител е дала невярна оценка и заключение за определяне пазарна стойност. От това са произтекли значителни щети за българската държава.  Определението може да бъде обжалвано в 7 дневен срок пред по-горната инстанция.  ", "date": "2019.01.17", "title": "Спецсъдът върна делото за \"Царските конюшни\" на прокуратурата "}
{"url": "http://epicenter.bg/article/Proizvoditelyat-na-F-16--Mozhe-da-ima-sdelka-do-9-mesetsa--VIDEO-/173145/2/0", "text": "Възможно е сделката за покупката на американските изтребители Ф-16 да бъде финализирана в следващите 6 до 9 месеца. Това каза в специално интервю за Канал 3 директорът в \"Локхийд Мартин” Джеймс Робинсън.  Той даде първото си обширно интервю, след като вчера парламентът даде зелена светлина на преговорите за закупуването на Ф-16. Според Робинсън, който е опитен пилот, тези бойни самолети са най-доброто, което се произвежда в момента. Очаква се родни летци да докарат първите бройки от изтребителите у нас.  \"Доколкото ми е известно, правителството на САЩ е готово да започне срещи с това на България. Сроковете ще се решат от тях, но процесът няма да отнеме години, а месеци. Разбира се, ние сме насреща да ги подпомогнем и надяваме да имаме сделка в следващите 6 до 9 месеца, възможно най-скоро\", обяви Джеймс Робинсън – директор \"Международно бизнес развитие на F-16\" в \"Локхийд Мартин\".  Веднага щом договорът бъде подписан, ще започнем да поръчваме частите и компонентите за Ф-16. Поддръжката на бойните самолети ще се случва тук, в България, от военновъздушните сили на страната, няма да има производство, но по поддръжката ще търсим възможности с близки страни и местната индустрия.  Хората, които ще поддържат изтребителите и пилотите, ще бъдат обучени в САЩ. Това ще се случи година, година и половина след подписването. И се надяваме, че именно български пилоти ще летят с тях при пристигането им в страната.  Ексклузивно в предаването \"Денят на живо\" днес от 20:00 часа очаквайте и цялото интервю с Джеймс Робинсън.  ", "date": "2019.01.17", "title": "Производителят на F-16: Може да има сделка до 9 месеца (ВИДЕО)"}
{"url": "http://epicenter.bg/article/Svetoslav-Ivanov-kam-Ivan-Garelov---quot-Bil-ot-romski-proizhod-quot-Taka-li--Ne-predpolagah--/173148/2/0", "text": "Във вторник вечерта, в „Шоуто на Слави” гостува Иван Гарелов. Публично, той коментира как академик Георги Марков анализирал в „120 минути” ромите „без да предполага, че водещият”, тоест аз, съм „бил от ромски произход”.  Така ли? И аз не предполагах...  Благодаря Ви господин Гарелов, вашият опит може да научи още няколко поколения журналисти. На достойнство, точност и убеденост в представяната информация.  Но никога не е късно човек да научи нещо ново за себе си. Особено от високата трибуна на предаване, което твърди, че се бори с фалшивите новини.  И казвам това, защото за първи път виждам толкова директно легитимиране на фалшива новина от жълти вестници в национален ефир. Която после трябваше да обяснявам на детето си, на близките, на приятелите си.  Не ме разбирайте погрешно. Нямам нищо против нито един етнос, дори се радвам, че много наши сънародници от ромски произход гледат „120 минути”. Но как да оставиш някого да подменя биографията ти, а през седмица да правиш коментари какъв бич са фалшивите новини?  Аз не мога. За мен това не е игра. А и не съм добър в игрите.  Ако не мога да защитя собственото си семейство и близки от фалшиви новини, как да се опитвам да пазя ефира и вас, нашите зрители?  Наричали са ме соросоид, човек на този и на онзи, на американците, на руснаците, на израелците. Винаги съм подминавал това. Но не и този път. И заради детето ми, и заради истината. А и заради почтеността.  И не на последно място - така постъпват мъжете.   ----   Ето какво точно каза Гарелов в Шоуто на Слави:   След излиянието на Гарелов не последва никаква реакция от страна на Слави Трифонов, а водещият на предаването \"120 минути\" обяви във фейсбук профила си, че няма да остави нещата без последствия в името на това да защити близките си и зрителите от фалшивите новини.", "date": "2019.01.17", "title": "Светослав Иванов към Иван Гарелов: \"Бил съм от ромски произход\".Така ли? Не предполагах! "}
{"url": "http://epicenter.bg/article/Korneliya-Ninova-sabra-vsichki-oblastni-predsedateli-na-BSP-za-starta-na-novata-politicheska-godina-/173149/2/0", "text": "Лидерът на БСП Корнелия Нинова събра областните председати на партията за старта на новата политическа година, съобщи пресцентъра на БСП. С представителите на структурите от цялата страна се обсъждат задачите пред партията за 2019 г., предстоящите европейски, местни избори, както и възможни предсрочни парламентарни избори.   \"Ние сме първата партия в България, която излиза с платформа за Европейските избори. Веднага след като Конгресът я приеме, тя трябва да се представя и обяснява на хората. Тези избори са важни, не само защото ще предопределят промяната в Европа, но и защото при наша победа, ще сложат край на статуквото в България, на правителството на Борисов и ще дадат възможност за промяна и тук\", заяви Нинова.   Във връзка с предстоящите местни избори беше обсъдено - как Визия за България да бъде разработена във визия за всеки регион и община. Да се представят начините за решаване на наболели местни проблеми - изиска ръководството от областните структури.   Корнелия Нинова представи готовността за старта на Българска свободна телевизия. Тя започва излъчване преди Конгреса, който ще се проведе на 26.01.2019 г.  ", "date": "2019.01.17", "title": "Корнелия Нинова събра всички областни председатели на БСП за старта на новата политическа година "}
{"url": "http://epicenter.bg/article/Ivan-Garelov-se-izvini--Chuvstvam-se-bezsilen-da-izchistya-tazi-mrasotiya-/173150/2/0", "text": "Журналистът Иван Гарелов се извини на водещия на предаването \"120 минути\" Светослав Иванов за това, че при гостуването си в \"Шоуто на Слави\" във вторник обяви, че той е от ромски произход.  Днес Иванов излезе с гневен коментар по повод изявлението на Гарелов и се закани да не остави нещата така в името на семейството си и зрителите. Скоро след това бившият водещ на тв предаването \"Панорама\" призна, че е официализирал лъжа. Гарелов посочи и че е повярвал на твърдение във вестник \"Уикенд\", което е непростимо за човек с опит като него.    КАК “ОФИЦИАЛИЗИРАХ” ЕДНА ЛЪЖА  При участието ми в “ШОУТО НА СЛАВИ” във вторник дадох като пример как един “надарен млад човек, умен, образован, независимо от ромския си произход си върши достойно работата”.  Бях прочел това твърдение за произхода на Светльо Иванов във вестник “Уикенд” и непростимо за човек с опит като мен го повярвах. Затова, с най-добри намерения го посочих като светъл пример.  На другия ден разбрах, че съм направил грешка. Светльо не е от ромски произход и написаното е било лъжа. Отгоре на всичко, тази сутрин същият вестник мултиплицира лъжата, като я помести на първа страница с твърдението, че аз съм разкрил “голямата тайна” на колегата си.  Няма да коментирам поведението на авторите на лъжата, но дължа едно огромно извинение на Светльо, когото искрено уважавам, на семейството му и на колегите му, както и на зрителите и читателите. Чувствам се безсилен да изчистя тази мръсотия. Още веднъж моля за извинение.", "date": "2019.01.17", "title": "Иван Гарелов се извини за лъжата: Чувствам се безсилен да изчистя тази мръсотия!"}
{"url": "http://epicenter.bg/article/Angel-Dzhambazki-se-bori-po-truden-kazus-za-balgarskite-shofyori-/173151/2/0", "text": "Българският евродепутат Ангел Джамбазки отправи питане до Европейската комисия по повод налагани глоби на наши международни превозвачи по границите на страните в и извън ЕС, ако в ремаркето им биват намерени нелегални мигранти. Става дума за неправомерно проникване на мигрантите в превозните средства без знанието на водачите или след упражнена заплаха или насилие срещу българските шофьори. Налаганите глоби никак не са малки и шофьорите са длъжни да ги платят, за да могат да продължат курса си и да спазят сроковете за доставка на товарите си. Джамбазки пита ЕК наясно ли е с казуса и смята ли налагането на такива глоби за правомерно и законно. Българският евродепутат пита също какво ще предприеме Комисията, за да бъде прекратена тази злоупотреба с единния европейски пазар и да защити правата и сигурността на европейските граждани, наети в транспортния сектор.  За проблема Ангел Джамбазки сезира с писма и министъра на външните работи Екатерина Захариева и на транспорта Росен Желязков.   Той апелира по последния подобен случай с глобен български шофьор в Хърватия българските министри да потърсят съдействие от хърватските си колеги –министъра на външните работи и европейските въпроси на Република Хърватия г-жа Мария Пейчинович Бурич и министъра на морето, транспорта и инфраструктурата на Република Хърватия г-н Олег Буткович. Последният случай е съвсем пресен и е от 17.01.2019 г. На служител на българска фирма – Веселин Йорданов, му е наложена глоба в размер на левова равностойност на около 9 000 лв. на митнически пункт Баяково (Bajakovo), Република Хърватия. Глобата е наложена, защото в полуремаркето на автомобила са намерени 6 нелегални мигранти, които са били там без знанието на шофьора, обяснява Джамбазки. В писмата до ЕК, МВнР и МТИТС българският евродепутат и заместник-председател на ВМРО Ангел Джамбазки прилага документите за глобата.  Прилагаме:  Писмо до ЕК  Писмо до министъра на външните работи Екатерина Захариева  Писмо до министъра на транспорта, информационните технологии и съобщенията Росен Желязков  Документите за наложената глоба на българския шофьор Веселин Йорданов документ 1, документ 2, документ 3, документ 4", "date": "2019.01.17", "title": "Ангел Джамбазки се бори по труден казус за българските шофьори "}
{"url": "http://epicenter.bg/article/Dimitar-Ganev--Ochakvam-iznenadi-na-evrovota--rezultatite-sa-nepredvidimi/173152/2/0", "text": "Разликата между ГЕРБ и БСП към момента е между 1% и 2,5%, каза пред БНР Димитър Ганев от социологическа агенция „Тренд“. По думите му между 50 и 60% от българските граждани заявяват, че ще гласуват на следващите избори. Той подчерта обаче, че винаги декларираната активност е много по-висока от реалната. В този смисъл резултатите от вота са неясни, каза Ганев и прогнозира изненади. Той не очаква нови партии за предстоящия през май вот от страна на Слави Трифонов, Мая Манолова или Румен Радев.  „Европейските избори ще бъдат първите избори, на които българските граждани ще гласуват и те няма да бъдат заедно с предсрочни парламентарни избори.   коментира социологът в интервю за предаването \"Нещо повече\".   По думите му   би дала силен тласък на управляващите и кредит на доверие поне за няколко месеца, когато ще са местните избори.  За него не е изненада позицията на ДПС при вчерашното гласуване за преговори със САЩ за закупуване на изтребители Ф-16:  „Това е партия, която неведнъж и последователно е отстоявала своята евроатлантическа позиция. Гласуването за това решение ми се струва напълно логично. То не трябва да се бърка по някакъв начин с подкрепата за това управляващо мнозинство. ДПС очевидно заема все по-критични позиции по повод управляващото мнозинство“.  Според него дори ДПС да беше на друга позиция в това гласуване, управляващите щяха да търсят други варианти за подкрепа. По думите му в това  и твърда ясна опозиция. Доста често се сформират ад хок мнозинства, добави Димитър Ганев.  Той припомни, че почти година и половина, в рамките на този мандат, ДПС не е критикувало ГЕРБ, а е насочвало критиките си към патриотите. От есента на 2018 г. ДПС си промени позиция и се обяви за предсрочни избори. По думите му се наблюдава втвърдяване на опозиционната линия на партията.  Дори да има нова управленска конфигурация в този парламент, тя няма да включва „Обединени патриоти“ и ДПС заедно, категоричен е Димитър Ганев.   Движението няма защо да се страхува от премахване на уседналостта на изборите. Той изказа мнение обаче, че тази инициатива на ДПС няма да бъде прокарана в рамките на това НС:  „За да бъде такава промяна факт – трябва да получи пълна подкрепа на ГЕРБ, а такава подкрепа би нанесла имиджова щета на партията“.  ", "date": "2019.01.17", "title": "Димитър Ганев: Очаквам изненади на евровота, резултатите са неясни"}
{"url": "http://epicenter.bg/article/Krasimir-Uzunov--Vuchich-ot-dosta-vreme-se-machi-da-balansira-mezhdu-Evropa--SASht-i-Rusiya-/173154/2/0", "text": "Владимир Путин не е изоставил Балканите и ще се бори докрай за своите интереси. Това каза президентът на Агенция и Радио „Фокус“ Красимир Узунов в интервю за предаването „Нещо повече“ по БНР във връзка с посещението на руския президент Владимир Путин в Сърбия.  „Посещението на Владимир Путин в Сърбия е тест за готовността на Белград да остане изцяло верен на руската кауза на Балканите. Това е последният руски бастион и според мен няма как да има да преодолеят тази зависимост. Това е тест и на белградските проевропейски и прозападни отношения“, добави той.  „Но това не е само тест за Белград, това е тест за Балканите... Путин демонстрира, че не е изоставил Балканите и ще се бори докрай за своите интереси и за своя съюзник, защото е останал само един класически съюзник – Сърбия,“ добави Узунов.  Узунов заяви, че не е сигурен, че Русия ще признае новото име на Македония. „Може да изпаднем в казус, в който да имаме двама полулегитимни съседи – Косово и Македония, които едни ги признават, други не“, коментира той.   Александър Вучич се мъчи да балансира между интересите на Европа, САЩ и Русия вече от доста време, но полето за реакция започва все повече да се стеснява, затова и посещението е много знаково, добави Красимир Узунов.  „Много е интересна програмата на Путин - за тези 6-7 часа има емблематични неща, с които се търси свързването на Сърбия с Русия през всички тези векове т.е. отсреща е работено по програмата. Екипът, който е работил по програмата, се е постарал да бъде максимално обвързана, заедно с това да се показва старата славянска ос. Все пак става въпрос за игра на бастиони“, коментира Узунов.  Той отбеляза, че Русия пристига с един десант от бизнес предложения. В този сложен контекст трябва да разглеждаме както тези транспортни коридори, за които се подписват договори, така и развитието на ядрената енергетиката, сътрудничеството в оръжейната промишленост. От тук идва и посрещането на Путин като бог или като суперзвезда, каза още Узунов, като добави, че това не трябва да ни учудва, защото русофилството е традиционно заложено.  Той коментира и казуса с Хуманитарния център в Ниш, като отбеляза, че центърът е направен преди на власт да дойде Вучич и сигурно ще го има и след като Вучич вече не е на власт.  „Въпросът е дали този център ще бъде равностоен на американската база. По-интересно за мен е географията на приветствието и на заклеймяването на Путин“, коментира Узунов и отбеляза, че в Северно Косово са поставени билборди с надписи „Добре дошъл“, а Войводина казва „Ние не искаме Путин да идва“, докато на градския площад в Белград вървят протести.  „Протестите обикновено минават за опозиционни действия на една прозападна опозиция, която обаче не се явява с конкретни искания. Това обяснява до голяма степен различния по характер състав, който се включва от многото партии. Сърбия, както и България, страда от износени политици. Т.е. нови лица не се допускат, които да могат да оглавят един протест. Тук въпросът е доколко хората около Вучич ще го обясняват като външна намеса или ще се приема като еквивалент на това,което започна във Франция и неминуемо ще мине през всички европейски държави - жълтите жилетки, или наистина трябва да търсим някакво съживяване на демократичната опозиция в Сърбия“, каза още Узунов.  ", "date": "2019.01.17", "title": "Красимир Узунов: Путин не е изоставил Балканите и ще се бори докрай за интересите си"}
{"url": "http://epicenter.bg/article/Ungariya-podkrepya-Balgariya-v-protesta-sreshtu-paketa--Mobilnost--/173155/2/0", "text": "Унгария изрази готовност да подкрепи България в по-нататъшните й усилия против приемането на пакета „Мобилност – 1“ (т.нар. пакет „Макрон“). Това съобщиха от министерството на външните работи.  Въпросът беше обсъден на работна среща между вицепремиера и министър на външните работи Екатерина Захариева и министъра на външните работи и търговията на Унгария Петер Сиярто в рамките на посещението му в България.  И двамата министри бяха единодушни, че в този си вид пакетът „Мобилност“ нарушава правилата на европейския пазар като за предлог се използва въпросът със защитата социалните права на шофьорите.  „Ако един бизнес е по-конкурентноспособен от друг, ако българските и унгарските превозвачи, например, са по-конкурентноспособни, защо те да не бъдат наемани в Европа“, заяви Екатерина Захариева.  „Ние смятаме, че предложенията по пакета „Мобилност“ са срещу европейските ценности и договори. Това, което ни тревожи, е че западноевропейците не приемат, че има икономически сфери, където централноевропейците са по-конкурентноспособни“, отбеляза Петер Сиярто.  На срещата беше засегната и темата за Глобалния пакт на ООН за миграцията, като Петер Сиярто отбеляза със задоволство решението България засега да се въздържи от присъединяване към документа и подчерта, че въпросът с миграцията продължава да бъде от първостепенна важност за Унгария. В този контекст външният министър на Унгария даде висока оценка на ефективните действия на страната ни за опазване на външната граница на ЕС срещу нелегалната миграция и трафика на хора.  Петер Сиярто отбеляза интереса на Унгария да използва природен газ от продължението на газопровода „Турски поток“ през България и Сърбия, ако то бъде реализирано. Министър Захариева подчерта, че България проучва тази възможност, инвестирала е много в своята газопреносна мрежа и се стреми към диверсификация на източниците на газ.  Двамата министри обсъдиха и несигурността с въпроса по излизането на Великобритания от Европейския съюз, както и други въпроси от регионалния, европейския и международен дневен ред.  ", "date": "2019.01.17", "title": "Унгария подкрепя България в протеста срещу пакета „Мобилност“ "}
{"url": "http://epicenter.bg/article/Valentin-Zlatev--Pri-tazi-kontrabanda-tryabva-da-zatvorim-rafineriyata-v-Burgas-i-da-napusnem-stranata/173157/2/0", "text": " Той се яви пред т. нар. парламентарна комисия „Ревизоро”, която днес трябваше да разгледа предложението на правителството за отлагане с шест месеца на новия закон за горивата.   Законът цели борба със сивия сектор, но среща отпор от различни страни. Той трябва да влезе в сила в края на януари, но правителството предлага да се отложи с шест месеца.       „След като прекарахме почти година и половина в залите на парламента и обсъждахме един закон, който впоследствие Народното събрание гласува и прие, по никакъв начин, никога не бих могъл да си представя, че след три месеца ще седим пак в залите и ще се чудим какъв повод да намерим не да отложим, а да отменим този закон, защото, надявам се, никой няма илюзии, че  или – в този вид, в който поне е гласуван от Народното събрание. Това, че ще се стигне дотук, , коментира Златев.  Въпросът бил каква ще бъде формата и как ще се стигне до отлагането.  Последните останали големи инвеститори в България били членове на Българската петролна и газова асоциация (БПГА), от името на която Златев се яви днес в парламента.  Валентин Златев отново каза, че три неща водят до сивия сектор в сферата на горивата. Това били   В тези бензиностанции се продавало само в кеш.  „  Тези кеш пари са същите тези пари, които се раздават обратно по веригата и пораждат корупцията. Но когато двата лева (условно казано), колкото струва литър гориво и един лев и пет стотинки, колкото са данъците, изчезнат, то ние не можеме да се конкурираме с подобни участници на пазара. Това е нашата болка, за която говорим. И ако става въпрос за 100-150-200 хиляди тона годишно, което са 120-200 милиона, примерно, лева, защото това са толкова милиони литри – о’кей. Всяка една страна има някакъв процент контрабанда.  Това беше мотивът, поради който ние винаги сме се борили и сме считали, че в България все пак ще бъдат приети необходимите нормативни мерки и това нещо ще бъде поне официално прекратено”, каза още Валентин Златев.  Той разказа как на 7 януари една от работодателските организации внесла предложение законът да бъде отменен и бързо – още на другия ден, правителството решило той да бъде отложен с шест месеца.  Златев нападна шефа на Конфедерацията на работодателите и индустриалците в България (КРИБ) Кирил Домусчиев, напомняйки за конфликта между двамата, разразил се публично през последните дни. Шефът на „Лукойл-България” обаче каза, че няма да му пада на нивото и да отговаря на думите му.  „ . Аз не знам какви са финансовите отчети на въпросната фирма и колко данъци е платила  Така че най-малкото е неетично, когато имаш конфликт на интереси в ситуацията, да заемаш такава ясна позиция и да въвеждаш българското общество в заблуждение”, каза още Валентин Златев.    Днес парламентарната комисия „Ревизоро” пък реши да отложи разглеждането на щекотливия казус. Формален повод за това стана отсъствие на представител на вносителя. Трябвало да се яви икономическият министър Емил Караниколов, но той претърпял инцидент, обясни председателят на комисията Емил Димитров-Ревизоро.  Дебат обаче имаше, като в него участваха и представители на КРИБ, както и част от засегнатите страни от минодобивния сектор и др. Емил Димитров предложи да се създаде работна група, която да изчисти проблемите със закона.   Любопитен момент е, че на заседанието присъства и лидерът на НФСБ Валери Симеонов – бивш вицепремиер и сега депутат от „Обединени патриоти”. Симеонов критикува „Лукойл” от много години.  Днес той взе думата за кратко, като изрази неудовлетворение, че не са били поканени представители на малкия бизнес в сферата на горивата.  До директен спор между Златев и Валери Симеонов обаче не се стигна.    ", "date": "2019.01.17", "title": "Валентин Златев: При тази контрабанда трябва да затворим рафинерията в Бургас и да напуснем страната"}
{"url": "http://epicenter.bg/article/GERB--Komisiyata-za-borba-sas-sivata-ikonomika-prie-otlaganeto-na-zakona-na-gorivata-s-6-mesetsa-/173158/2/0", "text": " Това съобщиха от пресцентъра на ГЕРБ.  С гласовете на народни представители от ГЕРБ и „Обединени патриоти“ парламентарната Комисия за наблюдение на приходните агенции и борба със сивата икономика и контрабандата взе решение да отложи със 6 месеца влизането в сила на Закона за административно регулиране на икономическите дейности, свързани с петрол и продукти от петролен произход. Това заяви народният представител от ГЕРБ и зам.-председател на Комисията за борба със сивата икономика Владислав Николов.   Според него администрацията не се и свършила работата, въпреки че имала предостатъчно време за това, за да бъда приведен закона в действие.   На заседанието на ресорната комисия участваха и  браншови организации, които изразиха становище за корекции в Закона за горивата, но без отлагане на влизането му в сила, съобщават от пресцентъра на ГЕРБ.   Първо, разглеждането на точката е било отложено заради липсата на ресорния министър на икономиката, който би трябвало да е вносител. Той обаче се е появил 10 минути след официалния край на заседанието на комисията, а част от депутатите са се върнали. Така все пак    В редовното време на комисията обаче . И било взето решение, че не могат да гласуват предложението за отлагане на закона, защото ще нарушат правилника на Народното събрание. Последвала 5-минутна почивка между двете точки от дневния ред   представителите на Българската петролна и газова асоциация в лицето на нейния председател - генералния директор на \"Лукойл България\" Валентин Златев, които стоят зад проекта.     Чули се и призиви за оставка.   Изказване по темата направил и депутатът от Обединени патриоти Валери Симеонов, който още докато беше вицепремиер изрази подкрепа за протестиращите малки търговци на горива и определи законопроекта като лобистки и даващ „служебна победа“ на големите фирми в бранша.  „Не може да бъде справедлив един закон, независимо с какви благородни подбуди е приет, ако ликвидира един цял бранш“, смята той. „Не мога да приема изказвания на членове на тази комисия от левицата, които правят патетични изказвания, но са гласували за закона във вида, в който е приет“, допълни още Симеонов.   По време на заседанието бе направено и предложение за създаването на работна група, която да изчисти спорните моменти в нормативния акт, но то не бе подложено на гласуване, тъй като той още не е приет на първо четене.    Тезата на петролните компании, която беше повторена и пред народните представители, е, че има съгласие по спорните моменти и промени могат да бъдат направени в закона бързо, без да е необходимо отлагането му с 6 месеца.    По думите на Валентин    Той заяви още и че предложенията за промени в закона, разписани в писмото на КРИБ, не само обезсмислят, но и узаконяват контрабандата.   И по-конкретно 54 танкера за 2017 г. и 24 до октомври месец на 2018 г.   Миналата седмица Министерски съвет предложи на Народното събрание да отложи срока за влизане в сила на Закона за горивата и той да започне да действа от 1 юли. С подкрепата на парламентарното мнозинство предложението на правителството днес бе прието.  ", "date": "2019.01.17", "title": "Комисията за борба със сивата икономика отложи закона на горивата с 6 месеца. БСП: Това е срам! "}
