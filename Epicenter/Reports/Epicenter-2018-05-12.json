{"url": "http://epicenter.bg/article/Borisov-vdiga-moratoriuma-varhu-AETs--quot-Belene-quot-/154169/2/0", "text": "До седмици правителството ще внесе в парламента предложение проектът за втората атомна да бъде размразен, съобщи премиерът Бойко Борисов в Стара Загора, където беше на сбирка на Политическата академия на ГЕРБ.   Мораториумът трябва да падне преди срещата на държавните и правителствени ръководители на страните от Централна и Източна Европа и Китай, която ще е през юли в София. Борисов подчерта, че за да може да започнат реални разговори с потенциалния инвеститор, парламентът трябва да даде мандат за това.   През седмицата представители на Китайската ядрена корпорация (CNNC) обявиха, че са заинтересовани от изграждането на \"Белене\". На площадката на централата има два ядрени реактора, които страната ни поръча на Русия преди години. До момента България е вложила 3 милиарда лева. От българска страна е било подчертано, че ако проектът се реализира, това ще стане чрез конкурс за избор на стратегически инвеститор. \"Няма да бъдат предоставяни държани гаранции по проекта или сключвани дългосрочни договори за изкупуване на произведената електроенергия\", заяви вицепремиерът Томислав Дончев.   Народното събрание постави на правителството срок до края на юни да анализира дали има смисъл продължаването на проекта, за който България има произведено и платено оборудване и да предложи варианти как то да се използва. През март по време на парламентарния контрол Петкова съобщи, че месец по-рано CNNC с писмо е заявила интереса си към проекта, а Европейската инвестиционна банка показала готовност за финансиране. \r\n   \r\n   \r\n На 26 февруари 2018 година премиерът даде идея проектът за втора атомна централа у нас АЕЦ \"Белене\" да се реализира като балкански. Предложнието дойде на форум за Западните Балкани в Лондон, организиран от ЕБВР. \"В България ние имаме два платени, докарани реактори за 2200 мегавата. Платили сме ги - 4 млрд. и стоят в кашони.  Дали не бихме могли да помислим за едно общо финансиране с проценти, един балкански проект и с тази електропреносна система, която България има много добре развита и в момента изнасяме за Сърбия, Гърция, за Македония ток\", каза премиерът ни на совместната пресконференци на балканските лидери с шефовете на ЕБВР. \"Днес ми дойде идеята, че това би било за нашата АЕЦ \"Белене\" едно прекрасно решение с европейско финансиране, с акционери всички нас\", посочи Борисов пред балканските лидери. Година по-рано, През август 2016 в студито на Нова тв премиерът заяви: „Трябва да се рестартира проектът. Ако е толкова жизнен, ще дойдат частници, които ще го направят, така че по един или друг начин ще се построи”, категоричен бе Борисов. „Белене трябва да се строи, тя вече не е хипотеза. В противен случай ще имаме много скъпи реактори в някой музей”, коментира премиерът. \r\n \r\n", "date": "2018.05.12", "title": "Борисов вдига мораториума върху АЕЦ \"Белене\""}
{"url": "http://epicenter.bg/article/Spasyavaneto-na-Boyan-Petrov--Sherpite-se-dvizhat-barzo-kam-Lager-2--kadeto-sa-otkriti-dve-palatki-/154130/2/0", "text": "Алпинистът ни Боян Петров не беше открит в Лагер 2 на осемхилядника Шиша Пангма, предаде бТВ.  Там бяха забелязани по-рано днес две окопани поставени палатки и шерпите се придвижваха бързо натам, за да видят какво има вътре. Това е последната информация от екипа на алпиниста, който обобщава данните от спасителната акция в Хималаите.  Надеждата беше той е да е в Лагер 2, тъй като на мястото има всички нужни пособия за оцеляване.   В Лагер 2 на осемхилядника Шиша Пангма бяха открити две добре поставени палатки, съобщи по-рано коментира Деян Петков от екипа на алпиниста Боян Петров, който обобщава последната информация по спасителната акция в Хималаите.  Той отрече информацията за палатка в Лагер 3. По думите му това означава, че или алпинистът я е взел със себе си надолу или е била издухана от вятъра.  По рано днес пред bTV Йогеш Сапкота, който е маркетинг директор на Simrik Air и координира спасителната акция по въздух и земя от Непал, посочи, че е имало подозрителни обекти и палатка в района на Лагер 3.  Хеликоптерите са успели добре да огледат пространството. Информацията за специфични обекти в Лагер 3 също не се потвърждава, коментира още Петков.  От шерпите, които са тръгнали към Лагер 2 някои ще останат, а други ще се насочат към Лагер 3.  Петков добави, че до момента времето в планината е позволявало бързо вървене по височина.   Акцията ще продължи докато не бъде обходен целия предполагаем маршрут на алпиниста ни.  ", "date": "2018.05.12", "title": "Спасителите не откриха Боян Петров в Лагер 2  (Обновена, ВИДЕО)"}
{"url": "http://epicenter.bg/article/Radev--Aziatskite-strani-sa-estestven-partnyor-na-Balgariya--zashtoto-nie-sme-tehniyat-most-kam-Evropa-/154136/2/0", "text": "Азиатските страни са естествен партньор на България, защото ние сме техният мост към Европа. Това каза президентът Румен Радев по време на откриването на втория фестивал на азиатската култура, предаде репортер на Агенция „Фокус”. Събитието се провежда на естрадната сцена в парк „Борисова градина” в столицата и е организирано по инициатива на Индонезийското посолство в България, заедно с още 12 дипломатически представителства – на Китай, Филипини, Пакистан, Палестина, Виетнам, Република Корея, Саудитска Арабия, Индия, Тайланд, Япония, Монголия и Иран.  „Азия е необятна. Не само като географско, но и като историческо и културно пространство. Континентът е люлка на древни цивилизации, които със своите културни постижения привличат вниманието на Европа от стари времена. Многообразието от обичаи, традиции и постижения в изкуството и особено във философията на азиатските народи будят възхищение”, посочи държавният глава в речта си по време на откриването.  По думите му регионът се е превърнал в ключов фактор за световния икономически растеж и влияе все по-силно върху динамиката на международните процеси.  „В Азия днес са разположени глобални политически фактори и стратегически партньори на Европейския съюз. Регионът има нарастващо значение за световната политика, икономика и финанси. Има значение за установяването на мир и стабилност, за борбата с тероризма и справянето с климатичните промени”, аргументира се президентът.  Според него установените приятелски отношения между България и азиатските страни се дължат на добри традиции и съществен потенциал за сътрудничество.  „Като председател на Съвета на ЕС, България отдава голямо значение за укрепване на диалога между Европа и Азия, по линия на Азиатско-европейския форум, както и за укрепване на сътрудничеството с Асоциацията на държавите от Югоизточна Азия. Политиката и икономиката обикновено се поставят на преден план, но в ден като днешния искам да подчертая огромното значение на културното сътрудничество и контактите между хората. Значението на тези контакти ме подчертано и на осмата среща на министрите на културата на Азиатско-европейския форум, който се проведе тук, в София”, подчерта още президентът Румен Радев.  Организаторите на фестивала споделят, че освен представяне на културата и традициите на държавите, събитието е посветено и на благородна кауза – приемните семейства, които фондация „За Нашите Деца“ подкрепя.  ", "date": "2018.05.12", "title": "Радев: Азиатските страни са естествен партньор на България, защото ние сме техният мост към Европа "}
{"url": "http://epicenter.bg/article/Ivan-Portnih--Realizatsiyata-na-golemite-infrastrukturni-proekti-vav-Varna-e-v-palen-hod-/154145/2/98", "text": "Реализацията на големите инфраструктурни проекти във Варна е в пълен ход. Това обяви кметът на града Иван Портних пред БНР.  \"Работи се активно на бул. \"Приморски\". Сега се полага последната маркировка. Улица \"Мара Тасева\" и бул. \"Първи май\" са почти готови. До седмица ще бъдат въведени в експлоатация. В действителност бул. \"Васил Левски\" е изключително огромен и мащабен обект и през последните десетилетия такъв обект не сме имали\", заяви кметът.  \"Огромни усилия се полагат, за да бъдат спазени сроковете. Работи се на пълни обороти и се надявам, че срокът ще бъде спазен. Сложно е, защото ако видите пилотните машини например, в момента техниката на обекта е от Румъния и Македония\", обобщи Иван Портних.  ", "date": "2018.05.12", "title": "Иван Портних: Реализацията на големите инфраструктурни проекти във Варна е в пълен ход "}
{"url": "http://epicenter.bg/article/Ninova--Predi-2-g--rakovodstvoto-na-BSP-zapochna-boleznena-promyana--za-da-dade-pat-na-mladite--VIDEO-/154147/2/0", "text": " Това каза лидерът на БСП Корнелия Нинова по време на Четвъртата национална конференция на Младежкото обединение на БСП, предаде репортер на Агенция „Фокус“.  „Искам да ви поздравя с провеждането на националната конференция и да ви пожелая тя да бъде много успешна и с конкретни резултати. Бих искала да ви благодаря за това, което направихме заедно за последната една година.  , без да създаваме конфликт между поколенията“, каза Нинова.  Тя заяви, че след две години се усеща резултатът.  „Днес много от вас са новите общински и областни председатели, новите депутати, членове на общински и областни съвети. Много от вас преминаха през обученията на институти и политически школи, за да ви подготвим за онзи момент, в който ще поемете от нас местата“, заяви лидерът на БСП.  \" , каза още Корнелия Нинова. Тя препоръча на младите хора в партията веднага да се откажат от политиката, ако са се отдали на нея само заради привилегии и облаги.  \"Даже нещо повече, очакваме от вас да промените политиката.  Отказаха да приемат предложението ни сами да направим отстъпка, да се откажем от някои от привилегиите в името на други цели“, каза Нинова. Тя призова младежите да търсят съмишленици сред българските млади хора, колеги и другари в европейските държави.  „Търсете съмишленици за каузи, защото се видя, че прогресивните млади хора, са много близко до нашите идеи. Възхищавам се на реакцията на младите европейци след провеждането на Младежкия европейски форум в България“, каза Нинова и отчете, че те са се изправили пред цялото статукво и са казали, че е съсипан многогодишния труд на младите хора.  „Те се възпротивиха на това някой да ги командва и да им натиска копчетата кога да ръкопляскат и кога не. Те се възпротивиха на това, че не бяха участници в политиката. Това са нашите естествени съюзници – млади и смели хора, с които трябва да върнем Европа там, откъдето започна“, заяви още лидерът на БСП.  ", "date": "2018.05.12", "title": "Нинова: Преди 2 г. ръководството на БСП започна болезнена промяна, за да даде път на младите (ВИДЕО)"}
{"url": "http://epicenter.bg/article/Korneliya-Ninova--Obrashtenieto--mon-sheri--kam-Borisov-struva-tsyal-transporten-bransh-na-edna-strana/154149/2/0", "text": ". Това каза лидерът на БСП Корнелия Нинова по време на Четвъртата национална конференция на Младежкото обединение на БСП във връзка с Втория мобилен пакет на ЕК, предаде репортер на Агенция „Фокус“.  „Вчера казаха, че днес правителството и Бойко Борисов пишат история.   каза Нинова.  По думите ѝ българското правителство е изпуснало момента да намери съмишленици и да отстоява каузи, не само българска национална, а европейската за равни възможности.  Нинова призова младежите да не се страхуват да бъдат първи.  „ , заяви Нинова. Тя пожела на младежите смелостта да бъдат водачи на България и Европа.  ", "date": "2018.05.12", "title": "Корнелия Нинова: Обръщението „мон шери“ към Борисов струва цял транспортен бранш на една страна"}
{"url": "http://epicenter.bg/article/Borisov-v-Stara-Zagora--V-Skopie-s-Vuchich-i-Tachi-se-skarahme-mnogo--ne-iskat-da-si-podavat-raka--/154151/2/0", "text": "Лидерът на ГЕРБ Бойко Борисов провежда среща със съпартийците си от ГЕРБ - Стара Загора. Пред събралите се представители и привърженици на партията той коментира актуални вътрешнополитически и международни теми.  Борисов заяви, че е категорично против фалшивите новини.  \"Кои медии и колко можем да контролираме и от сутрин до вечер - хейт! Те не само че го правят, ами казват, че свободата на медиите била нарушена!   коментира Борисов.  Той се спря и на темата за ядреното споразумение, ситуацията в Близкия Изток като изтъкна общите усилия на кабинета и ПП на ГЕРБ за стабилна и балансирана политика.  \"По-балансирана политика не си спомням\", заяви Борисов и допълни: \"  Ето - това, което направихме с колегите в Македония - решения, които дават огромна перспектива на нашите братя в Скопие\".  \"  Но това ни е задачата - убеден съм, че те самите са много надраснали и знаят, че европейските политици трябва да дават личен пример. За това съм спокоен... Тереза Мей ще дойде, и то за два дни. Ще обсъдим и Брекзит\", отбеляза Борисов, цитиран от ПИК.  Лидерът на водещата партия изтъкна, че опозицията е вложила много сили, за да \"провали европредседателството\".  \"Страхотна жлъч и злоба, но не могат да ни провалят! Аз такава злоба не съм виждал! Не знам как се издържа на това\", коментира той.  \"А една нация трябва да се стегнем и да се работи. Безплатен обяд няма. Ще успяват тези, които учат, които се квалифицират, които знаят, които могат. Тогава има конкурентоспособност\", отбеляза лидерът на ГЕРБ.  \"Като купим сега самолетите ще отидат поне 5 млрд. и трябва да знаем, че за други неща няма да има. Хората не трябва да се лъжат в очите. Затова се казва, че трябва да имаш приоритети, като имаш три, значи нищо не правиш.  и, които не само не са открили, но и бяха разпродали детските градини\", заяви Борисов.  Той си спомни годините когато беше кмет на София и повече от 100 детски градини са били закрити, а след това е трябвало да се строят наново.  Борисов коментира и футболната обстановка у нас, като си пролича, че му е болна тема. Поздрави Славия за успеха.  \"Като левскар ми беше криво, но в същото време се радвах, че българите биха\", заяви още министър-председателят. \"Яд ме е, но си заслужават момчетата. Честно биха, фантастичен финал, защото има и мачове ...\"  Лидерът на ГЕРБ развесели залата, като уточни въпросите, които могат да го изкарат от равновесие.  \" , заяви Борисов.  За да потвърди думите на премиера, Цветанов разказа случка от преди няколко години.  \"Питах го - вие къде сте, тогава ми каза: Аз свободата не си я давам. Тези въпроси не ме питай. \", разказа Цветанов.   Първо обаче иска да помогне на Северозападна България, където има много работа.  \" , заяви Борисов по отношение на постоянните атаки от страна на \"Дондуков\" 2 и Румен Радев.   По повод продължаващото издирване на Боян Петров, Борисов призна, че двамата са близки, въпреки протестите.  \" \", заяви той.  Министър-председателят допълни, че България работи усилено за енергийните проекти и няма никакво съмнение, че страната ни ще стане фактор в тази посока.  \" \", допълни лидерът на ГЕРБ.  Той даде за пример магистралите, които сега правят, връзката между страните от Балканите, като само преди пет години никой не си е представял, че това ще бъде факт.  \"Едва ли някой е вярвал, че и Юнкер и Туск ще излязат от кабинетите си и ще обикалят Балканите. Това обаче не се оценява, търси се всяка една дума, за да кажат нещо лошо\", заяви още премиерът.  ", "date": "2018.05.12", "title": "Борисов в Стара Загора: В Скопие с Вучич и Тачи се скарахме много, не искат да си подават ръка! "}
{"url": "http://epicenter.bg/article/SDS-izbira-novo-rakovodstvo-na-7-yuli--Lukarski-se-otteglya-/154153/2/48", "text": "На днешното си заседание Националният съвет на Съюза на демократичните сили взе решение за провеждане на отчетно-изборна конференция на партията на 7 юли 2018 г., предаде БГНЕС.  На форума ще бъде избрано ново ръководство на СДС и ще се проведе политически дебат за бъдещето на синята партия. НС на СДС взе решение, че на местни избори местните организации ще имат свободата за коалиране на местно ниво без санкция на националното ръководство, съобщиха от партийния пресцентър.  Председателят на партията Божидар Лукарски обяви пред медиите, че няма да се кандидатира за поста отново. Смятам че, е необходимо освежаване на председателския пост, допълни той.  Според Устава на СДС той и цялото ръководство ще излезе в оставка от насрочената дата за провеждане на Отчетно-изборна конференция - 7 юли 2018г.  За председател на Националния изборен щаб бе избран Илия Лазаров.  ", "date": "2018.05.12", "title": "СДС избира ново ръководство на 7 юли, Лукарски се оттегля "}
{"url": "http://epicenter.bg/article/Razbita-e-banda-za-trafik-na-narkotitsi-v-Balgariya-i-Ispaniya--izzeti-sa-40-kg-zlato-i-orazhiya-/154138/3/0", "text": "16 души са задържани във входа на международна полицейска операция, съобщиха от пресцентъра на МВР. Мащабната международна полицейска операция „ARTERO“ се е провела на 8 май след координирани и планирани съвместни действия между служители на отдел „Киберпрестъпност“ ГДБОП, Испанската национална полиция и Европол.  Акцията, под ръководството на Специализираната прокуратура, е била насочена срещу организирана престъпна група, занимавала се с трафик на наркотични вещества, изнудване, измами и пране на пари. В хода на разследването било установено, че групата се състои от испански, колумбийски, босненски и български граждани.  Средствата от престъпната дейност се легализирали чрез закупуването и продажба на благородни метали, посредством изградена мрежа от компании и банкови сметки на юридически лица, регистрирани на територията на ЕС. В хода на съвместните действия станало ясно, че участниците в групата изградили и иновативен механизъм за „изпиране“ на паричните средства, придобити от престъпната дейност, чрез добиване и търгуване с криптовалути.  При проведените полицейски действия на територията на България и Кралство Испания са открити множество фирмени и банкови документи, мобилни телефони, 40 кг злато, оръжия и боеприпаси. Иззети са още криптовалути, наркотични вещества, диаманти, лек автомобил, производния на изкуството.  Запорирани са банкови сметки, движимо и недвижимо имущество. На територията на България и Кралство Испания са задържани 16 души, съпричастни към престъпната дейност. Работа по случая продължава.  ", "date": "2018.05.12", "title": "Разбита е банда за трафик на наркотици в България и Испания, иззети са 40 кг злато и оръжия (СНИМКИ)"}
{"url": "http://epicenter.bg/article/Prevozvachite-dovolni-ot-podkrepata-na-pravitelstvoto-/154129/4/0", "text": "Сдруженията в областта на автомобилните превози на товари заявиха, че получават \"безусловната подкрепа на министър-председателя Бойко Борисов, министъра на транспорта, информационните технологии и съобщенията Ивайло Московски и на цялото правителство по отношение на нашите искания, свързани с готвените законодателни промени по Пакет \"Мобилност\" на Европейската комисия\".  Това се казва в разпространено от Съюза на международните превозвачи писмено изявление на браншовите сдружения в сектора \"Автомобилни превози и товари\", цитирана от Канал 3.  Подобна категорична подкрепа от страна на кабинета, Народното събрание и българските евродепутати е без прецедент до момента, се посочва в изявлението.  Превозвачите заявяват, че след срещата им с премиера Бойко Борисов са напълно убедени, че изпълнителната власт в страната ще съдейства чрез всички възможни инструменти в защита на българските превозвачи. Уверени сме, че всички заедно ще постигнем желаните резултати за защита на националните интереси и изграждането на устойчиво и стабилно бъдеще на един от най-големите сектори в българската икономика, се казва в изявлението.  Още веднъж призоваваме по ясен и категоричен начин всички български политици и общественици да не използват тази тема за политически битки и пререкания, а да отстояват заедно и обединени позиция на подкрепа и несъгласие с предлаганите рестриктивни предложения за промени в европейското законодателство, засягащи автомобилните превози на товари, казват превозвачите.  Насроченият протест на българските превозвачи, който ще се състои по време на срещата на върха в София, не е насочен срещу изпълнителната власт в България, а срещу предложенията на част от държавите в ЕС, които ще доведат до унищожаването на българския транспортен бизнес. По време на протеста категорично няма да толерираме политически провокации, заявяват още превозвачите.  ", "date": "2018.05.12", "title": "Превозвачите доволни от подкрепата на правителството "}
{"url": "http://epicenter.bg/article/Kevork-Kevorkyan--Balgarofobiyata-protsaftyava--Lekarite-ni-bili-po-kradlivi-ot-tsiganite-/154126/11/33", "text": "Време е Андрей Райчев да се самодепортира нанякъде, щом толкова не му харесва тук, може и в някой израелски кибуц да се засели, примерно.  Да нахлупи една кипа и да се маха. И там да казва, че лекарите евреи са крадливи като цигани.  На тоя все му се гади от всичко Българско – за него Вазов е „торта“, а последно тия дни повърна, че българските лекари крадели повече и от циганите „в тая държава“.  Циганите непрекъснато се гаврят с българските лекари, особено си патят от тях тия от екипите на „Бърза помощ“ – но Кипата и една дума не е казал досега за това. Българското все му се зловиди.  Изхвърлянията му са непоносими, и той е от котилото на онзи демонстративен българомразец Соломон Паси, който напсува на майна православието - и му се размина.  Соломон е едър псувач, но и Кипата не си поплюва.  Хора като тях нямат нищо против да мелят и за „езика на омразата“ – макар че омраза изтича от всичките им пори, особено омразата към Българското.  Никой не им държи сметка за словоблудствата и те спокойно си плетат отровното ръкоделие.  Райчев казал, че българските лекари са по-крадливи от циганите.  Обаче похвалил Падишаха/Бойко: сегашното му управление било по-добро от предишните две. Вятърът духал в платната на правителството.  Бойко – казвам пък аз - дръж си здраво гащите, да не ги отвее духането на слагачите.  Да се чуди човек, защо на нашите управници им харесват лигавите славословия на подобни типове. Хем ги лъжат, хем им е сладко, будали безподобни.  И вместо да повърнат, си мълчат, когато се гаврят с българите, дори не гъкват, сякаш са извънземни джендъри.  И така българофобията процъфтява – крива, мазна, отвратително нахална, обаче цъфти и връзва.  Райчев от години ръфа кокалите на българите. И държи всички да са наясно с това.  Може би участва в някакъв таен шампионат по българофобия.  За явния – по блюдолизничество – няма какво да говорим – там всичко е точно, вятърът духа в гащите на Властта и пр.  Някои пък твърдят, че вонята на откраднатите пари от КТБ надува платната на самия Райчев.  Наскоро същият Райчев се изрепчи, пак толкова отвратително, и изплю поредната си българофобска ругатня: Народът бил нагъл и хленчещ.  И никой, поне от телевизиите, не му се опъна.  Трябва да обозначат още един пол: телевизионни хермафродити.  Тия пък хванат някой дребен мошеник и сладострастно го разпъват на кръст – но, когато обругават Народа им, и едно мускулче не им трепва.  Трябва специално да се осмисли, откъде идва това бездушие в телевизионните мекерета.  Защо с умиление зяпат в лигавите усти всевъзможни политически лилипути, а са толкова безразлични, когато някакъв иноверец ругае, употребява и насилва Народа.  Трябва ни още едно Председателство, но не на Съвета на Европа - а на Българската Свяст над България на фалшификаторите.  Отгоре на всичко, наглеците си въобразяват, че са много ловки.  Казваш, че Народът е нагъл и хленчещ, направо е нетърпимо капризен – и така напълно амнистираш Властта, това е отвратително г.зоцелуване.  Как да го управляваш този нагъл, нахален, противен народ - и това, което е направила Властта/която и да е/ е много, даже е прекалено.  Излиза, че нашите политически саморасляци са направо герои при толкова нагъл народ, те са направо светци – не са виновни за нищо, никой няма право да им търси сметка. Това е свръхпозорно слагачество, смрадливо.  Добре, далаверата е толкова ясна и толкова примитивна, че не си струва да си губим времето с нея.  Обаче защо овъртолват и Народа в мерзостите си, защо го унижават, от какъв зор? Очевидно е, че го презират, имат го за едното нищо.  Както казваше Варламов, държат се като бракониери с Народа.  И много са смешни, когато мелят за наивността на Народа, който се доверявал на врачки, понеже се разочаровал от“авторитетите“.  И го казват тъкмо хора, които вече трийсет години усърдно слагат нимби на никаквици, кадяха и продължават да кадят тамян на „сиви мозъци“.  Интересно, колко пари изсипа през тези години Властта на подлогите си – тази дума използва веднъж Бойко, по време на изборите през 2009 година.  Пак добре, че не ги нарече каналджии.  Защо пък каналджии?  Ето отговора:  Руската императрица Екатерина Велика била най-щедра към любовниците си, за трийсетина години тя пръснала по тях повече от два милиарда долара.  Това дава повод на един английски дипломат да каже навремето, че най-скъп е екатерининският „канал“ /цитирам по книгата на Елинор Херман „Сексът и кралиците“/.  Така. Православието отпратиха на майната му.  Лекарите – при циганите и дори по-долу от тях.  На образованието отдавна му скършиха врата.  Народа го ненавиждат.  Какво следва? Каква далавера?  ***  ", "date": "2018.05.12", "title": "Кеворк Кеворкян: Българофобията процъфтява. Лекарите ни били по-крадливи от циганите "}
{"url": "http://epicenter.bg/article/11-may--Bibliotekata---sakrovishtnitsa-na-slovoto-/154119/6/0", "text": "Поредица от инициативи наситиха 11 май – Празника на библиотечните и информационни работници, дата, на която Столичната библиотека отбелязва своя празник. За да се включат в многобройните събития в този истински храм на книгата, през целия ден прииждаха стотици творци, читатели, приятели на институцията.  По повод 90-годишнината на Столичната библиотека, която ще се чества през октомври, предшестващите събития започнаха още през тази пролет. Многобройни изяви бяха съсредоточени именно на 11 май.  Програмата започна с изпълнения на Детска фолклорна група „От извора” (74 СУ, София) в 12 ч.  В експозето си Юлия Цинзова – директор на Столичната библиотека, подчерта: „Всички ние имаме една мисия: нашите деца да растат възпитани, образовани, интелигентни. През тази година приоритет е работата с децата и учениците. Днес подписахме споразумение с Регионалното управление на образованието – София, за съвместно сътрудничество.”  За акцентите в това споразумение говори Станислав Георгиев – главен експерт в РУО: „Нашата администрация ще се погрижи да се осъществи контактът на училищата с библиотеките, книгите и знанието – това ще бъде един непрестанно протичащ процес.”  Беше основан и клуб „Учители” в Столична библиотека. Отворената програма към училищата дава вече първите резултати – библиобусът обикаля непрекъснато селата и малките градове около София – няколко хиляди деца вече са получили и прочели книги чрез този улеснен достъп до фондовете на библиотеката.  Официален проздрав за празника поднесе доц. д-р Михаил Груев – директор на Държавна агенция „Архиви”, поздравителни адреси бяха получени от Янка Такева, от кметовете на раойни „Люлин”, „Средец” и „Студентски”.  В словото си проф. Стоян Денчев – ректор на УниБИТ, каза: „Само преди час със стотици ученици и студенти поднесохме венци пред паметника на светите братя през Нацоналната библиотека, после запалихме свещи в тяхна памет в храм-паметник „Св. Ал. Невски” и се поклонихме пред тяхната икона. Празникът на библиотекарските работници е важен за нас, защото ние подготвяме бъдещите пазители на духовността и познанието на България. Те чувстват подкрепата на всички държавни и обществени органи, ангажирани с развитието на българската култура. Благодаря на г-жа Цинзова, която успя да превърне Столичната библиотека в средище на духа – не само на София, но и на България.”  От името на Обществения съвет Мирела Иванова обобщи: „Днес специално искам да поздравя бибиотечните работници! Те превърнаха библотеката в уютен доховен дом. Нека светите братя Кирил и Методий бъдат винаги наши ангели хранители, нека ни пазят, за да съхраним словото. Честит празник!”  Събитието уважиха членове на Обществения съвет – Снежана Тодорова, проф. Стоян Денчев, проф. Елка Трайкова, Мирела Иванова, Захари Карабашлиев и др.  В литературното четене със свои стихове се включиха: Кристин Димитрова, Пламен Дойнов, Роман Кисьов, Иван Ланджев, Калин Терзийски, Анжела Димчева, Георги Гаврилов, Иван С. Вълев, Виолета Кунева и др.  Тържествената програма беше украсена с няколко изпълнения на Мъжка вокална група „Светоглас”, пресъздаваща по уникален начин многогласната фолклорна и църковна музика.  Беше открита документалната изложба „Прослава на св. св. Кирил и Методий”, посветена на паметта на Първоучителите.  Сред ценните старопечатни издания от фондовете на библиотеката са: „Псалтир” от 1757 г., „Служебник” – 1855, „Ирмология” – 1851, „Евангелие” – 1859, превод на Неофит Рилски; Антоний Хилендарец, „Кратко описание на Святата и преславна гора Атонска”, 1853, „Писменица на славянский язык” на Иван Момчилов, 1847, „Славяноболгарское детеводство”, 1835.  Гостите разгледаха и изложбите „Илюстрациите в детските вестници и списания до 1944 г.”, „Илюстрации от поколението Милениум” и „Младите творят”.  През целия ден бяха раздавани безплатни читателски карти.  ", "date": "2018.05.12", "title": "11 май: Библиотеката – съкровищница на словото "}
{"url": "http://epicenter.bg/article/Shefat-na-inspektorite-na-MAAE-podade-ostavka/154107/7/0", "text": "Шефът на инспекторите на Международната агенция за атомна енергия (МААЕ) подаде оставка, съобщи организацията, без да посочва причина за решението му, предаде ДПА.   Оставката на Теро Варьоранта от МААЕ идва броени дни, след като президентът Доналд Тръмп изтегли САЩ от сключеното през 2015 г. иранско ядрено споразумение.   В качеството си на заместник-генерален директор на МААЕ и ръководител на департамента по гаранциите на Секретариата на МААЕ Варьоранта отговаряше за следенето дали Иран спазва ядреното споразумение. Той ще бъде заменен от ядрения инженер Масимо Апаро, който е и.д. ръководител на управлението по проверки на Иран от март 2016 г., каза говорител на МААЕ.   Тази седмица МААЕ защити иранското ядрено споразумение от обвиненията на Тръмп, че то не е достатъчно да попречи на Иран да се сдобие с ядрено оръжие. \"Иран е подложен на най-строгия режим на ядрени инспекции в света. Към днешна дата МААЕ може да потвърди, че Иран изпълнява ангажиментите си по ядрените въпроси\", заяви генералният директор на МААЕ Юкия Амано.", "date": "2018.05.12", "title": "Шефът на инспекторите на МААЕ подаде оставка"}
{"url": "http://epicenter.bg/article/Tramp-prizova-i-drugi-strani-da-se-otkazhat-ot-sdelkata-s-Iran/154108/7/0", "text": "Администрацията на Тръмп призова и други страни да окажат натиск на Иран заради намесата му в конфликти в Близкия изток, предаде ДПА.   В изявление на Белия дом се критикуват иранския Корпус на гвардейците на ислямската революция, че \"влага ресурси в износ на дестабилизиращо влияние из целия Близък изток, докато иранците са жертва на слаба икономика\".   Революционните гвардейци са обвинени, че са изстреляли ракети по Израел тази седмица и че подкрепяните от Иран йеменски бунтовници хуси са изстреляли балистична ракета по Саудитска Арабия.   \"Тези действия са ново доказателство, че безразсъдното поведение на Иран е сериозна заплаха за регионалния мир и стабилност. Време е отговорните държави да окажат натиск на Иран да промени това опасно поведение\", се казва в изявлението. Израел реагира на ракетния обстрел с въздушни удари, които според него са поразили почти всички ирански обекти в Сирия. Според Израел ракетният обстрел е бил дело на елитната Бригада Ал Кудс от Корпуса на гвардейците на ислямската революция.", "date": "2018.05.12", "title": "Тръмп призова и други страни да се откажат от сделката с Иран"}
{"url": "http://epicenter.bg/article/V-momenta-lekuvam-340-kilogramov-mazh-ot-Plovdiv/154102/10/0", "text": "       -            -         Аз съм   -  , специалист по   ( ),  , както и оперативните интервенции от общата хирургия -  ,  ,  ,  . Притежавам повече от 18 годишен опит в методите за лечение на затлъстяването. Специализирах   на всички заболявания на жлъчката, дебелото черво, херния, както и в хирургичната онкология и направих следдипломна квалификация в Бордо, Франция. В бариатричната хирургия започнах първоначално с метода на стомашния байпас, който приложих и използвах с над 500 пациенти. Това е една много трудна хирургична техника, радикална и крайно ефективна, но която често е придружена от проблеми. Новопоявилият се от скоро след това метод - стомашен пръстен, води до по-малка заболеваемост в сравнение със стомашния байпас и аз разбрах, че той ще е още по-ефикасен в борбата с тази болест. Днес, това е най-ефективния метод за отслабване при хора със свръхнаднормено тегло, а лично аз съм извършил повече от 15 000 бариатрични операции - интрагастрален балон, стомашен пръстен, ръкавна гастректомия, вертикална гастропластика, холопанкреатичен байпас.   През последните години допринесох за създаването на организирани центрове за лечение на болестта на затлъстяването, такива като Doctors’ Hospital в Гърция, където съм началник на хирургичното отделение, Poliklinika Doctors'Hospital в Албания и съм един от основателите на   в Пловдив, България.   Като член на Световната организация по бариатрична хирургия мога да кажа, че този сектор от медицината се нарича „хирургия на болестното затлъстяване и на метаболизма”, защото въздейства и на захарния диабет тип 2. Тези здравословни проблеми са характерни за нашето съвремие.  Това е най-агресивното заболяване, редом със сърдечно-съдовите болести, които засягат предимно западните, развитите общества.   Това се случва вероятно, защото много хора консумират некачествена, висококалорична храна, която не е домашно приготвена. Стресовите фактори са много и въздействието им води до повишаване на апетита.  Това води до повишаване на телесното тегло при много голяма част от населението и до появата на метаболитни, ендокринни и дори психични заболявания.  Дори има връзка с много видове рак, особено на дебелото черво.   Със сигурност мога да кажа, че тази част от населението, при която се наблюдава натрупване на наднормено тегло живее по-малко и има множество здравословни проблеми.   Болестното затлъстяване е бич за младите хора, подрастващите, юношите, защото дава отражение върху кариерата и социалния живот. Медицината в последните години сериозно се занимава с тези проблеми. И до голяма степен успява да помогне чрез хирургията на наднорменото тегло. Тези операции се извършват в целия свят, особено на Запад, но в специализирани центрове. Един от тях е „Докторс хоспитал” в Атина, където съм завеждаш отделение.   -            -         Когато трупаме повече килограми от нормалното, тогава стомахът и голяма част от тънкото черво нарастват като обем. Като количество клетки. И нормалните клетки отделят хормона та глада грелин, но когато те са повече, концентрацията му в кръвта става по-висока. Онова, което се стремим да постигнем чрез тези операции, е нарасналите стомах и тънко черво (каквито са при хората с наднормено тегло) - да ги преобразуваме в нормални.   Една от основните методики е да отстраним тази част от стомаха, която  е нараснала. Този метод се нарича Sleeve Gastrectomy  -  слийв (б.а. – от английски ръкав) гастректомия, при която хирургически обемът на стомаха се намалява до около 15% от реалния и така се ограничава възможността за прехранване.   Когато имаме такава форма на затлъстяване, която наричаме резистентна, това което можем да направим е да изключим част от тънкото черво. Това се нарича байпас. Онова, което постигаме като краен резултат е да ограничим количеството на поеманата храна чрез намаляване на стомаха и също така към този ефект може да има и втори – намаляване на резорбцията на хранителните вещества чрез тънките черва.   При по-леките форми на болестно затлъстяване се използват две методики, при които не се отстраняваме, а просто намаляваме неговия обем. Една от тях е гастралният пръстен и другата  е т.нар. пликация на стомаха, при която се ограничава капацитета на стомаха без да е необходимо да се отстранява част от него или да се поставят чужди тела.   Това е  , с кратка хоспитализация и значително намаляване на количеството храна, която може да консумира пациента след операцията, тъй като обемът който стомаха побира е три пъти по-малък, отколкото преди. Това се дължи на факта, че се \"неутрализира\" секрецията на хормона, който е отговорен за глада, а именно грелина. Тези два метода имат строги показания за определени пациенти.   Класическата операция на бариатричната хирургия и да се отстрани част от стомаха и редом с това да се направи байпас и да се изключи част от него.   -         Не оперираме всички, които имат малко наднормено тегло. На първо място трябва да подчертаем, че много важна е превенцията – да не се стига до там. Т.е. важно е хората да разберат, че трябва да се грижат за себе си, да се хранят здравословно. Има пациенти, които не могат да се справят и виждат, че телесното им тегло нараства с повече от 20-30 кг от нормалното.    Например, при височина 170 см да тежат повече от 100 кг, т.е. когато Индексът на телесната им маса (Body mass index – BMI) надвишава 35, това е показание да мислим за такъв вид интервенция.     -         Основният показател е Индексът на телесната маса, но обиколката на талията има значение, защото показва типът на затлъстяване – дали е централен или периферен.  При централния тип наднормено тегло талията е по-голяма.  Още по-важно е ако при болестното затлъстяване има и здравословни проблеми като захарен диабет тип 2, нощна апнея, затруднения при дишането, повишено кръвно налягане. Ако те са на лице, добре е пациентът да се обърне към хирург специалист в бариатрията и заедно да решат тези проблеми.     -         Аз преглеждам пациенти в болница Медлайн в Пловдив, установявам проблемите им. Някои пациенти в по-леко състояние оперирам на място. Онези с по-сериозни проблеми е по-добре да дойдат в Атина в „Докторс хоспитал\".     -         Методите като балон, пръстен или пликация са за определена група пациенти с по-леки проблеми и не дават трайни резултати     -         Най-добрата техника е слийв гастректомията и при някои пациенти, при които е  нужно, да се направи и байпас. Ако, например, става дума за пациент с 20-25 кг наднормено тегло след бременност, бихме могли да приложим някои от по-леките методи като пръстен или балон. Докато се справи с този проблем. Техники като пликация или пръстен са напълно обратими. Но когато става дума за хора с дългогодишни и сериозни проблеми, тогава трябва да се решат веднъж завинаги.   -         От една страна, когато говорим за болестно затлъстяване, това само по себе си е заболяване. Освен това, когато храносмилателната система няма нормалната форма, която би имала за съответната възраст и за нормалното тегло на конкретния пациент. Те са по-големи по размери. Тенденцията е са обособим един стомах и тънки черва, отговарящи на нормалното тегло.     -         Що се отнася до физиологията на храносмилателната система, при слийв гастректомия няма промяна. Но когато се прави байпас се изключва част от тънкото черво, се получава отчасти малабсобрция, т.е. не преминава храната през целия храносмилателен тракт и не се резорбира абсолютно всичко, често може да има диария, но нещата се подобряват с времето.   В повечето случаи, обаче проблемът се оправя само със слийв гастректомия, без да се налага поставянето на байпас. Той е за много тежки форми на болестно затлъстяване. Напоследък има и нова техника, която се нарича малък гастрален байпас.     -         Ще ви кажа отрицателните неща за всяка една от техниките. Балонът се поставя само за 6 месеца с цел да се свалят няколко килограма. При него може да има чувство за гадене, повръщане. Що се отнася до гастралния пръстен, той също е временен и стеснява лумена на стомаха. Ако се случи пациентът да глътне не добре сдъвкана храна може да има чувство на гадене е тежест.   А при слийв гастректомията, няма такива проблеми, защото ние обособяване един нормален стомах. Може би само лека степен на рефлукс, която бързо се преодолява с препарати като омепразид. При байпаса, вече казах, че може да бъде съпътстван с чести изхождания и необходимостта до края на живота да се приемат витамини, минерали и микроелементи, понеже не се резорбират достатъчно. Затова тази операция се извършва при много внимателно подбрани пациенти.     -         Хирургичната интервенция е изцяло лапароскопска. Пациентите остават един ден в болницата, нямат болка след операцията и бързо се връщат към всекидневните си задължения.     -         Много хора съм оперирал. В момента имам пациент в болницата в Атина, който е от Пловдив - около 340 кг. Въпреки че е млад човек на 35 години. Оперирал съм и други пациенти с близко до това тегло, но те са били напълно обездвижени.  Не могат да стигнат сами до болницата. Карат ги със специални коли. Важно е да не се стига до такива килограми.     -            След това трябва да се предприемат пластични операции със специални техники. Тук идва ролята на д-р Ангел Енчев, който  работи в „Докторс хоспитал” в Атина 5 години и познава отлично тази техника. Това е една по-специална пластична хирургия. Необходими са знания и практика. Въпреки че става дума за пациент изгубил 200 кг със специална подготовка и медицинска помощ, кожата му може да не увисне толкова.           Важното е да не се стига до тези драстични килограми. С една лека операция, при която пациентът няма да остане в болницата повече от ден, той може да придобие един нормален стомах, да си върне обичайното тегло и да подобри качеството си на живот.     -         Във все по-малка възраст този проблем става все по-голям. Основната причина е във нискокачествената, не домашно приготвена храна, която консумират младежите. Както и стресът да влязат в ритъма на живота. Обществото приема като красиви по-слабите, по-атлетичните мъжки и женски тела.   Когато тялото на един млад човек не отговаря на този прототип това го стресира и го кара да яде още повече и навлиза в един омагьосан кръг. Има и психологически проблеми. Ако става въпрос за млад пациент на 15-16 години на първо място трябва да се изясни причината и да се атакува. Но ако тя е генетично заложена ,може да се потърси помощта на бариатричен хирург и да се извърши такава операция. Със сигурност, когато става дума за болестно затлъстяване точно в тази възраст, това означава, че имаме една по-агресивна форма и тя трябва да се атакува агресивно. Защото в по-късните си години рискува да има много повече здравословни проблеми. Що се отнася за затлъстяването при малките деца и при подрастващите е много важно да възпитаваме децата да се хранят правилно и да избягват нискокачествената храна.     -         Да, ако виждам, че пациентът няма показания за такава операция. Възможно е да се приложат някои от по-щадящите техники и при по-нисък Индекс на телесната маса от 35, но това са много специални случаи. Често това са хора от шоубизнеса, при които визията им е свързана с тяхната работа.  Но при всички останали трябва да отговарят на показанията, за да извършим такава операция.     -         Има известна доза истина, но когато човек натрупа доста килограми, Да речем, 180. Да имаш воля за отслабване с глад означава да вървиш срещу организма си. Тялото се мъчи да задържи килограмите, обяснението е хормонално. Затова е трудно да набеждаваме тези хора, че нямат воля.     -         Да, домашно приготвена храна, движение, каране на колело и много е важно да няма стрес във всекидневието?     -         От гледна точка на това, че тя съдържа от всичко, можем да кажем, че е здравословна и добра. Важни са и количеството и вида на храната. Но домашно приготвената храна, по начина, по който всеки етнос е свикнал да се храни, със сигурност е най-добрата диета.     -           Бях 180 килограма. Сега съм 139 и продължавам да свалям. Преди пиех хапчета за високо кръвно. Сега вече ги няма. Спряха ми и още в клиниката по време на операцията. Не спазвам диета. Ям сладкиши, сладолед. Всичко. Но вече в ограничени от обема на стомаха ми количества.   -          И по медицински, и по естетически причини реших да се подложа на лапароскопската операция. Пробвах и по друг начин. С фитнес и диети свалях до 10 кг и после пак ги връщах. Бях 155 килограма, сега съм 104. Да ги сваля ми отне седем месеца. Искам да стигна до 80. Кожата ми не увисва, защото спортувам пет пъти седмично, всеки ден ходя на парна баня и сауна, мажа се с кокосово масло.  ", "date": "2018.05.12", "title": "В момента лекувам 340-килограмов мъж от Пловдив"}
{"url": "http://epicenter.bg/article/Do-1000-ta-ezera-v-Kitay-s-aktrisata-Neli-Topalova--S-detsa-na-Maldivite-i-na-Sredizemnomorski-kruiz-/154168/10/0", "text": "Меденият глас на актрисата Нели Топалова е познат на всички, та представяте ли си какво удоволствие е тя да ви разказва за пътешествия. При това  , където се намира удивително живописно и едновременно с това едно от най-тайнствените езера в Китай – езерото на хилядата острова.   Всъщност, езеро едва ли е най-точната дума, тъй като става въпрос за изкуствен водоем, възникнал в резултат на строителството на първата в страната водно-електрическа централа. Различното в случая е, че изкуственото езеро се превръща в една от природните забележителности на Китай, привличаща всяка година хиляди туристи.   За да бъде създаден изкуственият водоем, през 1959 година били изселени хората от над 1300 села. Под водата се озовали над 20 000 хектара земеделска земя, като в резултат възникнало езеро с обща площ 537 кв. км.  и … 1078 острова. Днес това е най-големият природен резерват в Китай, обитаван от 80 вида животни и над 90 вида птици.   През  2002 г. изследователи откриват на дъното на езерото развалини от тайнствен град, чиято възраст по оценка на учените е поне 1800 години. Древният град от периода Хан е разположен в подножието на планината Ву Ши Планината на петте лъва и е отлично запазен на дълбочина 26-40 метра.    Аз пък искам да ви разкажа за пътуващите букви, които утре ще спрат в „Галерията на открито” пред Народния театър в Градската градина на София. Защо пътуващи? Ами понеже са тръгнали от Пловдив и вече са били в Двореца на нациите в Женева. Но да не ви мъча с догадки и предположения. Идеята на бившата първа дама Антонина Стоянова и нейната фондация Ценности е да съчетае празника на българската азбука с поредното доказателство за високото ниво на съвременната българска живопис. Така се стига до атрактивната изложба на творби от трийсет пловдивски художници, сред които изпъкват имената на Станимир Видев, Кольо Карамфилов, Николай Кучков, Недко Итинов, Вълчан Петров, Васко Стоев.  Всеки творец е представен с по едно платно, изобразяващо буква от българската азбука. Живописните средства са различни и отразяват особеностите и почерка на своя автор. Буквите са разпределени на авторите чрез жребий.   И само на един от тях първата буква от името съвпада с тази, която му се е паднала да претвори -  късметлийката е Емилия Арабаджиева. Обединяваща нишка на експозицията е еднаквият размер на платната: 90/90 см.     Така творческият прочит на всяка буква е представен на зрителя като кадър от своеобразна фотолента, запечатала, иначе, невидими особености на авторския стил. Въздействаща, неочаквана и много лична интерпретация на буквите – това е посланието на пловдивската група художници в    Благодарение на експозицията в ООН научиха, че с нашата азбука пишат над 250 милиона души в Европа и Азия.      „Днес в Европейския съюз има три основни официални азбуки - латинска, гръцка и българската кирилица. Ние, като българи, трябва да се гордеем, че нашата страна като член на ЕС, добави своя цивилизационен принос”, казва Антонина Стоянова.   Ако утре имате път през Градската градина към 18 часа ще можете не само да видите картините, ами и да чуете на живо изпълнители от Българска национална гайдарска асоциация. А ако нямате – изложбата ще бъде там до 28 май.      Когато планирате лятото си, запазете си два дни за  , когато сръбско-българската граница се отваря за среща на приятелството и добросъседството не само за жителите на българското село Салаш и комшийското Ново корито, ами за всички, които обичат народната веселба.    от самолет изглеждат като разпилян наниз перли в Индийския океан. И всеки от тях е истински бисер във всеки смисъл на думата. 1900 атола с тюркоазени лагуни, копринени плажове и искрящо зелена растителност плюс всички достойнства на пълната почивка – тишина, спокойствие, девствена природа, невероятен подводен свят.   Хотели на втора линия няма! Доста често е един атол – един хотел. Специална романтика предлагат и наколните бунгала със стъклен под, през който можете да наблюдавате океанските обитатели или вилите със собствен плаж под къдрокоси палми.   Казват, че на Малдивите се ходи или с любовница, или с половинка, която още не ти е омръзнала. Затова сигурно ще се учудите, че Радост Иванова и съпругът й Радо вече няколко години разиграват в това райско кътче сцени от филма „С деца на море” и ако до този момент са пътували само с Жаклин, най-голямото от трите си отрочета, вече планират да почиват в пълен състав. Един Бог знае що за почивка ще е това…   Радост Иванова разкрива личното си ноу-хау за дълга и екзотична почивка с цялото семейство.   За десерт искам да изненадам почитателите на  . Тръгвайки на Средиземноморски круиз изобщо не подозирах, че 17-етажният кораб е избран от екипа на филма за снимачна площадка на поредния му епизод. Те се превърнаха в допълнителна атракция за пасажерите.   Стотици бяха желаещи за статисти-доброволци. Кинаджиите избраха само 30-ина, останалите обаче успяха да видят на живо част от творческия процес и да установят, че \"главната немска овчарка\" се казва Хенри, но той също има дубльор на име Ник-Рекс, ако се умори и отегчи. Броят на тичащите по горната палуба рязко се увеличи, откакто се разбра, че там разхождат „за проветряване на главите” двамата Рексовци.   Уникалното при дресурата на специалистката Тереза Ан Милър е, че косматите артисти реагират не само на думи и жестове, ами и на предмети с определено значение. Защото записът на епизодите е синхронен и командите й не биват да влизат във звука. Дресьорката показва червена топка и комисарят Рекс лае, при зелен дунапрен на дълга пръчка се затичва стремглаво и т.н. Послушанието му е безпрекословно и на моменти Хенри напомня космат робот. Но той е професионалист - все пак играе Рекс близо 10 години.   Първите двама изпълнители на ролята са Реджиналд фон Равенхорст и Рет Бътлър. Снимачният екип почти не наруши спокойствието на пасажерите, а присъствието на любими звезди от екрана дори подсили забавлението, най-вече със стремежа да бъдат издебнати за снимка.   Припомням ви, че страницата на Покана за Пътуване във Фейсбук подклажда любовта към пътешествията с всекидневни публикации   и я стимулира със солидни награди от  Голямата лятна игра.     ", "date": "2018.05.12", "title": "До 1000-та езера в Китай с актрисата Нели Топалова. С деца на Малдивите и на Средиземноморски круиз "}
{"url": "http://epicenter.bg/article/Zaev-ochakva-ot-Gartsiya-da-otvorite-vratite-na-Makeoniya-kam-NATO-i-ES/154110/7/0", "text": "Министър-председателят на Македония Зоран Заев обяви в петък, че очаква да чуе добри новини от Атина, визирайки посещението на външния министър Никола Димитров на международната конференция за европейското бъдеще, която се домакинства близо до гръцката столица, пише Independent Balkan News Agencyq, цитирана от \"Фокус\" . Заев подчерта, че е оптимистично настроен благодарение на постиженията дотук в процеса на преговори с Гърция. „Много е важно да разрешим този проблем, защото това ще даде път на нашата перспектива в НАТО и ЕС“, заяви Заев.", "date": "2018.05.12", "title": "Заев очаква от Гърция да отворите вратите на Макеония към НАТО и ЕС"}
{"url": "http://epicenter.bg/article/Pravoslavnata-tsarkva-pochita-dnes-sveti-German--patriarh-Konstantinopolski/154109/2/0", "text": "Православната църква почита днес свети Герман, патриарх Константинополски. Народът го нарича Градушкар. Имен ден празнуват Герана, Герасим, Герда, Герман, Геро, Искра, Искрен. В народната представа денят се свързва с повелителите летните бури. Изпълнява се обичай за измолване на дъжд. Нарича се още Герман Градушкар, защото пази хората от градушка.  Св. Герман е известен с благочестивия си живот и като църковен писател. Принуждаван да се откаже от иконопочитанието, той напуснал патриаршеския престол. От него са останали химни за прослава на светците и Божията благодат, проповеди и тълкувания на трудните места в Св. Писание. Св. Герман бил син на сенатор, убит от император Константин Погонат (668-685). Той от млади години се посветил да служи на Бога. Заради благочестивия си живот и духовната си просветеност той отпърво станал кизически епископ, а в 715 г. бил избран за цариградски патриарх. В царуването на Лъв III Исаврянин (717-741), който се обявил против поклонението на иконите, Герман употребил много старания да вразуми царя и да отклони от заблуждение, но напразно. Лъв поискал почитането на иконите да бъде осъдено на събор. Св. Герман починал през 740 година на 95-годишна възраст и бил погребан в манастира Хора в Константинопол. По-късно мощите му били пренесени във Франция.", "date": "2018.05.12", "title": "Православната църква почита днес свети Герман, патриарх Константинополски"}
{"url": "http://epicenter.bg/article/Meditsinski-sestri-izlizat-na-protest-za-dostoyni-zaplati/154111/2/0", "text": "На Международния ден на сестринството професионалистите по здравни грижи излизат на протест за достойни заплати в София. В протеста ще се включат медицински сестри, акушерки, фелдшери, лаборанти и рехабилитатори от цялата страна.  \r\n \r\n", "date": "2018.05.12", "title": "Медицински сестри излизат на протест за достойни заплати"}
{"url": "http://epicenter.bg/article/Tsvetan-Tsvetanov-poseti-novata-sportna-zala--Arena-Shumen--/154120/2/0", "text": "Председателят на ПГ на ГЕРБ и заместник-председател на партията Цветан Цветанов посети новата спортна зала „Арена Шумен“ и се запозна с хода на довършителните работи по спортното съоръжение. Заедно с Цветан Цветанов бяха кметът на Шумен и областен координатор на ГЕРБ Любомир Христов, областният управител на Шумен проф. Стефан Желев, както и депутатите Румен Генов и Димитър Александров.  Строителството на „Арена Шумен“ се финансира с 8 млн. лв., отпуснати от правителството на Бойко Борисов през август 2016 година. Многофункционалната спортна зала ще има 1500 стационарни седящи места, а с мобилните трибуни на терена капацитетът й ще достига до 2400 души. Застроената площ е близо 5000 кв. м. Всички основни зони на залата са разположени така, че тя да създава благоприятни условия за различни видове дейности. Залата е подходяща за всички спортове - международни състезания по волейбол, баскетбол, хандбал, художествена гимнастика, бокс, фехтовка.  Изпълнителите изтъкват, че като архитектура и функционалност е най-добра след столичната „Арена Армеец“  По думите на Цветан Цветанов „Арена Шумен“ е перлата на града. „Досега в Шумен не е имало такава инвестиция. Това предизвиква интереса и на други инвеститори“, посочи Цветанов.  Той обясни, че на мястото на „Арена Шумен“ преди е имало изоставена казарма, превърнала се в бунище. „А какво имаме днес? Най-мащабният проект в историята на Шумен!“, категоричен бе председателят на ПГ на ГЕРБ.  Той изтъкна, че по време на строителството изпълнителите на проекта са помислили за всичко и това се личи от допълнителните кръгови движения и приспособленията, осигуряващи достъп до залата и на инвалиди.  „“Арена Шумен промени облика на града завинаги“, каза още Цветан Цветанов.  ", "date": "2018.05.12", "title": "Цветан Цветанов посети новата спортна зала „Арена Шумен“ "}
{"url": "http://epicenter.bg/article/Zamestnik-ministar-Atanas-Zapryanov-otkri-seminar-za-Zapadnite-Balkani-/154121/2/0", "text": "Заместник-министърът на отбраната Атанас Запрянов откри семинар „Изграждане на капацитет на страните от Западните Балкани: сектор за сигурност и отбранителни институции“  Заместник-министърът на отбраната Атанас Запрянов откри днес, 11 май, семинар на високо равнище на тема „Изграждане на капацитет на страните от Западните Балкани: сектор за сигурност и отбранителни институции“. Събитието е част от календара на българското председателство на Съвета на Европейския съюз.  „Форумът е навременен и засяга проблематика, по която занапред трябва да бъдат фокусирани повече усилия и най-вече ресурси. Вярвам, че в контекста на интеграцията в ЕС и с подкрепата на Съюза и държавите-членки ще бъде постигнати желаните възможни резултати като търсим прагматични работещи подходи“, каза заместник-министър Запрянов. Той подчерта, че успешното осъществяване на реформите в отбранителните институции е незаменимо условие за това държавите от региона да постигнат пълна реализация на европейската си перспектива и да участват ефективно в изграждащата се Обща политика за сигурност и отбрана на ЕС.  Заместник-министърът на отбраната заяви, че България е готова да подпомогне със своя опит всички държави от региона в техните усилия за европейска и евроатлантическа интеграция. „Укрепването на сигурността на Западните Балкани е един от основните приоритети на българското Председателство на Съвета на ЕС. Нашите цели са подкрепа на усилията на ЕС за изграждане на капацитет у партньорите в областта на сигурността и развитието, като и стимулиране на диалога между ЕС и НАТО по въпросите на изграждането на капацитет у партньорите в областта на отбраната“, припомни заместник-министър Запрянов.  „Убеден съм, че в днешната съвместна работа ще бъдат генерирани конкретни идеи за възможни инициативи за изграждане на капацитет, като се гледа повече в общ европейски план, а не в тясно национални рамки“, посочи заместник-министъра на отбраната и заяви, че е особено важно да се използва опита на редица страни-членки, да се извлекат поуките от практиката и на тази основа да се начертаят бъдещите стъпки в подкрепа на интеграцията в ЕС и НАТО на страните от Западните Балкани.  Заместник-ръководителят на Европейския център за политически стратегии Михнеа Моток представи гледната точка на европейските институции по отношение на засиления ангажимент на ЕС към региона в областта на сигурността и отбраната. Той подчерта нарастващото значение на отбранителното измерение в съвременните условия на разнородни и нетрадиционни рискове за сигурността, за чието преодоляване ключов елемент е изграждането на доверие между страните от Западните Балкани, както и в европейски, и международен контекст.  Пленарен доклад изнесе и д-р Селмо Цикотич, съветник на председателстващия Председателството на Босна и Херцеговина. Изказването на д-р Цикотич бе насочено към особеностите на съвременната среда за сигурност - взаимозависимост, висока динамика на промените, технологизация и връзка с екологията и начина на живот. В тази среда Западните Балкани трябва да се справят с предизвикателствата на прехода от Студената война към глобализацията при специфични геополитически, географски и геоикономически характеристики на региона. Д-р Цикотич засегна също така и темата за приноса на международните организации и мисии за стабилността на Босна и Херцеговина, като подчерта, че бъдещото членство на страната в НАТО е практически безалтернативно.  Представители на всички основни международни организации, които подпомагат сигурността и стабилността на Западните Балкани, имаха възможност да представят своята дейност и да търсят начини за подобряване взаимодействието помежду си с цел по-висока ефективност и резултати от своята работа. Коментирана бе също така нуждата от постоянен диалог и координация на стратегическо ниво между тях в духа на т. нар. „всеобхватен подход“.  Дискусиите бяха структурирани в два панела, модерирани от Н. Пр. Августина Цветкова, извънреден и пълномощен посланик на Република България в Босна и Херцеговина и Йордан Божилов, председател на Софийския форум за сигурност.  Участници в семинара бяха представители на държавни институции, академичния сектор и неправителствените организации на страни-членки на ЕС и държавите от Западните Балкани. Това даде възможност за открита и ползотворна дискусия като бяха поставени и въпроси, на които трябва да бъде търсено решение чрез продължаване на усилията на страните от региона и международната общност за задълбочаване и разширяване на сътрудничеството в областта на сигурността и отбраната.  Събитието беше реализирано от Дирекция „Отбранителна политика“ на Министерство на отбраната в сътрудничество с Министерство за Българското председателство на Съвета на ЕС 2018.  ", "date": "2018.05.12", "title": "Заместник-министър Атанас Запрянов откри семинар за Западните Балкани "}
{"url": "http://epicenter.bg/article/Nachalnitsite-na-otbranata-na-Balgariya--Turtsiya-i-Rumaniya-provedoha-sreshta-v-Izmir-/154122/2/0", "text": "Началникът на отбраната генерал Андрей Боцев участва в срещи в двустранен и тристранен формат със своите колеги - началника на Генералния щаб на Въоръжените сили на Румъния генерал Николае-Йонел Чука и началника на Генералния щаб на Въоръжените сили на Турция генерал Хулюси Акар, в гр. Измир, Турция. Това съобщиха от министерството на отбраната.  Обсъдени бяха въпроси, свързани с регионалната сигурност и по-специално, тази в Черноморския регион. Сред темите за разговор бяха съществуващите регионални механизми и инициативи за сигурност в контекста на способностите и дейностите на Черноморските държави.  В рамките на проведената тристранна среща началниците на отбраната дискутираха също приоритетни въпроси по линия на НАТО и сътрудничеството в борбата срещу тероризма.   ", "date": "2018.05.12", "title": "Началниците на отбраната на България, Турция и Румъния проведоха среща в Измир "}
{"url": "http://epicenter.bg/article/Spasitelite-vidyaha-palatka-v-Lager-3-pod-Shisha-Pangma--helikopter-e-v-gotovnost-/154123/2/0", "text": "Няколко подозрителни обекта и палатка са забелязани от спасителните екипи в района на Лагер 3 под връх Шиша Пангма в Хималаите, по пътя за който изчезна българският алпинист Боян Петров. Това каза за bTV Йогеш Сапкота, който е маркетинг директор на Simrik Air и координира спасителната акция по въздух и земя от Непал.  По думите му шерпи ще стигнат до няколко часа до лагера и ще проверят палатката.  Хеликоптер е в готовност да излети веднага, ако бъде открито нещо в лагера.  По-рано днес се появиха информации за находка в по-ниския Лагер 2, но Сапкота обясни, че в крайна сметка това се е оказала просто скала.  ", "date": "2018.05.12", "title": "Спасителите видяха палатка в Лагер 3 под Шиша Пангма, хеликоптер е в готовност "}
{"url": "http://epicenter.bg/article/Meditsinskite-sestri-protestirat-v-denya-na-profesionalniya-si-praznik-/154127/2/0", "text": "Медицинските сестри протестират в деня на професионалния си празник - Международния ден на сестринството, който отбелязваме в днешния ден, предава Канал 3.  Стотици медицински лица се събраха на пл. „Независимост“ в столицата на протест за достойни заплати. Протестиращите са облечени в бели престилки и носят плакати, на които пише: \"Днес протест, утре стачка\", \"Здравните грижи сега\", \"Искаме стабилност на здравеопазването\" и други.  В района е засилено полицейското присъствие.  Движението по бул. „Цар Освободител“ и бул. „Дондуков“ е ограничено в участъците около протеста.  ", "date": "2018.05.12", "title": "Медицинските сестри протестират в деня на професионалния си празник "}
{"url": "http://epicenter.bg/article/Tsvetan-Tsvetanov--Mladostta-e-predimstvoto-na-kandidata-na-GERB-za-kmet-na-s--Malomir-Deyan-Cholakov-/154128/2/0", "text": "Нашият кандидат Деян Чолаков е млад и това е неговото предимство. Уверен съм, че той може да демонстрира, че има шанс за развитие и за младите хора дори в най-малките населени места. Това заяви заместник-председателят на ГЕРБ и председател на ПГ на партията Цветан Цветанов по време на предизборно общоселско събрание в село Маломир (община Върбица, област Шумен). На него Цветанов подкрепи кандидата на ГЕРБ за кмет на село Маломир Деян Чолаков за частичните местни избори, насрочени за 20 май 2018 г. В предизборната среша участваха още кметът на Шумен и областен координатор на ГЕРБ Любомир Христов, депутатите от ГЕРБ-Шумен Румен Генов и Димитър Александров, както и областният управител проф. Стефан Желев, съобщиха от пресцентъра на партията.  „Откакто вече 11 години има ГЕРБ, ние винаги сме работили по разширяването на структурите си. Днес също сме с протегната ръка към всеки, който иска по-добро бъдеще за населеното си място“, категоричен бе Цветанов. Той отбеляза, че ГЕРБ не разделя хората. „Напротив – искаме да ги обединим. Да делиш градовете и селата на наши и ваши е грешен подход, който не е присъщ на ГЕРБ. Затова сме толкова силни“, посочи зам.-председателят на партията.  Той увери присъстващите, че ГЕРБ може да предложи алтернатива и политики, насочени към нуждите на всеки един от тях.  „Деян има ясна визия какво трябва да се промени. Той е изключително отговорен и винаги готов да разговаря и обяснява нашите политики“, каза още Цветан Цветанов.  „Наш дълг е да убедим хората да гласуват по съвест, за да изберат най-достойния кандидат“, уточни председателят на ПГ на ГЕРБ. „За мен това е Деян Чолаков“, категоричен бе Цветанов.  По думите на Деян Чолаков в селото всички сякаш са забравени от институциите. „Поведението на общинския кмет е неприемливо. Аз ще бъда кмет на всички“, увери той.  „Деян беше мой студент. Мога да кажа само хубави неща за него – човек, който се ползва с уважението на колеги и преподаватели“, каза на свой ред областният управител на Шумен проф. Стефан Желев и отбеляза, че ако ГЕРБ успее да спечели в с. Маломир, догодина ще успее и във Върбица.  ", "date": "2018.05.12", "title": "Цветан Цветанов: Младостта е предимството на кандидата на ГЕРБ за кмет на с. Маломир Деян Чолаков "}
{"url": "http://epicenter.bg/article/Balgarka--izkachila-Shisha-Pangma--Solovo-vseki-vrah-e-opasen--VIDEO--/154131/2/0", "text": "Солово всеки един връх е опасен. Всичко се случва и ако има една подкрепа във втория човек, може би този процент на случайността ще намалее. Това коментира в студиото на „Тази събота” по бТВ д-р Карина Сълова, която се качи на Шиша Пангма през 1999 г. с Дойчин Василев при кошмарни условия и след нощ под открито небе при смъртоносен студ.  „Дори погледнато психологически, което е голям фактор на височина, присъствието на някой около нас ни дава силата да вървим, да не спираме, да не сядаме. Всяко спиране на тази височина взема от нас”, подчерта тя.  По думите й Шиша Пангма е коварен връх с висока техническа трудност над щурмовия лагер и заради лошите условия трябва да се намери прозорец, в който да се изкачиш и след това бързо да слезеш надолу.  Според нея Боян Петров е оставил палатката и спалния си чувал именно в Лагер 3 и е предприел атака (междувременно настина беше забелязана палатка там – б.р.). „Познава добре себе си, което е от голямо значение в планината”, посочи тя.  Познава го от кандидатстването му за Еверест 2004. Тогава не го вземат в експедицията заради диабета. „Тогава болно му беше, тежко му беше и може би това го амбицира, но аз съм лекар, аз искам да пазя живота”, подчерта д-р Сълова. По думите й хроничното заболяване само по себе си не е противопоказание за изкачване на високите върхове, но е предпоставка за инцидент.  Тя атакува най-високите върхове на света, за да усети сама ефектите от кислородния глад, който не е по-различен от този при заболяване. „Изпитва се нещо горе – гордост, че съм на тази височина, гордост, че съм българка, че флагът е у мен, но основното е медицината”.  Тя е решила да подготви ръководство за оцеляване във високата част на планините.  ", "date": "2018.05.12", "title": "Българка, изкачила Шиша Пангма: Солово всеки връх е опасен (ВИДЕО) "}
{"url": "http://epicenter.bg/article/Dzhambazki--VMRO-zastava-zad-zamestnik-kmeta-na-Lovech--Ne-na-nezakonnata-sech--/154132/2/0", "text": "Нападението над заместник-кмета на Ловеч е заради борбата му с незаконната сеч! Тази своя позиция българският представител в Европейския парламент и заместник-председател на ВМРО – Българско национално движение Ангел Джамбазки изрази в социалните мрежи. Това е и версията, по която работят от полицията. Такава е и тезата на общинарите от екипа на Цветан Георгиев, включително и дадените вербални декларации на кмета на общината г-жа Корнелия Маринова.  Ето какво написа Джамбазки на официалната си страница във „Фейсбук“:  Това е поредният брутален акт на насилие, който граничи с опит за убийство на държавен служител, който е изпълнявал дълга си към родината, бранейки горите и природата на България. Да напомням ли за лесничеите около Розино, за тези замерваните с мачете и брадви във врачанско, за незаконната сеч в градските паркове?  Къде и кога живеем? Колко още ще търпим набезите на циганите и останалите маргинали, които безчинстват и блудстват с Родината ни? Да изсичаш безнаказано дървета и да пребиваш длъжностни лица, които си вършат работата по превенцията над това, е недопустимо. Незабавно са необходими мерки от страна на полицията. Внесените от нас законодателни инициативи, свързани с незаконната сеч, е нужно спешно да бъдат вкарани в пленарна зала. Неслучайно ние патриотите от ВМРО от години се борим с битовата, циганската и престъпността в малките населени места. Защото те са бич за нормалността.  На това трябва да се сложи край! Трябва да сложим край на мародерствата, на бракониерствата, на незаконната сеч и на всички други издевателства над нашата Родина – хората, горите, езерата, реките, морето… Тъжно и жалко е, че през ХХI век го апелирам. Но е факт!  Патриотът Александър Сиди от ВМРО, в качеството си на народен представител, зададе въпрос към вътрешния министър Валентин Радев защо в Розино – проблемно село, което е със сходни проблеми с тези в Община Ловеч, все още няма Районно полицейско управление. Припомняме, че именно там има и рецидив на бракониерска сеч, и нападения над лесничеи, и сбивания на цигански кланове ежедневно. Чакаме не отговор, а адекватни действия!  Ето защо, в качеството ми на евродепутат, ще инициирам разговори със заместник министър-председателя по обществен ред и сигурност, министър на отбраната и председател на ВМРО – БНД Красимир Каракачанов и ще настоявам за законодателни промени, които да прекратят тези неандерталски безчинства. Двойните стандарти, срещу които се боря от години като евродепутат, не са само в храните, но и в отношението на институциите, в прилагането на законите. Те са недопустими!  Ето за това, без повече излишни думи, аз в качеството си на евродепутат и заместник-председател на ВМРО – БНД ще оглавя битката с двойните стандарти по отношение на българите – тук и извън България! Защото те са във всяка сфера и имат различни проявления! А да си българин е повече от отбелязване в личната карта!  ", "date": "2018.05.12", "title": "Джамбазки: ВМРО застава зад заместник-кмета на Ловеч. Не на незаконната сеч! "}
{"url": "http://epicenter.bg/article/Dvete-vrazhduvashti-strani-v-SDS-provezhdat-zaedno-Natsionalen-savet-na-partiyata-/154134/2/48", "text": "Двете враждуващи страни в СДС провеждат заедно в София Национален съвет на партията, предаде БНР. Очаква се отговор на въпроса преодоляно ли е разделението и ще има ли СДС нов лидер.  СДС избира нов лидер на 7 юли. Тогава ще се проведе Национална конференция на партията. Това решиха членовете на Националния съвет на СДС час след началото на заседанието.  До това решение се стигна след драматично заседание на 17 април, когато вътрешната опозиция поиска оставката на лидера Божидар Лукарски, а той отказа да я подаде. Така се стигна до физически сблъсъци и разделение.  Насрочени бяха две заседания на Националния съвет в София и Пловдив. В последния момент двете враждуващи страни все пак решиха да се съберат заедно.  ", "date": "2018.05.12", "title": "Двете враждуващи страни в СДС провеждат заедно Национален съвет на партията "}
{"url": "http://epicenter.bg/article/Prof--Mihail-Konstantinov--Izlizaneto-na-SASht-ot-yadrenoto-sporazumenie-e-opasno-za-tseliya-svyat-/154135/2/0", "text": "Излизането на САЩ от ядреното споразумение е опасно за целия свят. Това каза в интервю за седмичното обзорно предаване „Метроном“ по Радио „Фокус“ политическият анализатор проф. Михаил Константинов.  Според него американският президент Доналд Тръмп се опитва, налагайки санкции на всички търгуващи с Иран страни, да тласне иранците към възобновяване на ядреното им оръжие. По отношение на Русия Константинов предположи, че страната няма да бъде активна на международната сцена до средата на месец юли.  „Причината за това е настъпващото световно първенство по футбол в Русия и желанието на Москва то да не бъде конфронтирано\", коментира професорът.  „И както казваше един техен коментатор – внимавайте какво ще се случи в понеделник, на 16 юли, когато вече отборите са си тръгнали за вкъщи и руснаците ще бъдат с развързани ръце. Аз лично също ще следя внимателно втората половина на юли, но тогава нещата рязко могат да се променят. Основният проблем на Европа в цялата история е, че Европа е военно джудже“, обясни проф. Михаил Константинов.  Той допълни, че пример за военно джудже в рамките на Стария континент е Германия въпреки огромната си икономическа мощ.  „В същото време Великобритания, която е ядрена сила, се оттегля от ЕС, превръщайки Общността в още по-беззъб фактор\", поясни проф. Константинов.  ", "date": "2018.05.12", "title": "Проф. Михаил Константинов: Излизането на САЩ от ядреното споразумение е опасно за целия свят "}
{"url": "http://epicenter.bg/article/Gen--Kircho-Kirov-bie-trevoga--Gradusat-na-naprezhenieto-v-Blizkiya-iztok-stremglavo-se-uvelichava-/154137/2/0", "text": "Градусът на напрежението между страните в Близкия изток стремглаво се увеличава. Това каза в интервю за седмичното обзорно предаване „Метроном“ на Радио „Фокус“ ген. Кирчо Киров, началник на Националната разузнавателна служба в периода 2002-2012 година, по повод излизането на САЩ от ядрената сделка.  „На първо място трябва да се следи ситуацията между Иран, Саудитска Арабия и Израел\", посочи Киров. Според него американският президент Доналд Тръмп със своите действия заявява мощна подкрепа за страните от Близкия Изток, които са противници на споразумението.  Европейските страни имат за задача от тук нататък да поддържат жизнения тонус на ядрената сделка, свидетелство за което беше визитата на германския канцлер Ангела Меркел и френския президент Еманюел Макрон в Белия дом.  „Например, германският бизнес е изключително заинтересован, защото той заема от порядъка на 40% от общоевропейския бизнес с Иран. От друга страна, Иран беше направил една огромна поръчка за малко над 100 самолета „Еърбъс“ на Франция. Сега изпълнението на тази поръчка се оказва пред угроза, защото възобновяването от САЩ на техните санкции към фирми и холдинги, развиващи бизнес с Иран, ще се отрази и на техните европейски партньори“, коментира ген. Кирчо Киров.  Той допълни, че на този етап е трудно да се мисли за изграждането на обща европейска военна стратегия. Причината е, че всяка една страна от ЕС защитава своите политически виждания поотделно.  „От друга страна, създаването на военни сили на Европа ще означава, че те не трябва по никакъв начин да се дублират с тези на НАТО, което може да се окаже проблем\", каза още ген. Киров.  ", "date": "2018.05.12", "title": "Ген. Кирчо Киров бие тревога: Градусът на напрежението в Близкия изток стремглаво се увеличава "}
{"url": "http://epicenter.bg/article/Deputat-ot-VMRO-napravi-region-Silistra-prioriteten-za-darzhavata-/154139/2/98", "text": "Депутатът от „Обединени патриоти“, от квотата на ВМРО Александър Сабанов извоюва Силистра да е приоритетен район за програми и проекти към Министерство на икономиката. Сабанов е член на икономическата комисия в Народното събрание и е избран от този регион.  Това стана ясно по време на първа, от много време насам, среща между представители на НС, Министерство на икономиката, различни агенции, общината и други институции, която приключи вчера.  Инициативата има за цел да бъдат повдигнати и дискутирани актуални за област Силистра и конкретно за община Силистра теми. По време на мащабното събитие бяха обсъдени най-спешните нужди за региона и вариантите за разрешаване на неотложните проблеми.  На форума участваха зам.-министърът на икономиката Лъчезар Борисов, експерти от Национална компания „Индустриални зони“, Агенция за инвестиции и Агенция за насърчаване на малки и средни предприятия. В проявата се включи и зам.-изпълнителният директор на Българската агенция за инвестиции Меджиде Ахмедова. Сред участниците бяха и кметове на населени места, общински съветници, експерти от местната и държавна администрация, индустриалци, предприемачи, представители на местния бизнес.  Всички присъстващи бяха категорични, че Силистра е много добра локация с данни за инвеститорски интерес – речен, железопътен и сухопътен транспорт. Нужно е единствено да бъдат направени стъпки предприемачите скоро да оценят тези факти. Всички се обединиха около идеята на народния представител Александър Сабанов, подкрепена и от кмета на града д-р Юлиян Найденов, че за целта е нужно създаване на индустриална зона в полза на развитието на града и региона.  Идеята се базира на проучвания, които са показали, че трябва да се създаде компания между общината и държавата, наречена дружество „Индустриална зона Силистра“. Община Силистра може да се включи с апорт на терени при изграждане на „Индустриална зона“, а държавата ще финансира изграждането на инфраструктура в нея.  С приетото предложение на депутата от „Обединени патриоти“, от квотата на ВМРО Александър Сабанов, най важната стъпка е направена и сега следват действия от страна на кмета. За да се реализира индустриалната зона е нужно д-р Юлиян Найденов да замени избраните парцели, да направи ПУП и да ги апортира в дружеството Индустриална зона Силистра.  ", "date": "2018.05.12", "title": "Депутат от ВМРО направи регион Силистра приоритетен за държавата "}
{"url": "http://epicenter.bg/article/Radoslava-Nenova--Svetat-bi-bil-skuchen-bez-hora-kato-Boyan-Petrov-/154140/2/0", "text": "„Тези хора трябва да ги има, иначе светът би бил празен и скучен без тях”. Това написа във Facebook жената до българския алпинист Боян Петров Радослава Ненова. Тя публикува и снимка на един от хеликоптерите, с които се извършва спасителната операция.  „Днес надеждата изглежда така.... Вие всички направихте невъзможното възможно. Да, Боян е много оспорвана личност, но ако ги няма тези хора, как ще знаем, че Земята е кръгла, как ще разберем какво има на Луната или зад хоризонта. А повярвайте ми и за да се открие лекарство за рака, е нужна лудост и 100% от даденост”, написа още Ненова.  „И както един човек беше написал, нека Боян изкачи най-високия си връх - този надолу”, завършва Радослава Ненова.    Припомняме, че тази сутрин спасителната акция по въздух беше подновена. Хеликоптерите са стигнали до базовия лагер, презаредили са и са тръгнали към лагер 2. Кръжали са дълго над него и са се насочили към лагер 3. Успели са да стигнат малко под върха. Там са видели няколко подозрителни пакета и палатка. Силният вятър обаче прекрати операцията по въздух.  Наземните спасителни екипи са стигнали лагер 2 и продължават нагоре. Вероятно до няколко часа ще стигнат лагер 3 и ще проверят палатката.  Китай ангажира близо 100 души за акцията - спасители, медици и логистични екипи. Усилията им продължават, припомня Нова тв.  ", "date": "2018.05.12", "title": "Радослава Ненова: Светът би бил скучен без хора като Боян Петров "}
{"url": "http://epicenter.bg/article/Koy-e-Boyan-Petrov--/154143/2/0", "text": "Роденият през 1973 г. Боян Петров е баща на две деца. Жената до него е Радослава Ненова. Към 2017 г. той е българският височинен алпинист с най-много изкачени върхове над 8000 метра - общо 10.  Освен алпинист, той е зоолог, еколог и спелеолог, работещ в Националния природонаучен музей при БАН в София. Бил е координатор на Центъра за изследване и защита на прилепите към Национален природонаучен музей. Работи като оценител на проекти в областта на биологичното разнообразие, управление и проучване на защитени територии и консултант на държавни институции, неправителствени организации, популярни списания и онлайн издания. Взима активно участие в кампании в подкрепа на опазването на защитените територии и биологичното разнообразие в България.  Боян Петров е спечелил не една житейска битка досега.  Два пъти излиза победител от битка с рака. Има инсулинозависим диабет тип 1. През 2008 г. при катерене в Алпите пада и си чупи крак. На слизане от връх Гашербрум II през 2009 г. пък пропада в ледникова цепнатина, откъдето е изваден от група испански алпинисти. През 2013 г. претърпява катастрофа с мотор и получава ново счупване на крак.  След слизане от К2 в базовия лагер получава диабетична хипогликемична криза и губи съзнание. Успява да се възстанови с помощта на полски алпинисти. Подобна криза преодолява и при успешното изкачване на Нанга Парбат през 2016 г., където предварително инструктираните от него алпинисти Феран Латоре и Елиас Милеру му помагат бързо да се върне към нормално състояние.  На 23 август 2016 г. по време на екологичен мониторинг по трасето на бъдещата Автомагистрала „Струма“ в Кресненския пролом е ударен от преминаващ лек автомобил. Получава счупвания на ребрата и крайниците, черепно-мозъчна травма с хематом и е хоспитализиран във Военномедицинска академия с опасност за живота. Само няколко месеца по-късно той подновява тренировъчните си изкачвания.    От 16 април е последното му споделяне във Фейсбук. Тогава му предстои да изкачи Шиша Пангма.    ", "date": "2018.05.12", "title": "Кой е Боян Петров? "}
{"url": "http://epicenter.bg/article/Erdoggan-obyavi-Gartsiya-za-bankrutirala-darzhava/154112/7/0", "text": "В опит да възрази срещу чуждите рейтингови агенции, които свалят рейтинга на държавния дълг на страната, президентът на Турция Реджеп Тайип Ердоган даде Гърция като пример, заявявайки че тя е банкрутирала държава, предава Independent Balkan News Agency. „Не им обръщайте внимание (рейтинговите агенции). Те увеличиха рейтинга на съсед, който е банкрутирал. Те получават нови дългове и живеят с тях. Моля ви да ме извините, но говорим за държава която не може да плати на държавните си служители. Как е възможно? Говоря за Гърция“, заяви Ердоган.", "date": "2018.05.12", "title": "Ердоган обяви Гърция за банкрутирала държава"}
{"url": "http://epicenter.bg/article/Naprezhenie--US-iztrebiteli-sa-prehvanali-dva-ruski-strategicheski-bombardirovacha-kray-Alyaska-/154124/7/0", "text": "Американски изтребители Ф-22 са осъществили прехващане на два руски стратегически бомбардировача-ракетоносци Ту-95 в небето, западно от крайбрежието на щата Аляска. Това е съобщено от командващия аерокосмическата отбрана на Северна Америка (NORAD) Андрю Хенеси, предава ТАСС, позовавайки се на американски медии.  Според него инцидентът се е случил в петък сутринта местно време (вечерта на петък българско време) в международното въздушно пространство край Аляска.  „Два базирани в щата Ф-22 прехванаха и визуално идентифицираха два руски далекообхватни бомбардировачи Ту-95, летящи в опознавателната зона на ПВО на САЩ около западното крайбрежие на Аляска, северно от Алеутските острови“, съобщава Хенеси.  Според него Ф-22 са съпровождали руските самолети докато не напускат опознавателната зона на ПВО, която се разпростира на около 320 км от западното крайбрежие на щата.  Хенеси подчерта, че Ту-95 не са нарушили въздушното пространство на САЩ.  ", "date": "2018.05.12", "title": "Напрежение! US изтребители са прехванали два руски стратегически бомбардировача край Аляска "}
{"url": "http://epicenter.bg/article/Zhurnalist-ot-Kiev--Ukrayna-e-nepalnotsenna-darzhava--zastrashena-e-ot-razpad-/154125/7/0", "text": "Украйна е „непълноценна държава“ и е „под голяма заплаха от разпад“, заяви известният украински журналист и политик Дмитрий Гордон по телевизия \"112 Украина\", цитиран от БГНЕС.  \"Украйна не е дорасла за държава. Защото не виждаме силен вертикал. Не виждаме действия на държавната власт там, където държавата трябва да действа. Не виждаме грижи на държавата за гражданите, това е първото, с което трябва да започва държавата“, смята журналистът.  Гордон отбеляза още, че страната е на ръба на разпада и „всички в Украйна, които имат способността да разсъждават“, разбират това. И е напълно възможно да не успеем дори да мигнем, от Украйна да не останат дори няколко парчета и да не може нищо да направим, всичко това е напълно възможно“, подчерта журналистът.  Напоследък в Украйна неведнъж се раздаваха мрачни оценки. По-рано депутатът Евгений Мураев подчерта, че сегашната политика може да подкопае териториалната цялост на държавата, която „стремглаво лети надолу.  Друг депутат - Нестор Шуфрич заявяваше, че действията на киевската власт \"ще разкъсат страната на парчета\".  По думите на бившия министър на отбраната Анатолий Гриценко Украйна може са изчезне от картата на света \"заради повсеместната корупция и масовото разочарование\".  ", "date": "2018.05.12", "title": "Журналист от Киев: Украйна е непълноценна държава, застрашена е от разпад "}
{"url": "http://epicenter.bg/article/Zhurnalist--Moskva-shte-prodalzhi-da-ukrepva-pozitsiite-si-v-Blizkiya-iztok-/154133/7/0", "text": "В отношенията между Русия и САЩ едва ли може да се очаква радикална промяна. Това коментира в предаването „Събота 150“ по програма \"Хоризонт\" на БНР кореспондентът на БНР в Москва Ангел Григоров.  „Може обаче да се надяваме на спадане на напрежението в двустранните отношения, които според някои оценки са по-лоши отколкото по време на Студената война, а защо не и на лична среща Путин – Тръмп. Може би са налице някои позитивни знаци, като отказът на САЩ от въвеждането на допълнителни санкции срещу Русия. Руският проект за контрасанкции ще бъде гледан на пленарно заседание в Държавната Дума на 15 май“.  По отношение на Европа скорошна отмяна на въведените заради Крим и Източна Украйна санкции не се вижда на хоризонта, смята журналистът.  Русия ще продължи да укрепва позициите си в Близкия изток и да бъде важен играч в търсенето на решение на сирийската криза, отбеляза Григоров и добави: „Някои познавачи на процесите в региона прогнозират, че Москва ще се нагърби с ролята на посредник в крайно изострените отношения между Израел и Иран на фона на оттеглянето на САЩ от ядрената сделка с Техеран“.  Кореспондентът на БНР в Москва очерта акцентите в речта на Владимир Путин при встъпването в длъжност за четвърти мандат като руски президент:  „Путин многократно постави акцент върху подобряването на живота на руснаците и грижата за обикновения човек, за най-уязвимите обществени групи. … Предстоят реформи в данъчната и пенсионната системи, нови социални решения. Някои реформи обаче са крайно непопулярни. Повишаването на някои данъци, въвеждането на данък върху покупките от 5%, който е различен от ДДС, ще доведе до поскъпването на стоки и услуги. Обмисля се и увеличаване на пенсионната възраст. Големият въпрос е как новото правителство, начело с Дмитрий Медведев, ще съчетае тези непопулярни реформи с поетите от президента Путин сериозни социални ангажименти“.  „Вероятно технологичният пробив, за който говори президентът Путин, ще трябва да мине през стопяване на ледовете в отношенията със западните държави“, коментира още Григоров.  ", "date": "2018.05.12", "title": "Журналист: Москва ще продължи да укрепва позициите си в Близкия изток "}
{"url": "http://epicenter.bg/article/Mariano-Rahoy-nyama-da-prisastva-na-sreshtata-ES---Zapadni-Balkani-v-Sofiya-na-17-may-/154141/7/0", "text": "Испанският премиер Мариано Рахой няма да присъства на срещата на върха Европейски съюз - Западни Балкани, която ще се проведе на 17 май в София, пишат белградските медии, позовавайки се на добре информирани източници от Европейския съвет.  Той ще пристигне в София, но само, за да участва в неформалната среща на Европейския съвет ден по-рано и няма да остане за главното събитие с участието на балканските държави.  Причината за това решение, както пишат медиите, е неговата категорична позиция да не сяда на една и съща маса с косовския президент Хашим Тачи и косовските представители.  България организира срещата ЕС-Западни Балкани, според т.нар. формат Гимних, който изисква участниците да нямат табелки с имената на държавите и регионите.  Източник: БГНЕС  ", "date": "2018.05.12", "title": "Мариано Рахой няма да присъства на срещата ЕС - Западни Балкани в София на 17 май "}
{"url": "http://epicenter.bg/article/Istorichesko--Slagat-kray-na-Koreyskata-voyna-na-sreshtata-Tramp---Kim--/154142/7/0", "text": "САЩ искат да бъде подписано съвместно изявление след предстоящата среща на 12 юни върха между президента Доналд Тръмп и лидера на КНДР Ким Чен-ун, съобщи водещият японски бизнес вестник \"Никей\", цитиран от ТАСС и БТА.  Според източник на вестника от администрацията на САЩ в момента се проучва възможността в тази съвместна декларация да бъдат включени конкретни договорености по премахването на ядрените оръжия от Северна Корея, включително обявяване на края на Корейската война.  \"Никей\" подчертава, че може да бъде посочен и конкретен срок за освобождаването на КНДР от ядрени оръжия - 2020 г.  Двете Кореи не са сключили мирен договор след Корейската война (1950-1953 г.), а са в състояние на примирие.  Срещата на върха между Тръмп и Ким ще се състои в Сингапур на 12 юни.  ", "date": "2018.05.12", "title": "Историческо! Слагат край на Корейската война на срещата Тръмп - Ким? "}
{"url": "http://epicenter.bg/article/Sadat-v-Italiya-otmeni-zabranata-Silvio-Berluskoni-da-zaema-obshtestveni-postove-/154144/7/0", "text": "Италиански съд отмени забраната на бившия министър-председател Силвио Берлускони да заема обществени постове, което означава, че ще може да се кандидатира за министър-председател на следващите избори в страната, предава Reuters, цитирана от Агенция \"Фокус\".  Берлускони бе осъден за данъчни измами през 2013 г., заради което бе изгонен от горната камара на парламента на страната и му бе забранено да се кандидатира за обществени постове за шест години.  Въпреки това съдът в северния италиански град Милано реши да отмени присъдата година по-рано за „добро поведение“.  „Най-накрая петте години несправедливост приключиха. Берлускони отново може да бъде кандидат“, съобщава партията му „Форца, Италия!“ в официално свое заявление.   ", "date": "2018.05.12", "title": "Съдът в Италия отмени забраната Силвио Берлускони да заема обществени постове "}
{"url": "http://epicenter.bg/article/Vissh-US-general-obyavi-zashto-Moskva-mozhe-barzo-da-nahlue-v-pribaltiyskite-strani-ili-Polsha-/154152/7/0", "text": "НАТО трябва да демонстрира единство в конфронтацията с Русия, която \"разбира само от сила\". Това коментира бившият командир на сухопътните войски на САЩ в Европа генерал-лейтенант Бен Ходжис, цитиран от БЛИЦ.  \"Русия - това е велика страна с велика история и хора, но те уважават само силата. Ако нашият алианс не покаже единство и решителност, ние само ще поощрим нейната агресия\", изтъкна Ходжис в интервю за полската телевизия TVN24.  Според генерала целта на Москва е да подкопае принципите на Европейския съюз и НАТО и да убеди страните членки на западния военен алианс в неспособността му да ги защити.  \"Това означава, че имаме работа с хибридна война, дезинформация, ядрена заплаха и кибертерористични атаки\", допълнил Бен Ходжис. По думите на американския военен, Русия се чувства задължена да защитава своите граждани в чужбина. Според Ходжис това може да послужи за повод за бързо нахлуване в прибалтийските страни или Полша.  \"Как можем да предотвратим Русия да извърши такава голяма грешка? Алиансът се стреми да увеличи скоростта на нашата реакция. Това, което върши Полша по отношение на модернизацията, ще увеличи нашите възможности... Трябва да покажем на Русия, че можем да се придвижваме бързо или толкова бързо, колкото тях. Тогава можем да имаме същите отношения с тях, както по времето на Студената война\", отбелязал още американският генерал.  ", "date": "2018.05.12", "title": "Висш US генерал обяви защо Москва може бързо да нахлуе в прибалтийските страни или Полша "}
{"url": "http://epicenter.bg/article/Zapadat-podgotvya-okonchatelniya-dogovor--Kosovo-poluchava-chlenstvo-v-OON--a-Sarbiya---v-ES-/154157/7/0", "text": "Представители на пет западни страни - САЩ, Великобритания, Франция, Германия и Италия, се срещнаха във Вашингтон, за да обсъдят преговорите между Белград и Прищина, съобщават сръбски медии, цитирани от БТА.  Политическите директори за Западните Балкани на петте западни страни се събраха за консултации по финалната фаза на диалога между Белград и Прищина, която би трябвало да приключи с окончателен договор, подписан от страните най-късно до една година, с цел да доведе до нормализация на отношенията.  Досега се посочваше, че тази нормализация подразбира признаване на реалността и съгласие Косово да стане член на ООН, което би дало възможност Сърбия да стане член на ЕС.  Между западните дипломати вече има съгласие за основните принципи. Един от тях е, че е \"по-добре да няма никакъв договор, отколкото да има лош договор между страните\", пишат медиите.  Лош договор би бил подялба на Косово и нещо като Република Сръбска в Косово, пишат медиите, позовавайки се на неназовани източници.  За тази цел се водят разговори не само в Брюксел, а и в други центрове, напимер в Берлин. Германският канцлер Ангела Меркел вече два пъти кани в кабинета си сръбския президент Александър Вучич, а миналата сряда се срещна и с косовския президент Хашим Тачи.  ", "date": "2018.05.12", "title": "Западът подготвя окончателния договор: Косово получава членство в ООН, а Сърбия - в ЕС "}
{"url": "http://epicenter.bg/article/Yunker--Na-Zapadnite-Balkani-speshno-e-neobhodima-evropeyska-perspektiva-/154165/7/0", "text": "Председателят на Европейската комисия Жан-Клод Юнкер заяви в обръщението си на конференцията на тема \"Членовете на общността: солидарност в Европа\", която се проведе във Флоренция, че популизмът и национализмът, както и икономическата криза са довели до увеличаване на различията между страните - членки на ЕС, предаде Танюг, цитирана от БТА.  Юнкер предупреди, че Европа през последния период е засегната от различни кризи, изтъквайки, че солидарността постепенно се губи, което се е проявило най-ясно при мигрантската криза.  Много съм притеснен от пукнатините, предизвикани от мигрантската криза по въпроса за нашата солидарност, заяви Юнкер. Той добави, че членките на ЕС сами трябва да зачитат европейските ценности, вместо някой да ги принуждава да правят това.  Юнкер изтъкна, че на района на Западните Балкани спешно е необходима европейска перспектива, предупреждавайки, че би могло да се стигне до повторение на проблемите и трагедиите от миналото.  ", "date": "2018.05.12", "title": "Юнкер: На Западните Балкани спешно е необходима европейска перспектива "}
{"url": "http://epicenter.bg/article/evroviziya/154045/6/0", "text": "Финалът на песенния конкурс „Евровизия“ 2018 ще започне в 22:00 часа тази вечер.    Това са    Родните участници Жана Бергендорф, Владимир Михайлов, Георги Симеонов-JJ, Джони Манюел и Трей Кембъл отново ще разчитат на силна подкрепата на българите в чужбина, чийто вот ще формира 50% от крайния резултат за България.    Популярната певица и тв водеща Йоанна Драгнева ще се включи наживо в ефира на Националата телевизия, за да обяви вота на професионалното жури от България.   През 2008 година, заедно с колегите си от „Deep Zone Project“, Йоанна представи страната ни на песенния конкурс в Белград.    Броят на телевизионните зрители пък ще надвиши 400 милиона.", "date": "2018.05.12", "title": "Представители на 26 държави ще премерят сили във финала на Евровизия довечера"}
{"url": "http://epicenter.bg/article/Nikolay-Slatinski--V-sagata-s-alpinista-Boyan-Petrov-nie--balgarite--kato-obshtestvo-udarihme-danoto-/154163/11/0", "text": "Ние си мислим, че отговорите на големите въпроси, в частност на този защо сме аутсайдерско общество в опашката на Европа по всички позитивни параметри и сме далеч откъснали се лидери по всички негативни показатели, се крият в големите думи, обясняват се с гръмките слова, стават ясни чрез фундаменталните понятия, формулират се чрез философските категории...  Но това невинаги е така, то практически много рядко е така.  Понякога е достатъчно нещо мъничко, почти неочаквано като случка, дребничко като зрънце истина, препречило ни се напълно внезапно.  И в него се крие търсеният отговор или поне то ни дава някакъв отговор на някой от големите въпроси.  Ето така в сагата с алпиниста Боян Петров ние, българите, като общество ударихме дъното! Не всички, но мнозина сред нас, а това значи е вина на всички нас.  Като прочетох толкова много ненавистни коментари, не можах да спра изблика на емоцията - Господи, ние сме сигурно генетично увредени, ние вероятно сме дефектни като социум, в нашата социална тъкан може би има нелечима язва, в мозъка ни на нация като че има тумор, у нас като народ сякаш клокочат такива злоби, които поглъщат всичко човешко, съвместно, солидарно, обединяващо!  Как да си обясня иначе това ниско и низко падение, което изби като уродлив цирей върху лицето ни на общност от разумни индивиди?  Ще кажате - преувеличаваш, пресилваш, драматизираш, мелодраматизираш!  Де да беше така. Пак казвам, илюзия е, че отговорите на всички големи въпроси се дава с големите наративи, с големите разкази, с големите етикети, с големите клишета.  Неизбежно идва време, когато Истината лъсва и чрез най-обикновената случка, чрез най-простичкото събитие. Но лъсва със страшна сила. Ние ли сме това, или не сме?  И кой е виновен за израждането на облика ни - дали огледалото, в което обликът се отразява, или носителят на този облик?  ", "date": "2018.05.12", "title": "Николай Слатински: В сагата с алпиниста Боян Петров ние, българите, като общество ударихме дъното!"}
{"url": "http://epicenter.bg/article/Moskovski--Vsichki-v-darzhavata-podkrepyat-prevozvachite--shte-zashtitim-maksimalno-tehnite-interesi--/154156/4/0", "text": "Няма държавна институция или неправителствена организация, която да не подкрепя исканията на превозвачите, ще защитим максимално техните интереси. Това каза пред журналисти в Пловдив министърът на транспорта, информационните технологии и съобщенията Ивайло Московски по повод недоволството на превозвачите срещу пакета за мобилност на ЕК, предаде репортер на Радио „Фокус“ – Пловдив.  „Нашата позиция винаги е била категорична и ясна от самото начало на тези предложения. В случая е важно да се подчертае институционалната подкрепа от цялата държава. Лично премиерът Бойко Борисов е ангажиран с темата. Провел е необходимите разговори вчера и онзи ден с президента на Франция Макрон и с канцлера на Германия Меркел. Доколкото съм информиран, на Борисов му предстои нов телефонен разговор в неделя с президента Макрон, а в понеделник тук пристига комисарят по транспорта Виолета Булц“, каза Московски. Той коментира, че темата за пакета за мобилност е доста притеснителна за бранша.  „Много от условията притесняват нашия бранш и на практика биха го довели до неконкурентно състояние, но полагаме максимални усилия на ниво Министерски съвет и на ниво лична ангажираност с темата от страна на премиера“, коментира Ивайло Московски.  На въпрос кое е важно да се отстоява по време на преговорите, министърът на транспорта отговори, че на първо място това е самото изискване през определен период от време превозвачите да се прибират у дома или в база на фирмата, в която работят.  \"Ние считаме, че няма как един човек да бъде задължен в свободното си време да ходи където и да е. Превозвачите могат да имат почивка където си искат по света, не е задължително да се прибират вкъщи. Това е един необоснован разход за тях, който ще ги натовари финансово. Следващото условие, което не се приема от нашите превозвачи, е да нямат право да почиват в кабините на камионите си. Пак изглежда нелогично, при положение, че собствениците на компании инвестират страшно много средства, за да закупуват камиони с всички удобства. По тази тема има проблем със застрахователите, защото в полиците пише, че ако водачът не е на самото място, където е камионът му, ако има щета върху превозното средство или товара, застрахователят не го обезщетява. Това са неща, които трябва да бъдат изчистени като изисквания“, посочи Ивайло Московски.  По думите му на трето място се поставя проблемът от кой ден да започват да текат командировъчни за държавите, в които се намира съответно шофьора с камиона.  „Тук имаме спорове. Искането е след втория - третия ден. Друга тема, по която имаме спорове и различни гледни точки е така наречения каботаж“, каза министърът на транспорта.  Ивайло Московски коментира още, че всички условия, които са заложени в пакета за мобилност, са изключително рестриктивни за превозвачите.  „Още повече, че това е пакет, който ще влезе в регламент само за държавите от ЕС. Тук може да се зададе въпросът какво се случва с турски и ирански превозвачи, например. Да не се окаже, че тези мерки ще бъдат много по-рестриктивни за българи и румънци, а съответно да се отвори врата трети държави да не ги спазват“, добави Московски.  ", "date": "2018.05.12", "title": "Московски: Всички в държавата подкрепят превозвачите, ще защитим максимално техните интереси! "}
{"url": "http://epicenter.bg/article/MVR-shefat-za-bitiya-zam-kmet--Raboti-se--podozreniyata-sa-kam-litse--svarzano-s-nezakonen-darvodobiv/154146/3/0", "text": "Работи се активно по случая с нападението над зам.-кмета на Ловеч Цветан Георгиев. Това каза пред журналисти в Пловдив министърът на вътрешните работи Валентин Радев, предаде репортер на Радио „Фокус“ – Пловдив.  Министър Радев добави, че подозренията са към лице, свързано с незаконен дърводобив.  „Пострадалият посочва лице, но тепърва ще се установява дали е той. Дано е този и бързо да стигнем до него. Засега това е работната версия – лице, свързано с незаконен дърводобив. Всички останали версии не са изключени. Работи се по установяване на истината“, коментира министър Радев.  Той заяви, че не може и не би трябвало никой да посяга на институции.  \"Когато става въпрос за посегателство върху служебно лице, знаете че институциите веднага обострят вниманието, защото това са хората, които спазват правилата и помагат на всички останали да ги спазват. Един заместник-кмет има много отговорности“, посочи Валентин Радев.  Той коментира още, че когато е присъствал на годишния анализ за дейността на Областната дирекция на МВР в Ловеч, повечето от въпросите към него са били свързани с незаконния дърводобив.  „Свързвам ги тези неща, които казва заместник-кметът, с наболелия проблем с дърводобива. Не е ясно дали посоченото като извършител на побоя лице е това и дали го е разпознал. Всичко това ще се изясни, след като се съберат обстоятелствата и фактите“, каза още министър Радев.  ", "date": "2018.05.12", "title": "МВР-шефът за бития зам.-кмет: Работи се, подозренията са към лице, свързано с незаконен дърводобив"}
{"url": "http://epicenter.bg/article/Spasitelnata-aktsiya-po-vazduh-ne-otkri-sledi-ot-Boyan-Petrov--SNIMKI--/154154/2/0", "text": " В официално съобщение на Simrik Air, които организират издирвателната операция, се казва, че двата хеликоптера с екипажи са излетели в 7:30 ч. китайско време, предаде бТВ.  „Направихме най-добротo, на което бяхме способни и прелетяхме над връх Шиша Пангма, достигайки най-високата точка.  , се казва в съобщението на спасителите.  Докато са летели, в Лагер 3 са забелязали съмнителни предмети. След 30 минути са направили повторен оглед.  „Хеликоптерите летяха над Шиша Пангма и се доближиха до забелязаните обекти, за да направим видео или снимки, и едновременно с това търсихме в различни части. С .  Тъй като хеликоптерите са изразходвали горивото си, те са се върнали в Катманду, където остават в готовност при нужда, се казва още в съобщението.  Алпинистът ни продължава да е в неизвестност под връх Шиша Пангма в Хималаите повече от седмица. В продължение на няколко дни спасителната операция беше осуетявана от лошото време и ураганния вятър.   ", "date": "2018.05.12", "title": "Спасителната акция по въздух не откри следи от Боян Петров (СНИМКИ) "}
{"url": "http://epicenter.bg/article/Borisov--Falshiva-novina-e--che-chakam-kraya-na-predsedatelstvoto--za-da-dam-ostavka---VIDEO-/154155/2/0", "text": " Това каза премиерът Бойко Борисов по време на Регионалната политическа академия на ГЕРБ - Стара Загора, предаде репортер на Агенция „Фокус“.  „  Първият мандат като дойдохме, бяха 12-13% безработица. Расте БВП, растат доходите“, коментира Борисов.  Той добави, че е поел ангажимент към транспортните фирми и това са 70-80 хиляди шофьори.  „Още в петък разпоредих и в понеделник еврокомисарката по транспорт ще бъде в 14.00 часа при мен, за да направим среща с транспортния бранш.   За толкова неща с канцлера са ме помолили да им помогна и да свършим работа.   Едва ли не специален гост съм, но да ми направи забележка. Малко поне да имаха срама. Защо Западните Балкани? Тук бих си позволил да цитирам канцлера, ми казват, че съм избрал най-трудната тема, от която всички бягат, защото в този регион десетилетия ежедневието на тези хора беше да се убиват един друг“, допълни премиерът.  Според него това не е било преди два-три века, а вчера.  „  Ами разпадът на Югославия и войната в Косово върнаха Бъглария десетилетия назад. Създадоха организирана престъпност, контрабанда. Кой ще дойде да инвестира в район, където се бомбардира? Благодарен съм на всички колеги, защото всички потвърдиха, че ще дойдат в сряда, дори тези, които не признават Косово – и Румъния, и Кипър, и Гърция.  добави той и подчерта, че се отчита България като държавата, която на 100% се справя с миграционния поток.  Ама колко и тогава „хейт“ отнесохме, понеже е много модерна тази дума. Ако сега Стара Загора има 2000-3000 мигранти, кметът какво ще прави“, попита риторично премиерът.  Много обичат да ни дават акъл каква строителна площадка сме, но за тези много десетилетия да бяха свършили някаква работа, каза премиерът.  „  Аз не знам кметът на Стара Загора догодина за изборите какво ще обещава. Операта беше започната, довършихме я. Паркове, детски площадки, стадиони, детски градини, десетки санирани блокове. 80 блока са санирани. Не знам какво ще им обещае в следващия мандат да направи. Сега като минах през града, мисля че Стара Загора е един от най-хубавите и красиви градове“, заяви Борисов.  „Използвам случая да кажа как фалшивите новини масово тровят света. Завчера на наградата, която дадохме за принос на президента на Франция Еманюел Макрон,   подчерта премиерът.   каза премиерът.  „В момента България подготвя следядреното споразумение, зад което Европа застана, Турция застана, Русия застана. Не знам защо така решиха САЩ – тяхна работа е. Но ситуацията в Близкия Изток също никак не е добра – въздушни удари, жертви. Надявам се, че и в тази посока ще направим необходимото, няколко стъпки сме подготвили, но чакаме да минат всички по надлежния ред.   Предлага да се видим в скоро време на тема Западни Балкани“, каза още министър-председателят и посочи, че това всичко е, защото държавата има стабилен парламент, а по думите му това е най-важното за една парламентарна република.  „По-балансирана политика не си спомням.   Ще открием и там паметник – такъв, какъвто и в София. Хората са изключително благодарни за това, което направихме – не само като история за това, че народът ни и църквата тогава са спасили хиляди български евреи, но и договорът за сътрудничество“, обясни Борисов.    „Не да дойде да ни види, не два дни, не три, а четири дни. И форматът става 17+1, защото Ципрас се обади и казва: „Ние досега бяхме наблюдатели, а сега искам да ме поканиш да дойда“. След това и саудитският престолонаследник.   И медиите какво? Президентът Макрон се обърнал към Борисов.   Той си постави неговата програма и каза: „Ако едните искат бързо да се развиват, а другите не правят реформи, не им се работи или ги мързи, или не са достатъчно стегнати, или не се справят с мигрантската вълна – то други правят някакви промени вътре, отнемат правата на съдебни органи, на медии\", каза Борисов.  \"  ако трябва никакви държавни пари за никой или да идват да им направим томбола, както за посещението с папата. Защото и това е фалшива новина - кои медии изобщо можем ние да контролираме? Затова никакви държавни пари – трябва да видим най-добрия модел и такъв да бъде. Сега и на Московски ще му кажа – ако имате проблем с разпространението, пощите да вземат да ги разпространяват.  Добре, че не ги чета, но все ще се намери някой да ми каже: „Бе ти разбра ли?“ Това най ме вбесява, не искам да ги знам, имаме си достатъчно работа да си вършим“, каза още Борисов.     „      И това ми е една от задачите сега и съм убеден, че самите те вече са много надраснали и знаят, че в европейската политика трябва да дават личен пример.   „ , коментира Борисов.  Министър-председателят посочи, че заради всичко това опозицията я е „много яд“.   Вече остава малко от Българското председателство – не успяха да го провалят, въпреки че направиха всичко възможно, ама всичко възможно. Яд ги е, защото нито имат екип, нито имат програма.    И всички казват, че той се е уморил и свърши ли председателството…  Преди имаше основание – например, когато ни направиха номера с вдигането на цените на тока само на определени апартаменти и забавените фактури, и сега февруари пак искаха да направят същата работа. Атаката беше масирана, психологическа и само с една цел - да се провали председателството, но така се проваля и Европа. Как щеше да се проведе всичко това?  И така те до един потвърдиха, че ще дойдат на 17-и. А испанският премиер Мариано Рахой каза, че ще дойде дори и на 15 и 16, за да не кажа, че е нещо против мене“, каза още Борисов.  ", "date": "2018.05.12", "title": "Борисов: Фалшива новина е, че чакам края на председателството, за да дам оставка! (ВИДЕО)"}
{"url": "http://epicenter.bg/article/Karadaya--Sabitiyata-ot-vazroditelniya-protses-porazhdat-smeseni-chuvstva--no-nyama-omraza-i-revanshizam-/154158/2/48", "text": "Председателят на ДПС Мустафа Карадайъ участва в местността \"Аязмото\" край дуловското село Руйно във възпоменателен митинг за годишнината от мирните протести през 1989 г. и в памет на жертвите на така наречения възродителен процес.  , предаде БТА.  Лидерът на ДПС обърна внимание, че Дуловският район е един от районите, където започват мирни протести против тоталитарната власт, против потъпкването на човешкото достойнство, против потъпкването на правата и свободите.  \" , каза Карадайъ.    \"Добре помним 1989 година, и лицата, и героите от 1989 година от различните страни на барикадата\", каза лидерът на ДПС Мустафа Карадайъ пред митинг, организиран от ДПС Силистра.  , заяви Карадайъ.   “В Дулово трябва да решим кои сме, какво искаме от себе си и по-важно, какво искаме да оставим на децата си”, продължи лидерът на ДПС. “   Председателят на ДПС участва в местността \"Аязмото\" край дуловското село Руйно във възпоменателен митинг за годишнината от мирните протести през 1989 г. и в памет на жертвите на т. нар. \"възродителен процес\".   Мустафа Карадайъ подчерта, че събитията от онова време пораждат смесени чувства, но няма омраза и реваншизъм.  Лидерът на ДПС обърна внимание, че Дуловският район е един от районите, където започват мирни протести против тоталитарната власт, против потъпкването на човешкото достойнство, против потъпкването на правата и свободите.   “ ”, завърши Карадайъ.   На митинга присъстваха зам.-председателите на ДПС Филиз Хюсменова, Ахмед Ахмедов, Янко Янков, Нигяр Джафер- зам.-председател на НС, Йордан Цонев и Хамид Хамид – зам.-председатели на ПГ на ДПС, народните представители Рамадан Аталай, Хасан Адемов, Велислава Кръстева, Ихсан Хаккъ, Танер Али, Имрен Мехмедова, Бюрхан Абазов, Джейхан Ибрямов, Хайри Садъков, евродепутатът и лидер на Младежко ДПС Илхан Кючюк и представители на младежките структури, областният председател на ДПС Силистра Насуф Насуф, кметове на общини, общински съветници, общински председатели на ДПС.     ", "date": "2018.05.12", "title": "Карадайъ: Събитията от възродителния процес пораждат смесени чувства, но няма омраза и реваншизъм "}
{"url": "http://epicenter.bg/article/Tsvetanov-kam-GERB-Stara-Zagora--Tryabva-da-stanete-dobrite-poslanitsi-za-tova--koeto-pravi-premierat/154159/2/0", "text": " Това заяви заместник-председателят на ГЕРБ и председател на ПГ на партията Цветан Цветанов пред повече от 160 участници в Регионалната политическа академия на ГЕРБ – Стара Загора. Форумът се проведе на Старозагорските минерални бани и събра на едно място всички кметове, зам.-кметове и общински съветници от ГЕРБ в Старозагорска област, съобщиха от пресцентъра на ГЕРБ.  „Управлението на местната власт и на държавата е благодарение на подкрепата, която сме получили от хората“, посочи Цветан Цветанов. Той допълни, че са направени добри екипи по места, за да се натрупа онзи капацитет, който днес ни отличава от останалите партии.  “  а така се губи доверието на хората в политиците“, категоричен бе зам.-председателят на ГЕРБ.  По думите му около 1000 са проведените мероприятия, свързани с председателството.  „Стараем се през това време да подобрим политическата култура.  обясни Цветанов и допълни, че през последните години популизмът навсякъде взема връх.  „Ролята на кметовете, общинските съветници, министрите и депутатите е много важна. Те трябва да обясняват на хората какво сме направили и постигнали през последните години, за да не позволим популизмът да надделее“, посъветва той.  „В ГЕРБ сме отговорни, показваме видими резултати и имаме успехи в местната власт. Всички знаем как изглеждаха преди Стара Загора и Казанлък и как са променени днес от Живко Тодоров, Галина Стоянова и техните екипи. Хората им повярваха и не сгрешиха. Нека не чакаме последния момент за предстоящите местни избори“, призова Цветанов.  Той допълни, че има места, където са готови с кандидатите за предстоящите догодина местни избори, както и с част от листите за общински съветници.  ", "date": "2018.05.12", "title": "Цветан Цветанов в Стара Загора: Предсрочни парламентарни избори не стоят на дневен ред "}
{"url": "http://epicenter.bg/article/--------------------------------/154160/2/0", "text": " Това каза премиерът Бойко Борисов по време на Регионалната политическа академия на ГЕРБ - Стара Загора, предаде репортер на Агенция „Фокус“.  „Този път програмата си я правихме така, както се прави програма. Преди бяхме силни и въодушевени. Опитът си е опит. 30-40 човека стояха в централата по 4-5 часа на ден и всеки един представяше какво може да се направи и какво иска да се направи“, отбеляза премиерът.  „Който и протест се появи, и опозицията, и президентството веднага застават зад него. Като купим сега самолети и танкове ще отидат поне 5 милиарда и ние трябва да знаем, че за други неща няма да има. Не трябва да се лъжат хората. Те ги лъжат в очите. Трябва да имаш приоритети.   Защото образованието е всичко“, допълни още премиерът.  „В Германия, като видяха, че могат да си счупят държавата, се събраха, направиха необходимото и са моторът на Европа. Ние тука за всяко нещо се делим, за всяко нещо откровено се мразим, което е още по-притеснително.  , коментира още Борисов.  „  Всички знаем, че сега не може да ги приемат така, както ни се иска, но в инфраструктурно отношение имаме пълния картбланш да строим - магистрали, жп линии пристанища, пълен картбланш на всички колеги“, отбеляза още той.  ", "date": "2018.05.12", "title": "Борисов: Президентът реши да воюва с нас, може би ангажиментът му с БСП е много голям"}
{"url": "http://epicenter.bg/article/Filiz-Hyusmenova--Nova-grupa-kam-detska-gradina-e-veche-sabitie-za-malkite-naseleni-mesta/154161/2/0", "text": " заяви евродепутатът от АЛДЕ/ДПС и зам.-председател на ДПС Филиз Хюсменова в с. Божурово, община Добричка. Тя уважи поканата на директора на детска градина „Слънчице“ - Димитричка Бойчева и присъства на откриването на втора група към възпитателното заведение, съобщиха от пресцентъра на ДПС.  Детската градина се посещава от деца от селата Божурово и Росеново. Нарасналият брой на подадени заявления за посещение на детската градина е наложило откриването на нова група. Трикольорната лента беше отрязана от евродепутата Филиз Хюсменова и кмета на община Добричка инж. Тошко Петков. Тържеството се превърна в малък празник за децатаи за техните родители.  Филиз Хюсменова благодари за поканата и топлото посрещане и изрази надежда за още подобни поводи. Евродепутатът подпомогна закупуването на шкафчета за новооткритата група, за да стане тя още по привлекателно и уютно място.  „  което заслужава да бъде отбелязано подобаващо. Във времена, когато се закриват детски градини в малките населени места, откриването на нова група е празник. Вярвам, че тук децата ще имат всички необходими условия да проявят способностите и развият талантите си, и да преминат успешно към училищното образование“, каза Хюсменова при откриването.  На празника присъстваха още д-р Хасан Адемов – народен представител от област Добрич, Донко Марев – председател на Общинския съвет, Илдъз Юнус и Дико Иванов - заместник кметове на община Добричка, д-р Ердинч Хаджиев – областен председател на ДПС – Добрич, кметове на населени места, общински съветници, служители на общинска администрация.  ", "date": "2018.05.12", "title": "Филиз Хюсменова: Нова група към детска градина е вече събитие за малките населени места"}
{"url": "http://epicenter.bg/article/Ivan-Garelov--Putin-tryabva-da-si-dava-smetka--che-tarpenieto-na-ruskiya-narod-ne-e-neizcherpaemo-/154162/2/0", "text": "Особени са условията за развитието на руската икономика. Има няколко предпоставки, за да смятаме, че намеренията на Путин са сериозни. В един момент, в който целият свят вижда, че Русия е създала нови видове в света въоръжения, това говори много. Голям част от средствата им отиват именно във военната промишленост. Русия е заложила на развитието на собствените си отрасли, каза Иван Гарелов в предаването „Офанзива с Любо Огнянов” по Канал 3.   Моите очаквания са, че напрежението, което се създава между Щатите и Русия, всяка грешна стъпка може да доведе до световен конфликт или до масата на преговорите.  . Той трябва да се съобразява и се стреми към това, категоричен беше той.  Това, че Нетаняху отиде на парада на победата е знаменателно, защото преди 20-30 години съществуваше идеалогическо разделение на света. Това, че той е в Москва на пръв поглед няма странно, защото евреите са пострадали от Германия. В същото време Путин развива добри отношения с Израел. Съвременният свят е сложен. На няколко пъти Нетаняху и Израел успяват да получат мълчаливото съгласие на Москва за своята безопасност, но предполагам, че за това той трябва да даде нещо, сподели още Гарелов.  ", "date": "2018.05.12", "title": "Иван Гарелов: Путин трябва да си дава сметка, че търпението на руския народ не е неизчерпаемо "}
{"url": "http://epicenter.bg/article/Borisov--Blizo-5-mlrd--lv-otdelyame-za-zdraveopazvane--ne-mozhe-vseki-da-ni-protestira-pod-prozortsite-/154164/2/0", "text": " Това каза пред журналисти министър председателят Бойко Борисов след Регионалната политическа академия на ГЕРБ - Стара Загора във връзка с днешния протест на медицинските сестри в София, предаде репортер на Агенция „Фокус“.   За първи път от много време се вдигнаха лимитите, така че шефовете на болниците трябва да си ги отрегулират и да направят така, че да е справедливо. Близо 5 милиарда лева отделя държавата за здравеопазване.   Не е правилно така, ще счупим държавата накрая. Болниците получават огромни пари от Министерството на здравеопазването и по клинични пътеки от Здравната каса“, обясни той.  Премиерът   По думите му това трябва да се случи преди срещата на държавните и правителствени ръководители на страните от Централна и Източна Европа и Китай през юли в София.   „Колкото можем повече да ги държим въглищните централи, толкова по-добре. Но рано или късно съм убеден, че както в много големи държави ги затвориха, и тук ще стане така. И то през вредните емисии - цената им ще стане толкова висока, че няма да е изгодна“, каза още Борисов.  За предлаганите промени в Пакет „Мобилност“ министър-председателят заяви, че в понеделник предстоят разговори с ресорния еврокомисар Виолета Булц. Той припомни  ", "date": "2018.05.12", "title": "Борисов: Близо 5 млрд. лв отделяме за здравеопазване, не може всеки да ни протестира под прозорците!"}
{"url": "http://epicenter.bg/article/Tsvetan-Tsvetanov--Blagodarenie-na-Zhivko-Todorov-i-ekipa-mu-Stara-Zagora-se-preobrazi-/154166/2/0", "text": "Парламентарната група на ГЕРБ ще подкрепи направеното от кмета на Стара Загора Живко Тодоров предложение да не се пребоядисват пешеходните пътеки, които са в червен и черен цвят. От една страна причината е, че ярките цветове са по-забележими, а от друга - голяма част от общините трябва да отделят сериозен финансов ресурс за тяхното премаркиране в бяло и черно. Това коментира пред журналисти в Стара Загора зам.-председателят на ГЕРБ и председател на ПГ на партията Цветан Цветанов. В Стара Загора той се включи в Регионалната политическа академия на местната структура на партията, съобщиха от пресцентъра на ГЕРБ.  „Хубаво е да въведем повече видеонаблюдение и видеокамери в населените места, защото това ще даде възможност за по-голяма обективност и ще се избегне възможността за корупционни действия“, подчерта Цветанов. Той добави, че една от най-добрите системи за сигурност е във Великобритания, а там във всички населени места, включително и в транспорта, има видеонаблюдение.  „Трябва да направим чрез законодателни промени така, че общините да инвестират в подобна инфраструктура, защото пътната безопасност е от изключителна важност, а и от друга страна ще освободим полицейски ресурс“, категоричен бе зам.-председателят на ГЕРБ.  „Водим дебат и за промени, свързани с общинска полиция, което също е идея на Живко Тодоров. В момента за такава имат ресурс само големите общини. Има възможност, чрез съответни промени в законите, звената, които са към общините, да могат да осъществяват една част от проверките, изискващи полицейски ресурс“, обясни Цветан Цветанов.  „Уверявам ви, че всичко това, което прави Живко Тодоров на местно ниво, среща подкрепата на хора от всички политически сили. Ние ще изпълним поетите ангажименти към Стара Загора. Един от тях е нова спортна зала. Въпросът е, че невинаги могат да се решат нещата в кратък период от време“, уточни председателят на ПГ на ГЕРБ.  По думите му с години са наслагвани проблеми и голяма част от тях не търпят отлагане, какъвто е и примерът с отсечката на автомагистрала „Тракия“ от Пловдив до Стара Загора. „Нека си даваме сметка как се промени целият регион благодарение на усилията на Живко Тодоров и неговия екип, за което им благодаря“, коментира за.-председателят на ГЕРБ.   ", "date": "2018.05.12", "title": "Цветан Цветанов: Благодарение на Живко Тодоров и екипа му Стара Загора се преобрази "}
{"url": "http://epicenter.bg/article/------------------/154167/2/0", "text": " Гафовете на които сме свидетели, се застъпват един след друг, каза членът на Изпълнителното бюро на БСП Атанас Зафиров в предаването „Офанзива с Любо Огнянов” по Канал 3.   Когато той осъзнае, че има нужда от промяна, всичко ще се случи. Не бива да забравяме, че ГЕРБ управлява в последните 2 години и кой управлява по-добре е много лесно да се каже. Попитайте хората дали са добре и дали са доволни, че 20 процента живеят под социалния минимум, а 30 процента около него, категоричен беше той.  Фактът, че за 1 година 30 000 са напуснали България, показва лошо управление. Водещият вектор в нашето управление винаги е бил социалният. България продължава да е най-бедната и най-болната в Европейския съюз. Това е на базата на анкети , сподели още Зафиров.  Тютюнопушенето в голяма степен касае здравеопазването. Защитавам мнението, че трябва да се разреши, но това не касае БСП. Лично Корнелия Нинова каза, че ще гласуваме по съвест. Забраните не се спазват. Факт е, че това няма да намали броя на пушачите, както и генерира корупция. Защо обаче точно сега се тръгва да се прави и защо го внася Валери Симеонов, е друга тема, каза още Атанас Зафиров.  ", "date": "2018.05.12", "title": "Атанас Зафиров: Очаквам оставка на правителството до няколко месеца"}
