{"url": "http://epicenter.bg/article/Ovcharov--Koy-kupuva-ChEZ--S-kakvi-pari-kupuva-ChEZ--Koy-shte-vrashta-tezi-pari-/149483/2/0", "text": "Въпросите около сделката за ЧЕЗ са няколко. Първият е кои са \"Инерком\"? Кой ще връща кредите на тази фирма? Къде в крайна сметка е държавата при продажбата на ЧЕЗ? Да не се окаже на финала, че аз и вие ще връщаме кредите на \"Инерком\"? Тези въпроси зададе бившият енергиен министър Румен Овчаров, който беше гост в предаването \"Още от деня\" по БНТ и коментира сделката за ЧЕЗ. \"Има опасност за снабдяването с ток. Цената на ЧЕЗ е много по-малка от 300 млн. Не мога да разбера кой ще даде кредит на дружество, което има активи за по-малко от 100 млн. Получи се малко като развален телефон. \"Инерком\" говорят едно, правителството друго, чешката страна трето. Българските институции не само могат да спрат тази сделка, но са длъжни. Трябва да продължим да искаме информация по тази сделка. Законодателството позволява тази сделка да бъде прекратена и спряна на момента. КЕВР са длъжни да изискат информация и ще могат да спрат сделката. Българският оператор трябва да си упражни правата\", категоричен беше Овчаров.   \"ЧЕЗ искат да избягат от България. От \"Инерком\" са поели ангажимент да защитават интересите на ЧЕЗ. Скандалът започна в Чехия. Ако не беше станало това, ние с вас щяхме да щракаме с пръсти и да разберем за тази сделка, когато се прехвърлят акциите. Пак ще повторя най-важните въпроси. Кой купува ЧЕЗ? С какви пари купува ЧЕЗ? Кой ще връща тези пари? \"Инерком\" има активи за 100 млн. Цялата сделка може да излезе над милиард. Никой не може да ме убеди, че дружество със 100 млн. активи ще връща толкова големи кредити. Тази сделка не е финансирана по начина, по който се опитват да ни убедят. Печалбата на ЧЕЗ е 30 млн. за миналата година. С тази печалба не може да се връщат такива големи кредити. От това ще го закъсат или \"Инерком\", или банките, които отпускат кредите. Българската държава трябва да си влезе в ролята, а Иван Иванов да спре да се прави на ударен\", завърши Овчаров.", "date": "2018.03.15", "title": "Овчаров: Кой купува ЧЕЗ? С какви пари купува ЧЕЗ? Кой ще връща тези пари?"}
{"url": "http://epicenter.bg/article/Tsvetan-Tsvetanov--/149417/2/0", "text": "И тази сутрин лидерът на ПГ на ГЕРБ Цветан Цветанов остро нападна президента Румен Радев. Вторият човек в ГЕРБ е убеден, че в президентството има стенограма от разговора между Радев и главата на руската православна църква патриарх Кирил, но тя се крие, за да не се види, че държавният глава не е защитил националните интереси. \"Като наблюдаваме действията на Радев от последната една година, можем да кажем, че институтът на Решетников си свърши добре работата. Президентът Радев е посочен, на база изследване, извършено от този институт. Тази информация е споделена на кръговете в БСП, които са взели съответното политическо решение да издигнат Румен Радев за президент\", каза Цветанов. И продължи: \"На института на Решетников е дадена възможността да прецени коя ще бъде печелившата кандидатура. Която може да спечели президентските избори!\"   \" . Президентската институция не е обсъждане, което се прави в кафене. На всяка една среща, която е официална, винаги има стенограф и това е по протокол, като тези правила винаги се спазват. Ако излезе тази стенограма, ще видите, че позицията на президентската институция е много странна на база това, което е имало като разговор.  . Има много въпросителни, които могат да се зададат на президента и президентската институция, но това е направено, за да се избегнат такива въпроси.  .   Цветанов припомни, че по време на президенската си кампания \"Радев никъде не говореше за Крим, за анексирането на полуострова, говореше за свалянето на санкциите срещу Русия\", изброи Цветанов, без да споменава, че и премиерът Бойко Борисов също повдигаше темата по подобен на Радев начин. Не сме против руския народ – Русия е велика държава, но не трябва да се нарушава международното право, подчерта вторият човек в ГЕРБ пред Нова телевизия. \"Не трябва да се създават условия за противопоставяне на България срещу Русия.  посочи още Цветанов.   . Лидерът на най-голямата група в Народното събрание обясни как се е стигнало до решението. На председателски съвет БСП направи едно искане, ние го подкрепихме, за да спрат спекулациите, поясни Цветан Цветанов. Скандалът е по-голям в Чехия, защото Чехия е страната, която прави тази сделка, каза още Цветанов. И се върна на опозицията, която не се интересувала от председателството и политиката ни по Западните Балкани.    Цветанов обясни, че левицата се отклонява от европредседателството и кохезионната политика, която е много по-важна.   „ “, от успехите на българското европредседателство, посочи Цветан Цветанов.    каза още Цветан Цветанов.   КЕВР, КЗК и КФН са институциите, които могат да проверят дали всичко по сделката с ЧЕЗ е изрядно. Българското правителство няма отношение, бе категоричен Цветанов. И припомни, че договорът е подписан в Чехия, но е по британското законодателство.   Идеята на ГЕРБ била да се търси политически консенсус. „Да внимаваме с популистките изказвания“, заяви още председателят на ПГ на ГЕРБ. И добави: „ЧЕЗ или Гинка не са в състояние да повишават цената на тока. КЕВР е органът, който взима окончателното решение.“   Дали държавата ще влезе в сделката с ЧЕЗ ще се изясни, след като анкетната комисия си свърши работата, каза още Цветан Цветанов. И обърна внимание, че КЕВР не се избира от правителството, а от парламента.   Водещата Аделина Радева зададе въпрос и за Консултативния съвет по национална сигурност по темата ЧЕЗ, който свика празидентът. Цветанов използва въпроса, за да припомни, че в сряда парламентът е променил закона за стратегията по национална сигурност. , след като премиерът Бойко Борисов казва, че иска да види там \"лодки и пладноходки\". С анексирането на Крим и концентрацията на оръжия от страна на Русия, ние като страна член на НАТО трябва да участваме в ученията, отвърна Цветанов.   И прехвърли темата върху срещата на Румен Радев с руския патриарх Кирил. От ГЕРБ настояват да се публикува стенограмата от разговора, но от \"Дондуков\" 2 казват, че няма такава.  На всяка среща винаги има стенограф и се прави протокол. Спомнете си срещата на Първанов с Дянков. Тогава се пусна стенограмата от този разговор. А това е среща с руския патриарх.   смята Цветанов.   И натърти, че Румен Радев никъде не говори за анексирането на Крим, нито за нарушаването на международното право от страна на Русия. Решетников си свърши работата, обобщи темата Цветан Цветанов. А за противоречията в коалиционния си партньор Обединени патриоти, Цветанов каза, че е убеден, че те ще изгладят противоречията помежду си.  ", "date": "2018.03.15", "title": "Цветанов: Радев не е защитил националните интереси по време на срещата с Кирил. Крият стенограмата!"}
{"url": "http://epicenter.bg/article/Rumyana-Bachvarova/149418/2/0", "text": "Така отговори началникът на кабинета на премиера Румяна Бъчварова пред БиТиВи на въпроса дали по време на разговорите с турския президент ще бъдат поставени темите за тракийските бежанци и техните компенсации.  , няма да коментирам отношенията сред патриотите, обобщи Бъчварова. , подчерта тя коментирайки физическите умения на президента   \"Темата ЧЕЗ започна с фалшива новина. Внушението, че правителството стои зад тази сделка беше направено. Аз от тук нататък оставям тази тема на експертите и не искам да я коментирам. Позицията на правителството е открита. Ние нямаме притеснение информацията да се изнесе\"., подчерта тя.   \"Тогава, когато не може да се стигне до добро решение, се стига до политизиране.\", обяснява тя.   Бъчварова отказа да отговори дали премиерът е оказвал натиск на ЧЕЗ и заради това компанията продава бизнесът си. \"Този въпрос трябва да се зададе на ЧЕЗ.\", категорична е тя.   \"Патриотите трябва да решат може ли да продължи коалицията без Валери Симеонов.   Всяка държава има правото да чества празниците си, както прецени и такива поучавания като тези на Патриарх Кирил са неприемливи.   Разговорът на Путин и Борисов не е бил по този повод, той беше уговорен много преди това по искане на руска страна.Предии това премиерът говори с руския външен министър.   \"Валери Симеонов има един краен, остър изказ. Ние заради това не сме в една партия. Изявленията му не са позиция на правителството. При такива коалиции понякога се получават разминавания.\", допълва тя.   \"Трябва да има гаранция за държавната сигурност. На базата на това е писан Законът за охранителната дейност. Имаме изключително добри примери от охранителните фирми на частните лица. Не ми липсва МВР. Аз непрекъснато съм ангажирана с проблемите там.\", заяви Бъчварова.     ", "date": "2018.03.15", "title": "Румяна Бъчварова: По време на срещата с Ердоган във Варна няма да се коментират двустранни отношения"}
{"url": "http://epicenter.bg/article/Korneliya-Ninova--Shte-provezhdame-nashite-zasedaniya-pri-horata--ne-zatvoreni-v-zali/149437/2/0", "text": "Над два часа лидерът на БСП Корнелия Нинова коментира с лекари, адвокати, млади учени от район Илинден в София въпроси за висшето образование, съдебна власт, здравеопазването, Истанбулска конвенция, социални въпроси.   “Тръгвам из страната за още такива срещи. Ще променя стила - няма да държа речи, ще давам отговори. Вие питате- аз отговарям”, заяви тя на срещата в столичния район Илинден. По думите й преди избори политиците отиват при хората, обещават всичко, но после не ходят при тях, за да дават отговори. \"Затварят се в залите, спорят по въпроси, които нямат нищо общо с вашите проблеми. Задавайте ми и неудобните въпроси, и провокативните въпроси. Без притеснения ми кажете всичко, което ви тревожи и аз ще ви предложа решения на проблемите. А вие ще прецените. И ръководството, в лицето на Изпълнителното бюро, ще заседава от страната\", каза тя пред събралите се.   \"В понеделник всички заминаваме за Кърджали. Пред правенето на политика в кабинетите, предпочитаме правенето на политика заедно с вас. Днес ГЕРБ твърдят, че са единствените, които могат да управляват страната. Ние твърдим, че сме алтернатива. А всъщност, нашите самооценки нямат никакво значение. Единствената значима оценка е вашата, на народа\", каза също лидерът на БСП.", "date": "2018.03.15", "title": "Нинова в столичния район \"Илинден: Ще провеждаме нашите заседания при хората, не затворени в зали!"}
{"url": "http://epicenter.bg/article/Tsvetanov--Radev-govori-poveche-kato-lider-na-politicheski-proekt--a-ne-kato-prezident/149443/2/0", "text": "    След като даде обширно интервю тази сутрин пред Нова тв Цветанов говори и пред репортери в Народното събрание, като повтори тезите си срещу президента и БСП. \"  на Република България\", заяви председателят на ПГ на ГЕРБ Цветан Цветанов пред журналисти в Народното събрание, предаде репортер на Агенция „Фокус“.   Попитан какъв е този проект, Цветанов отговори: „То, за всички вече ясно“.   „  Това означава удовлетворяване на желанието на БСП да участва в управлението, както имаха кратката възможност да го направят по време на служебния кабинет на Румен Радев“, коментира Цветанов.   Т   , заяви Цветанов.   По думите на Цветанов се е видяло, че   Дори на работни срещи, които президентът организира, винаги има стенограф, винаги има запис. В тази връзка просто поискахме да бъде разсекретена стенограмата, за да се види позицията на българския президент и поведението, което беше изразено от руския патриарх“, каза Цветанов. Председателят на ПГ на ГЕРБ посочи, че като се извади стенограмата, ще спрат всякакви спекулации. „Омръзна ни нас, представителите на различните политически формации, да ангажираме обществото с внимание по теми, които отдавна вече са минали. Трети март мина, тази среща мина и ние две седмици по-късно отново говорим за това какво е казал президентът и дали е защитил или не националните интереси“, заяви Цветанов. „За него по-важно е да отиде някъде, пред военните предимно, и да говори политически“, заяви Цветанов и поясни, че президентът трябва да е обединител на нацията.    По думите му на агресията, не трябва да се отговаря с агресия.   „Ние сме с протегната ръка по важните национални теми да говорим заедно, да обсъждаме, там където е възможно да получим тяхната подкрепа. Там където не е възможно - всяка една политическа сила има своите ценности. От тази гледна точка, ние не искаме да участваме в постоянното обяснение на всички тези спекулативни твърдения, които хвърлят БСП в публичното пространство“, поясни Цветанов.   Той допълни, че по време на съвместното заседание на Комисията по енергетика и за контрол над службите за ЧЕЗ, не е имало представител на службите, който да е твърдял, че потенциален кандидат е потенциална заплаха за сигурността.    \"Оттук нататак виждате, че всичко това е спекулация.  “, допълни Цветанов. Той обърна внимание, че в момента срещу страната ни има арбитражно дело. Според него всичко, което се говори в страната ни, може да бъде използвано срещу държавата.   Във връзка с разминаванията между коалиционните партньори по отношение на Русия и Турция, Цветанов заяви: „С нашите коалиционни партньори „Обединени патриоти“ имаме споразумение, имаме ясна изразена политическа воля за реализирането на управленски 4-годишен мандат с управленската програма, която е приета от българското правителство.  “, посочи Цветанов.    ", "date": "2018.03.15", "title": "Цветанов вкара нова интрига: Илияна Йотова превъзхожда с класи президента Радев"}
{"url": "http://epicenter.bg/article/VMRO-iska-sadat-da-zalichi-i-partiya-DOST/149445/2/0", "text": "Скандалната фондация „Бату платформ“ беше заличена от съда. Фондацията доби печална известност, след като на практика подпомогна гласуването за ДОСТ на парламентарните избори, раздавайки хранителни продукти. Решението на съда не подлежи на обжалване.   Това се казва в официална декларация на ВМРО.   Патриотите от ВМРО приветстват заличаването, но истината е, че самата противоконституционна партия ДОСТ подлежи на заличаване. ВМРО от години напомня, че партии на етническа и верска основа са забранени от Конституцията.   Партия ДОСТ в годините се доказа като оръдие на новите османски амбиции на турското ръководство. Тези амбиции проличаха и в последните изказвания на Ердоган. Преди дни той отново направи намек за протегната ръка към населението от Кърджали и региона и към всички, които по душа се чувстват турци.   Припомняме, че именно ние - Обединените патриоти, дни преди парламентарните избори миналата година на два пъти блокирахме границата с Турция и успяхме да спрем изборните туристи. Именно ние в миналия парламент извоювахме да бъде ограничен броят на секциите в Турция, за да спрем бруталната намеса на южната ни съседка в българската вътрешна политика.   Именно ние, Патриотите от ВМРО, подадохме и сигнал до прокуратурата партия ДОСТ да не бъде регистрирана. А когато това не се случи алармирахме и за фондацията, която по напълно нерегламентиран начин подкрепи предизборната кампания на антибългарската партия.   През март 2017 г. по сметките на „Бату платформ“ са получени 100 000 евро от турската банка Turkkiye Vakiflar Bankasi без данни за субекта на преведената сума. Сдружението е използвало парите, за да закупи хранителни продукти - захар, брашно, ориз, макарони и др., които са разпределени в пакети с индивидуална стойност по 30 лв.   Държавното обвинение твърдеше, че пакетите са раздавани безплатно на български граждани - мюсюлмани, „за да бъдат мотивирани да гласуват за ДОСТ на парламентарните избори“. Партията на Лютви Местан не успя да събере нужните гласове, за да влезе в 44-ото Народно събрание.   Получаването на парични средства от анонимен източник в чужда държава и финансирането с тях на предизборна агитация е в нарушение на Изборния кодекс, както и на текста от Конституцията, който забранява на сдруженията да извършват политическа дейност, присъща само на партиите.   Патриотите от ВМРО напомнят, че предстои сериозна дейност по разчистване на чуждите влияния от мюсюлманското изповедание у нас. Това пряко засяга националната сигурност, както и цивилизационната принадлежност на българските граждани към евроатлантическите структури и ценности.  ", "date": "2018.03.15", "title": "ВМРО иска съдът да заличи и партия ДОСТ"}
{"url": "http://epicenter.bg/article/Evrokomisar-Shefchovich-sled-razgovor-s-Borisov--Ne-se-mesim-po-sdelkata-s-ChEZ-/149447/2/0", "text": "Продажбата на българския клон на ЧЕЗ на компанията „Инерком” е сделка между две частни компании. Това заяви вицепрезидентът на Европейската комисия и еврокомисар по енергетиката Марош Шефчович, предаде репортер на БГНЕС.  Шефчович е обсъдил сделката по време на днешната си среща с премиера Бойко Борисов.  „Разговаряхме с премиера Бойко Борисов във връзка с продажбата на ЧЕЗ. Съгласихме се, че това е сделка между частни компании. Имаме информация, че всички отговорни органи в България извършват необходимите оценки и проверки”, каза вицепрезидентът на ЕК.  Шефчович не коментира възможността за участие на българската държава в собствеността на компанията. Той още веднъж подчерта, че ЕК не се меси в частни търговски спорове, но настоява сделките да не нарушават европейското законодателство.  „Искам да повторя, че това една сделка между частни компании и ние от Еврокомисията бихме искали да знаем, че се спазват всички принципи и закони, които са в европейското законодателство“, подчерта Шефчович.  Той отбеляза, че за момента е много трудно да се говори дали сделката нарушава някакви директиви на ЕС, защото все още не е финализирана.  „Трябва да се види най-напред как ще бъде финализирана сделката, дали е спазен третия енергиен пакет. Едва тогава би могла да се произнесе главна дирекция „Конкуренция“ или главна дирекция „Енергетика“, добави Шефчович.  По време на разговора българският премиер очерта напредъка по инициативите за увеличаване на междусистемната свързаност на региона на Западните Балкани. Изразено беше общо мнение, че насърчаването на регионалното сътрудничество и енергийната интеграция на региона са важни за установяването на сигурна, добре функционираща и достъпна енергийна система, добавиха от правителствената информационна служба.  Борисов подчерта и значимостта на изграждането на газовия хъб „Балкан“, който е част от политиката за интегриране и развитие на свободен и конкурентен газов пазар в Югоизточна Европа. Премиерът посочи, че чрез този балкански проект ще бъде гарантирана либерализацията на енергийните пазари и ще има достъпна енергия за потребителите.  По време на срещата си с Марош Шефчович министър-председателят посочи също, че като ротационен председател на Съвета на ЕС България ще продължи действията си за постигане на стабилен Европейския енергиен съюз и положителни резултати по приоритетните теми в областта на енергетиката.  ", "date": "2018.03.15", "title": "Еврокомисар Шефчович след разговор с Борисов: Не се месим по сделката с ЧЕЗ "}
{"url": "http://epicenter.bg/article/Siderov-prosti-na-Simeonov--Nie-sme-sauchenitsi--minavame-prez-razlichni-fazi-/149448/2/0", "text": "  Волен Сидеров явно вече е преглътнал вече обидите към православната вяра и руския патриарх, защото се примири, че между тях с Валери Симеонов различията ще си останат, но коалицията и управлението ги задължават да продължат заедно, предава Канал 3.  И вече зае позицията, че ако се поиска оставката на вицепремиера от НФСБ, това ще рече разваляне на коалицията. Преди дни в тв интервю Сидеров беше категоричен, че оставката на Симеонов не означава разпад на коалицията. Днес обаче председателят на ПГ на \"Обединени патриоти\" отрече да я е искал.  Били сме съученици, минали през какво ли не, махна с ръка атакистът. На въпроса дали това означава, че Русия няма да ги раздели, той предрече: \"Русия може да ни обедини\". Но посъветва коалиционния партньор да почете малко по-внимателно за Крим, понеже той бил там с \"Атака\", по време на референдума и можел да го ограмоти, че не е имало никакво насилие и нвикаква руска окупация. И се отметна, че никога не е искал оставката на вицепремиера от НФСБ.  Минаваме през различни фази, обобщи философски ситуацията Сидеров, който призна, че се е обадил вчера да честити рождения ден на съученика си Валери Симеонов.  Волен Сидеров изказа и похвала към президента за показното на висилката, като призна, че и той може да успее да го направи след няколко тренировки може би. Цветанов, ако може, също да го направи, за да се изравни по точни управляващата коалиция с президента, направи си майтап още лидерът на АТАКА.  ", "date": "2018.03.15", "title": "Сидеров похвали Радев за показното на висилката и призова Цветанов, ако може, да направи същото"}
{"url": "http://epicenter.bg/article/Pochina-i-vtoriyat-ranen-pri-tezhkiya-intsident-v-zavod--quot-Arsenal-quot-/149413/3/0", "text": "Тази нощ в старозагорската болница е починал и вторият пострадал при вчерашния инцидент в оръжейния завод \"Арсенал\" в Казанлък - 45-годишният Красимир Желев. Това съобщи в сутрешния блок на БНТ областният управител на Стара Загора Гергана Микова.   Нека компетентните органи си свършат работата и след това да се правят съответните изводи изводи, заяви тя. Доколкото знам, тук непрекъснато се извършват проверки, добави Микова.   Прокуратурата работи по две версии за аварията– техническа неизправност или човешка грешка вследствие на неспазване на инструкциите за работа, поясни окръжният прокурор на Стара Загора Дичо Атанасов.   Вчера беше извършен оглед, бяха иззети доказателства, предстои изземването на техническа документация. Започват разпити по делото, назначена е съдебно-медицинска експертиза, добави Атанасов.   Първоначалният оглед сочи, че по неустановени до момента причини е възникнало запалване и спонтанно изгаряне на химическите смеси, вследствие на което пораженията върху двете лица, които са били в цеха, са много тежки. Установено е, че цехът има команден пункт, който е в друго помещение, но дали е следвало работниците да влизат в цеха, тепърва ще се установява, уточни окръжният прокурор на Стара Загора. Законовият срок за разследването е двумесечен, но с оглед назначаването на експертизи този срок може да бъде удължен. Разследването ще бъде извършено детайлно, каза още Дичо Атанасов. Според Нова телевизия м.г. в завода е имало 100 проверки, при които са констатирани 400 нарушения.", "date": "2018.03.15", "title": "Почина и вторият ранен при тежкия инцидент в завод \"Арсенал\""}
{"url": "http://epicenter.bg/article/Evrostat--Balgariya-e-lider-po-smartnost-v-ES/149414/4/0", "text": "В България са регистрирани най-много смъртни случаи на 100 000 души население през 2015 г., показват данни от анализ на Евростат за смъртността в общността, както и за причините за умиранията през въпросния период.   У нас през 2015 г. са регистрирани 1 660 смъртни случая на 100 хиляди души, при среден показател за ЕС от 1 036 на 100 хиляди, показват цифрите на европейската статистика. Според данни на НСИ у нас през 2015 г. по различни причини са починали 110 117 души, като най-висок дял смъртни случаи е регистриран от болести на сърцето - над 70 хиляди. Втора причина за смърт у нас са били раковите образования - 17 хиляди, а трето място е за болестите на дихателната система - около 4 400. Трябва да се отбележи, че въпросната 2015 г. е \"най-смъртоносна\" за последните няколко години - през 2016 г. са регистрирани 107 хиляди умирания, през 2014 г. - 108 хиляди, а през 2013 г. - 104 хиляди смъртни случая. Най-висока е била смъртността в областите Видин /23 на сто/ и Монтана /22 на сто/, а най-ниска в София-град и Кърджали - по 12 на сто, както и във Варна - 13 на сто.   За сравнение, като контрапункт за последните няколко години намалява и броят на ражданията у нас - през 2014 г. те са малко над 68 хиляди, през 2015 г. - 66 хиляди и през 2016 г. - 65 хиляди.   Над 5,2 млн. души са починали в ЕС през 2015 г. През 2015 г. в ЕС са починали малко над 5,2 млн. души, като 2 милиона от тези смъртни случаи /38 процента/ са настъпили при хора на възраст между 70 и 85 години, докато почти една четвърт /24 процента/ от всички смъртни случаи, засягат хора на възраст под 70 години. Най-ниска смъртност в държавите-членки на ЕС е регистрирана във Франция - 859 смъртни случаи на 100 000 жители, Испания /873/, Италия /901/, Швеция /927/ и Люксембург - 930 на 100 хиляди души.   В противоположния край на скалата, освен България /1 660/, по най-висока смъртност се нареждат Румъния - 1530 случая на 100 хиляди, Унгария /1500/, Литва /1490/, Хърватия /1430/ и Словакия - 1390 смъртни случая на 100 хиляди души население. Най-нисък е бил коефициентът на обща смъртност в Кипър и Ирландия - 6 на сто, Люксембург - 7 на сто, а в страни като Малта, Франция, Холандия, Испания и Великобритания коефициентът е достигал праг от 9 на сто. За България коефициентът на обща смъртност е бил 15,3 на сто, като подобни показатели са регистрирани само в Латвия - 14,3 на сто и Литва - 13,7 на сто, отчита Евростат.   Водеща причина за смъртност в ЕС са отново болестите на кръвоносната система /главно сърдечни пристъпи и удари/ - около 1,9 млн. броя случая. Следват умирания, причинени от рак - около 1,3 млн. души са загинали от коварната болест.", "date": "2018.03.15", "title": "Евростат: България е лидер по смъртност в ЕС"}
{"url": "http://epicenter.bg/article/Kaloyan-Pargov-/149435/11/0", "text": "  - Това е втората поредна дискусия след онази от края на годината, когато темата беше „Лявото – вчера, днес и утре“ и която имаше повече идейно-политически привкус. Решихме да тръгнем оттам към по-прагматичната част, а именно – към левия социален проект, лявата алтернатива, за по-различна България от сегашното състояние. Избрахме да го направим заедно с екипа на академик Стефан Воденичаров, който преди 2 години разработи концепция, т.нар. „Стратегия за икономическо развитие на България“. Всеки академик разработи темата по различните сектори и области - „Отбрана“, „Вътрешен ред“, „Здравеопазване“, „Образование“, „Социална политика“. Избрахме този подход, защото тази концепция е един по-теоретичен модел, върху който можем да стъпим и по-прагматично да развиваме конкретни политики с оглед решаване на проблеми във всеки един от секторите. В началото на срещата поставих като задача оттук нататък първо, да си отговорим на въпроса каква икономика искаме. Виждаме, че всяка година намаляват преките чуждестранни инвестиции. Тенденцията е да намаляват и приходите от Европейския съюз под формата на европейски фондове. Това ще стане най-вече след 2021 година. Имаме растеж, с който се хвали правителството, но дали това е истинският растеж, от който имаме нужда, дали той ни дава нужната добавена стойност, която да доведе до подобряване на благосъстоянието, до повече приходи в бюджета, за да можем правим една по-различна политика. Защото един нов модел на здравеопазване, на образование, на социална политика, пък и на отбрана изисква повече пари и повече ресурси. Затова възникват въпросите, първо, как външните инвеститори да се заинтересуват от България? Защото ние имаме нужна от няколко ключови предприятия или производства, разположени в различни части на България, които да бъдат високо технологични, които да осигуряват и висока добавена стойност, които да осигуряват и работни места, и един по-различен стандарт на живот. Говоря за една балансирана регионална политика, нещо, което отсъства в момента. Второ, как да повишим доверието в бизнеса. Сега 90% от БВП се формира въз основа на частната инициатива и 10% въз основа на това, което държавата може да допринесе. Това е следствието на прокламираната в последните 30 години концепция, че държавата е лош стопанин и трябва да се оттегли от ключови сектори. Сега виждаме, че това е грешка, особено на фона на останалите държави, където делът на държавата е някъде над 20-30-35 достига до 40%. Имам предвид развити държави като Великобритания, Австрия, Германия. Какъв е изводът? Имаме ли сили, имаме ли политическа воля да тръгнем към такъв модел, без да пречим на пазарните принципи и на конкуренцията. Тоест, да застъпим концепцията за държавата като пазарен играч. И най-вече, да повишим доверието в бизнеса - да инвестира своите средства тук, в България. Защото през последните 10 години се наблюдава една тенденция, която за мен лично е стряскаща – бизнесът бяга от България, от нашия бизнес, като изнася масово ресурси и капитали, предпочита да ги инвестира извън пределите на страната. Това недоверие се поражда от поведението на държавата в лицето на управляващите, защото там е скрит най-големият резерв. Ние твърдим, че имаме резерви в нашия бизнес - при една по-благоприятна среда, при едно повишено доверие тези инвестиции да се случат тук, в страната. Има немалко примери как наши бизнесмени инвестират в други държави и то в ключови производства.   По отношение на моделите на здравеопазване, на образование, на социална политика, които академиците представиха на тази дискусия, предстоят конкретни секторни дискусии с участие и на заинтересованите страни. За здравеопазването, например, ще поканим лекари, Лекарския съюз, пациентски организации. За образованието - синдикатите, Регионалното управление по образование, представители на академичните общности. Но пак се връщам на модела икономики. Той не започва с промяна на данъчната политика, той започва с промяна на условията, на правилата, както на правене на бизнес, така и правилата, свързани с отношенията между държавата, между частните икономически субекти, с оглед повишаване на доверието, повишаване на добрата среда за инвестиционен процес, и оттам вече привличане, търсене и на чуждестранни инвестиции. Според нас това е пътят към по-различното управление и по-доброто управление, стремейки се и към по-висок процент на преразпределение, който в момента върви от 37 надолу към 35% на БВП. А защо да не стане и 40, и 45%?! Тоест, начинът за разпределение на средствата в България, на благата, на богатството, на т.нар. „национално богатство“. Това е концептуален и принципен въпрос, по който ние трябва да проведем и по-широк обществен дебат, но сега започваме в рамките на тези дискусии.    - Тук говорим най-общо за стратегията, която академиците са изготвили преди 2 години. Тоест, поставяме я в основата на бъдещите секторни дискусии. Следваща дискусия, която ще правим, ще бъде със Съюза на икономистите. Трябва да отговорим на въпроса каква база искаме, за да можем да знаем каква държава градим, и оттам вече производните следващи политики или сектори, като здравеопазване, образование, които в момента се считат като доста проблемни. Те все се реформират и все дават дефекти. Особено здравната система, знаете, че в момента по всички социологически проучвания, в момента на първо място като проблем хората поставят здравната система – съмнението за нейната ефективност, а и това, че ежедневно десетки хиляди, стотици хиляди българи я изпитват на собствен гръб как тя работи, и не са доволни от това, което те получават срещу своите здравни осигуровки, срещу това, което трябва да дадат. И в допълнение казвам, моделът, който е небалансиран, специално за здравеопазването това, което се открои в стратегията е, че трябва да има ясно разделение – за публичните болници, тоест, обществените болници да се грижи държавата, а частните болници, все пак те имат друг принцип на функциониране и няма как да черпят пари от обществения ресурс.    - Академиците Дамян Дамянов, Петър Кендеров, Атанас Атанасов, Александър Александров, начело с академик Стефан Воденичаров, бяха водещи лектори на тази дискусия. Имаше представители от Народното събрание, от парламентарната група на „БСП за България“, имаше също така представители на политическа партия АБВ, Константин Проданов лично дойде, за което му благодаря – председателят на АБВ, както и икономисти, лекари, хора от различните сектори, специалисти по земеделие. Форумът в момента, този, който се проведе, наброяваше над 100 души, което показва, че идеята за алтернатива, или идеята за търсене на алтернатива и формиране на такава алтернатива, е доста актуална.    - Първо, интерес, защото форумът няма претенциите да бъде политически, тоест, чисто по смисъл. Затова е дискусионен форум във формата на Градския дискусионен клуб „Политика 21“. И виждам особен интерес от всички, които участват, дори когато нямаме възможност да поканим по-голям кръг от хора, а пък заявките стават все повече, дори някои се чувстват и обидени, че не могат да стигнат до този форум. Интересът е голям. Тоест, има нужда от алтернатива, има нужда от търсене на алтернативни модели, което означава, че вървим в правилната посока.", "date": "2018.03.15", "title": "Калоян Паргов: България има нужда от няколко ключови предприятия"}
{"url": "http://epicenter.bg/article/Madridska-deklaratsiya-za-razbiratelstvo--uvazhenie-i-svoboda/149439/11/33", "text": "Първата международна конференция за джендър, пол и образование срещу джендър доктрината, която набира сила в западните страни, се проведе със сериозен успех в Мадрид. 53 организации от 17 страни подкрепят мадридската декларация за разбирателство, уважение и свобода.     Така наречената „джендърна перспектива“ за пръв път е въведена в международния „дневен ред“, за да се гарантират равенството на възможностите и равенството на правата между мъжете и жените. Днес тя се е превърнала в автентична „джендърна идеология“ с цели, които са опасни за демокрацията. Джендърната идеология се използва агресивно и се е превърнала в истинска лъжа.   Експерти и учени от различни области (медицина, право, социални и политически науки), представители на неправителствени организации от целия свят и хора, които са привлечени към собствения си пол, се събраха в Мадрид, за да обсъдят стратегиите и последиците от движението на джендърната идеология. Присъстващите на конференцията достигнаха до следните заключения, които искаме да споделим с обществеността и медиите:    към всички хора в образователната система и в обществото като цяло. Образоването и в определени случаи приемането на нови закони продължават да са необходими, за да се избегне на насилието срещу деца и хора в зряла възраст заради културни, полови, физически различия (например затлъстяване или различни нарушения) или примери на полова дисфория или сексуално привличане към представители на собствения пол.   , но ние вярваме, че има повече от един подход към оказването на помощ на такива хора. Например в случаите на полова дисфория при деца някои се застъпват за спиране на техния пубертет и прием на хормони на другия пол до края на живота им. Много престижни учени и медицински изследвания обаче показват, че този подход е вреден. Трябва да се изследват други решения и е необходимо проблемите да се изучават в по-голяма дълбочина. Родителите на тези непълнолетни лица и другите, които са близо до тях, също страдат и се надяват на най-доброто решение за техните синове и дъщери. Тези деца не трябва да се използват като „човешки оръжия“ в идеологическа битка.    под маската на подпомагане на равенството и уважение към разнообразието:    и други пренебрежителни обиди. Свободата на мнение и научните дебати се цензурират. Много хомосексуални хора са били и продължават да бъдат жертви на движението на джендърната идеология. Дори медиите се предават пред ЛГБТИ групите, защото се страхуват от икономическите последици, които може да ги сполетят заради изразяването на неодобрение на лобито на джендърната идеология.    сексуалната идентичност или изразяването на полово-ролеви и сексуални характеристики“, в действителност са опити за установяване на монолитно мислене по въпроси, по които трябва да надделяват свободата на мислене, на мнение и на дебати. В Испания пример е закон за ЛГБТИ, подкрепян от лявата политическа партия „Подемос“. Той цели да налага икономически глоби, лишаване от свобода и други наказания за престъплението да не си съгласен с подхода на движението на джендърната идеология към терапията на деца с полова дисфория. Някои от тези терапии днес се смятат за „малтретиране на деца“ дори в страни, които отдавна ги прилагат. Освен това тези закони предлагат задължителна индоктринация на малолетни по въпроси като сексуално разнообразие, семейно разнообразие и полова дисфория. Те искат да гарантират възможността човек да може да избира собствения си пол без никакви трудности, дори и по отношение на деца на 5- до 8-годишна възраст. Тази псевдонаучна индоктринация противоречи на правото на родителите да възпитават децата си в съответствие със собствените си ценности. Ценностите им не са нито дискриминационни, нито насилнически – те просто са различни от онова, което искат защитниците на джендърната идеология.    обяви истината по сложни теми, свързани с болката и преживяванията на реални хора.   Ние сме сигурни, че истината ще помогне за облекчаването на страданието. Искаме да защитим правото на децата да не бъдат манипулирани и индоктринирани от джендърната идеология. Искаме да защитим правото на родителите да възпитават децата си в свобода. Искаме да защитим правото и отговорността на учените да работят и да публикуват изследванията си, без да бъдат ограничавани от закони, забраняващи публичното оповестяване на информация по определени теми. Тези учени вършат своята работа и търсят истината. Джендърната идеология не е начинът да се справим с половата дисфория и с другите свързани с човешката сексуалност проблеми. Под маската на решаване на проблем защитниците на джендърната идеология искат да налагат визия с идеологически корени.    Още по-притеснително е, когато този „дневен ред“ се облича в закони, които институционализират преследването и ограничаването на свободата на словото, които забраняват на здравните професионалисти да изразяват мнението си или да лекуват пациентите си, и които налагат в училищата некоректно виждане за сексуалността. Нещо още по-лошо: обмисля се законодателство, което ще преследва родителите, отказващи да вървят по пътя на джендърната идеология. Пред лицето на тези заплахи Първата международна конференция по социалния, биологичния пол и образованието запазва надеждата и вярата в силата на истината, науката, демокрацията и свободата на словото.   . Всеки може да е пазител на свободата на словото с помощта на съществуващите в здравата демокрация инструменти. Това е необходим компонент, за да се гарантира, че тираничните характеристики на джендърната идеология няма да просперират. В крайна сметка необходимо е да изискваме уважение към онези, които страдат, и да гарантираме свобода на тези, които могат да им помогнат.      ", "date": "2018.03.15", "title": "53 организации от 17 страни приеха Декларация срещу джендър идеологията"}
{"url": "http://epicenter.bg/article/Darzhavniyat-departament-na-SASht---Krim-znachi-Ukrayna--/149427/7/0", "text": "Държавният департамент на САЩ излезе с изявление на официалната си интернет страница, озаглавено „Крим значи Украйна“, по случай четвъртата годишнина от присъединяването на Крим към Русия, подписано от говорителя на американското външно ведомство Хедър Науърт.  „Преди четири години Русия проведе незаконен и изфабрикуван „референдум“ в Украйна в безсмислен опит да легитимира анексирането на украинска територия. Гражданите на Крим бяха принудени да гласуват под дулата на тежковъоръжените руски войници. На руските твърдения, че украинците са направили своя свободен избор в този срамен „референдум“ винаги им е липсвала достоверност“.  „В своя предизборен митинг в Крим в сряда, президентът (на Русия Владимир) Путин отново преповтори измислените руски претенции към украинска територия в поредно открито признание, че руското правителство презира международния ред и не уважава териториалния интегритет на съседните държави“.  „В светлината на изявлението на Путин е важно да се привлече вниманието към незаконността на проведения „референдум“, но и към големите човешки жертви, които наложи руското правителство на населението на Крим. През последните четири години, Русия се впусна в кампания на принуда и насилие, нападайки всеки, които се противопоставя на предприетата анексия. Руските окупационни власти подложиха кримските татари, етническите украинци и про-украинските активисти, членовете на гражданското общество и независимите журналисти на политически мотивирани съдебни преследвания и репресии, докато методично потискаха неправителствените организации и независимите медии“.  „Ние стоим зад смелите хора, които продължават да говорят за тези злоупотреби и призоваваме Русия да спре опитите си да потисне фундаменталните свободи на изразяването, мирните демонстрации и сдружаване и религия и вяра“.  „Ние потвърждаваме отново нашата подкрепа за суверенитета на Украйна и териториалния й интегритет в международно признатите й граници. Крим е част от Украйна и свързаните с Крим санкции ще продължат да са в сила, докато Русия не върне контрола над Кримския полуостров на Украйна“.   ", "date": "2018.03.15", "title": "Държавният департамент на САЩ: „Крим значи Украйна“ "}
{"url": "http://epicenter.bg/article/Brad-Pit-se-varna-pri-Dzhenifar-Anistan-/149430/10/100", "text": "Старата любов ръжда не хваща и звездно доказателство за това са Брад Пит и Дженифър Анистън. Затоплянето на отношенията им разбуни духовете в чуждестранните медии, макар двамата още да не са коментирали официално събирането си.   Списание Star публикува снимка на холивудския ас и 49-годишната красавица още през януари. Изданието посочва, че двойката е отпразнувала заедно Нова година в Аспен, където са се надявали ски екипировката да ги скрие от любопитните погледи на папараците, пише \"Монитор\".   Други източници пък издават, че главен виновник за подновяването на връзката им е Джордж Клуни.   „Джордж винаги е мразил Анджи и изобщо не одобряваше начина, по който тя контролираше Брад по време на брака им. Той обичаше Брад и Джен като двойка и беше съкрушен от раздялата им, особено когато разбра, че е заради Анджи. Затова Джордж беше първият, който свърза отново Джен и Брад“, издава близък до Пит.   Звездата от „Приятели“ се е свързала с бившия си съпруг, с когото подписаха документите за развод през 2005 г., веднага след раздялата му с Джоли. Анистън го утешавала и дългите им разговори всъщност били причината за краха на двегодишния й брак с Джъстин Теру.   „В опит да предотвратим появата на спекулации решихме да обявим раздялата си публично. Решението беше взаимно и взето с обич в края на миналата година. Ние сме най-добри приятели, които просто няма да продължат пътя си като двойка. Ще продължим да поддържаме така ценното за нас приятелство“, гласи официалното изявление на доскорошните възлюбени, публикувано от говорителя на Анистън – Стивън Хювейн.   Сред множеството спекулации относно връзката на Дженифър и Брад е и тази, че тя вече активно възпитава наследниците на любимия си.   „Децата му винаги са били любопитни относно Джен, защото знаят, че е бил женен и преди. Винаги са искали да я опознаят, но Анджи не би позволила. Затова сега, когато най-накрая се запознаха с нея и прекарват доста време заедно, те наистина я обичат. Брад е много впечатлен колко добра майка е Джен“, пише сп. New Idea.   Познатият като Бранджелина тандем има шестима общи наследници. Трима от малчуганите са осиновени - 16-годишният Мадокс от Камбоджа, Захара, която е родом от Етиопия, и Пакс, който е от Виетнам. Шайло е първородната им дъщеря, която обича да се държи като момче и държи да я наричат Джон.   През 2008 г. се родиха и близначките им Нокс Леон и Вивиан Маршлин. Екранните мисис и мистър Смит обаче по документи още са семейство. Миналия август стана ясно, че са сложили пауза на бракоразводното си дело.   Източник: новини.бг", "date": "2018.03.15", "title": "Брад Пит се върна при Дженифър Анистън  "}
{"url": "http://epicenter.bg/article/Mariya-Ignatova-smeni-Dimitar-Rachkov-s-negov-kolega-/149432/10/100", "text": "Тв водещата Мария Игнатова смени Димитър Рачков с по-млад негов колега, който обаче е ритал с Меси в \"Барселона\",съобщава \"Телеграф\".   Блондинката, която има дете от бизнесмена Петко Димитров, в момента излиза с Кристиян Милатинов – един от двамата българи играли за представителния юношески отбор на Барса. Иначе той е познат на зрителите от най-новия сериал \"Полицаите от края на града\".   Влюбените не се скрият и екип на изданието ги хванал в крачка да интимничат на обществено място. Двамата били забелязани да купонясват в столичен клуб до ранни зори.   От известно време се носят слухове, че Мария и Рачков отново са се събрали след няколкомесечна радяла, но това не отговаря на истината. По всичко личи, че блондинката е щастлива в обятията на новия си любим, който е по-млад от нея и не смята да се връща назад към старата си изгора.   Според запознати напрежението между двамата бивши в момента е по-голямо, защото новият на Мария също работи под продуцентската опека на Маги и Джуди Халаваджиян. А и Игнатова се снима в поредицата, но няма общи сцени с Рачков.   Кристиян Милатинов е единствения българин, който достига до юношеския отбор на Барселона и е имал възможност да рита заедно с Меси и Пике. Впоследствие работи като модел, придобива опит от различни актьорски школи в Испания, Ел Ей и Мексико.", "date": "2018.03.15", "title": "Мария Игнатова смени Димитър Рачков с негов колега "}
{"url": "http://epicenter.bg/article/Donatela-Versache-se-otkazva-ot-estestvenite-kozhi-v-kolektsiite-si-/149433/10/84", "text": "Донатела Версаче обяви пред британското издание \"Икономист 1843\", че се отказва да използва кожи от животни в своите колекции, съобщават Франс прес и ТАСС.   \"Кожите? Приключих с тях. Аз не желая да убивам животни, за да правя мода! Това не е правилно!\", заяви дизайнерката.   Както се отбелязва в материала на изданието, по време на подготовката му, на сайта \"Версаче\" все още е присъствала реклама на изделия от естествена кожа. Което говори за взето съвсем наскоро решение.    Донатела Версаче отказваше за известно време да се присъедини към инициативата на други модни брандове, като \"Армани\", \"Калвин Клайн\", \"Хуго Бос\", \"Ралф Лорън\", \"Гучи\" и др., да не използват кожи от животни.   Модната къща \"Версаче\" попадна под острата критика на защитниците на животните за рекламирането на визоновите й палта и за колекциите й, изготвени от енотовидно куче.    Източник: Новини.бг", "date": "2018.03.15", "title": "Донатела Версаче се отказва от естествените кожи в колекциите си  "}
{"url": "http://epicenter.bg/article/Valeri-Simeonov-za-sdelkata-s-ChEZ--Shtom-nyama-plashtane--nyama-i-sdelka-/149412/2/0", "text": "Промените в Закона за енергетиката все още не са уточнени. Това заяви пред журналисти вицепремиерът Валери Симеонов, попитан дали ще успеят да прокарат промените в закона, така че да бъде защитен държавният интерес по сделката с ЧЕЗ, цитиран от \"Дарик\". Там има два елемента, които все още не са съчетани,  трябва да се извърши предварителната проверка на собствеността, с оглед защита на националните интереси. Предстои текстовете да се доизяснят. Няма категорични текстове, въпреки че много спекулират с това, че има готови предложения, но внесените до момента страдат от сериозен юридически дефицит, коментира вицепремиерът. По думите му предстои да се поработи още малко върху тези текстове и не трябва да се бърза. Естествено, трябва да се даде сигурност на обществото, че при едни бъдещи сделки ще бъдат защитени интересите на големи групи от хората, добави Валери Симеонов. Залежката, че сделката за ЧЕЗ вече е подписана и се очаква плащане, и дали ще има начин с промените тя да бъде спряна, Валери Симеонов отговори, че няма информация сделката да е подписана. Има предварителен договор, няма приключване на сделката. Знаете много добре, че сделката е приключена, когато се реализира плащането. След като няма плащане, няма сделка, в живота също е така, добави в коментар вицепремиерът. В отговор на въпрос, че в руската преса е имало и положителни коментари за думите на Валери Симеонов спрямо руския патриарх, Симеонов коментира, че това не означава нищо друго, освен че голяма част от руското общество не одобрява \"агресивното поведение\" на т.нар. втори външен министър, ако не и първия, на Русия.   С този стил на поведение Русия може да си създава само неприязън, това не е начин за изразяване на позиция, когато си поканен с уважение и необходимите елементи на признателност, по този начин да приключиш посещението си, по който го направи патриарх Кирил, коментира Симеонов. Той добави, че първи е казал, че руският патриарх има поведение на политик, а не на духовно лице. Валери Симеонов отказва да се извини за думите си за руския патриарх Валери Симеонов присъства днес в София на дискусия за ситуацията в Крим.", "date": "2018.03.15", "title": "Валери Симеонов за сделката с ЧЕЗ: Щом няма плащане, няма и сделка!"}
{"url": "http://epicenter.bg/article/Rumen-Radev-se-sreshta-sas-zamestnik-predsedatelya-na-Evropeyskata-komisiya/149416/2/0", "text": "Президентът Румен Радев ще се срещне със заместник-председателя на Европейската комисия. Това съобщиха от прессекретариата на държавния глава.   Работната среща между двамата ще се проведе на „Дондуков 2“, където днес държавният глава и заместник-председателя на Европейската комисия, отговарящ за енергийния съюз, Марош Шефчович ще обсъдят европейски теми.", "date": "2018.03.15", "title": "Румен Радев се среща със заместник-председателя на Европейската комисия"}
{"url": "http://epicenter.bg/article/Mareshki-izyashten-/149419/2/0", "text": "Когато държавата не контролира, мишките започват да лудуват и да мародерстват. Това заяви в студиото на „Здравей, България“ по Нова телевизия председателят на Воля Веселин Марешки по повод последните скандали около сделката за ЧЕЗ.   По думите му той е единственият лидер на политическа партия, в която няма съмнения, че е участвала в грабежи и няма изявления.   „Искам българите да ме запомнят като единствения лидер на единствената партия, когато никога не е крала“, посочи политическият лидер. Той апелира българите да престанат да вярват на фалшивите новини и да подкрепят Воля, защото партията ще помогне на народа.   „Всички политически формации се замерват с 28-годишния грабеж на българите“, заяви Марешки. Той посочи, че държавата трябва да влезе в своите функции и да не позволява изнасянето на българските пари.   „В крайна сметка ние затова подкрепихме Антикорупционния закон, защото не се притесняваме“, коментира още той. Лидерът на Воля коментира и скандала около изказването на вицепремиера Валери Симеонов за патриарх Кирил.   По думите му патриотите са напълнили гащите и са се уплашили. „Атака залязоха и сега правят такива фоерверки, за да се издигнат. Не очаквайте разпад на тази група“, коментира още той. „Те на приказки са много силни“, допълни лидерът на Воля.", "date": "2018.03.15", "title": "Марешки изящен: Патриотите напълниха гащите, държавата не контролира, мишките мародерстват"}
{"url": "http://epicenter.bg/article/Oblachen-i-dazhdoven-chetvartak/149421/2/0", "text": "  В четвъртък се очаква предимно облачно време и краткотраен дъжд на отделни места, главно в Южна и Източна България. Това съобщават от НИМХ на БАН, цитирани от news.bg.   Вечерта облачността ще намалее над Дунавската равнина. През деня ще духа слаб вятър от запад-северозапад.   Максималните температури ще бъдат между 12 и 17 градуса.   Атмосферното налягане бавно ще се повишава, но ще остане по-ниско от средното за март. През следващите дни не се очакват значителни промени.  ", "date": "2018.03.15", "title": "Облачен и дъждовен четвъртък"}
{"url": "http://epicenter.bg/article/Bliznashki-i-Ekaterina-Mihaylova-zashtitavat-yarostno-Istanbulskata-konventsiya/149422/2/0", "text": "Дебатът за еднополовите бракове не е свързан с Истанбулската конвенция. Това каза в сутрешния блок на БНТ специалистът по конституционно право проф. Екатерина Михайлова.     По време на този дебат се водеше престрелка с обиди и обществото не разбра изобщо за какво става въпрос в Истанбулската конвенция – а то е защита от насилието. Насилието върху всяко човешко съществио трябва да бъде санкционирано с цел превенция, подчерта тя.   Според мен няма нужда от промяна на Конституцията, за да може да бъде ратифицирана конвенцията. Да се наложи промяна на Конституцията заради международен договор, трябва в него да има нещо много различно от принципите, залегнали в основния ни закон. А в конвенцията няма опасност да се стигне до нарушване на права – напротив, тя е в посока за повече механизми за запазване на правата, посочи проф. Михайлова.   Нашето обществено мнение е склонно да се поддава на своите първични страхове, каза преподавателят по конституционно право и бивш служебен премиер проф. Георги Близнашки. Мисля, че твърде дълго продължи истерията по темата и е време да се каже \"стига\". Разговорът трябва да се върне от своето начало и да се чуят специалистите. \"Джендър\" се превърна в мръсна дума, а това няма нищо общо с истината – този термин се ползва от много години. Едно са вицовете в кръчмата, а друго е сериозната политика.   Съветът на Европа е много сериозна организация и България трябва да направи обратен завой за Истанбулската конвенция, заяви проф. Близнашки. За да се противопоставим на джендър идеологията, трябва да имаме много здраво гражданско общество. Но на политическо ниво е нужно едно изключително отговорно поведение, защото върху България може да бъде лепнато едно петно, което няма да може изчистено с години напред, подчерта експертът.   Проф. Близнашки също бе категоричен, че ратификацията на конвенцията няма да наложи никаква промяна на Конституцията. Очаквам едно правилно решение на този въпрос, добави той. Политиците трябва да си поемат отговорността и да предизвикат сериозния разговор по темата. Проблемът е, че създава усещане, че се върши нещо зад гърба на обществеността. Специалистите по темата трябва да бъдат чути, безсмислено е изкуствено да се създава истерия, каза още проф. Герги Близнашки.  ", "date": "2018.03.15", "title": "Близнашки и Екатерина Михайлова защитават яростно Истанбулската конвенция"}
{"url": "http://epicenter.bg/article/Parlamentat-osvobodi-Georgi-Gatev-kato-zam-predsedatel-na-Natsionalnoto-byuro-za-kontrol-na-SRS/149423/2/0", "text": "  Парламентът освободи Георги Гатев от Националното бюро за контрол на специалните разузнавателни средства (СРС), предаде репортер на Агенция „Фокус“.   „За“ освобождаването му гласуваха 111 народни представители, без „против“ и „въздържали се“, с което той бе освободен. Дебати по проекторешението не се проведоха.   Гатев бе член и заместник-председател на Националното бюро за контрол на СРС.   Прекратяването на правомощията му се наложи поради несъвместимост с длъжността. Причината е, че на Гатев му е отнет достъп до класифицирана информация.  ", "date": "2018.03.15", "title": "Парламентът освободи Георги Гатев като зам.-председател на Националното бюро за контрол на СРС"}
{"url": "http://epicenter.bg/article/Stanishev--Sotsialistite-specheliha-vazhna-bitka-za-byudzheta-na-ES--no-voynata-ne-e-priklyuchila-/149426/2/0", "text": "„По бъдещия бюджет ще си проличи най-ясно какво ще бъде бъдещето на ЕС. Дали ще имаме Европа на солидарността или Европа на ограниченията. Европа на клубовете по интереси или единна и силна Европа. Социалистите в ЕП успяхме да наложим основни наши виждания, които са положителни и за България, за това как трябва да изглежда бюджетът на ЕС след 2020 г.” Това заяви българският евродепутат и лидер на ПЕС Сергей Станишев по повод приетата от Европейския парламент в Страсбург резолюция относно следващата Многогодишна финансова рамка.   Евродепутатите призоваха за един по-амбициозен бюджет, който да отговаря на поставените цели и задачи и да запазва политиките с най-осезаеми за хората резултати.   „В резултат от натрупаните кризи и проблеми, ЕС е натоварен както с недоволство и разочарования, така и с много очаквания. Очаквания за повече действия на европейско ниво, за политики по нови приоритети, като сигурност, миграция,  отбрана и т.н. Досегашните приоритети, които в момента съставляват по-голямата част от бюджета на ЕС – като кохезионната и общата селскостопанска политика, са заплашени от драстични съкращения”, смята Станишев.   „На фона на очакванията за повече общи действия, сред страните-членки няма особен ентусиазъм за увеличаване на вноските в бюджета на ЕС. Всъщност малцина осъзнават, че в момента той е само около 1% от Брутния национален продукт на държавите в ЕС. За всички обаче е ясно, че европейските програми имат огромна добавена стойност за цялостното социално-икономическо развитие на Съюза - и то не само за бенефициентите“, допълни Станишев.   Основните постижения на социалистите, залегнали в позицията на Европейския парламент, са:   Следващата стъпка по договарянето на бюджета на ЕС е позицията на Европейската комисия, която се очаква да публикува проектобюджета през май т.г.  Едва тогава ще започнат и тежките преговори между Парламента и Съвета, в които водеща роля, макар и за кратко, ще има и Българското председателство.", "date": "2018.03.15", "title": "Станишев: Социалистите спечелиха важна битка за бюджета на ЕС, но войната не е приключила!"}
{"url": "http://epicenter.bg/article/Nedzhmi-Ali--Podkrepa-za-priemane-na-evroto-v-stranite-izvan-evrozonata/149428/2/0", "text": "Трябва да се предложат амбициозни реформи в управлението на еврозоната, включително въвеждането на специален инструмент за подкрепа на приемането на еврото от страна на държавите извън еврозоната, които са се ангажирали с този процес. Също така е важно и еволюирането на Европейския механизъм за стабилност към Европейски валутен фонд.   Това заяви евродепутатът от Алианса на либералите и демократите Неджми Али по време на пленарно заседание в Страсбург нa 13 март, с акцент годишния обзор на икономическия растеж за 2018 година в контекста на Европейския семестър за координиране на икономическата политика.   Българският евродепутат посочи, че е необходимо да се заложи на реално взаимодействие между бюджетната и парична политика на Европейския съюз, с цел стимулиране на икономическия растеж и създаването на работни места, както и за съживяване на инвестициите.   „Публичните и частните инвестиции в инфраструктура, научноизследователска и развойна дейност, иновации и образование следва да бъдат насърчавани, за постигане целите на бюджетната политика, политиката на растеж и заетостта. Най-ефективно тези цели биха могли да бъдат постигнати чрез прилагане на силна и добре обезпечена Кохезионна политика. Имайки предвид ситуацията с работните места за младите хора в ЕС, трябва да подчертаем значението на прилагането на Инициативата за младежка заетост”, допълни Неджми Али.  ", "date": "2018.03.15", "title": "Неджми Али: Нужна е подкрепа за приемане на еврото в страните извън еврозоната"}
{"url": "http://epicenter.bg/article/Posreshtame-astronomicheskata-prolet-sas-snyag-/149429/2/0", "text": "В петък и събота с югозападен вятър времето ще се затопля. През нощта срещу неделя и в неделя отново се очакват валежи, на места интензивни, и рязко застудяване, което ще продължи и през новата седмица, предаде бТВ.  На 20 март, вторник, ще посрещнем астрономическата пролет със сняг не само в планините, а и по високите полета на Западна България, както и на места в северните райони от страната.  На 21 и 22 март времето ще остане много динамично, със силен вятър, ще има условия за валежи и от дъжд, и от сняг.  Застудяването ще продължи.  През следващите три дни вероятността за валежи е малка, очаква се затопляне – по-съществено на 25 март, неделя.  След това очакванията са за нова валежна обстановка и отново понижение на температурите, но по-слабо.  ", "date": "2018.03.15", "title": "Посрещаме астрономическата пролет със сняг "}
{"url": "http://epicenter.bg/article/Radev-pozdravi-Merkel-s-izbiraneto---za-chetvarti-mandat-kato-kantsler-/149440/2/0", "text": "Президентът Румен Радев поздрави Ангела Меркел с преизбирането й за четвърти път за федерален канцлер на Федерална република Германия. Това съобщиха от прессекретариата на държавния глава.  \"Като страна, председател на Съвета на Европейския съюз, България разчита и се надява на Вашата активна и действена подкрепа за успешното реализиране на целите и приоритетите, които сме си поставили\", се казва в писмото на българския държавен глава.  \"Бих желал да изразя желанието на българския народ за задълбочаване и укрепване на стратегическите отношения между нашите държави, основани на дълбоките исторически връзки и тясното ни партньорство в рамките на ЕС и на НАТО\", се подчертава още в писмото на президента Румен Радев до канцлера на Федерална република Германия Ангела Меркел.  ", "date": "2018.03.15", "title": "Радев поздрави Меркел с избирането ѝ за четвърти мандат като канцлер "}
{"url": "http://epicenter.bg/article/Anton-Todorov-napadna-kmeta-na-Provadiya--Davame-Filcho-Filev-ot-BSP-na-prokuror-/149441/2/0", "text": "Подготвили сме сигнал до главния прокурор срещу кмета на Провадия от БСП Филчо Филев, който ще внесем днес. Това съобщи на брифинг в Народното събрание бившият депутат, сега експерт от ГЕРБ, Антон Тодоров, предаде „Фокус“. Антон Тодоров и депутатите от ГЕРБ Александър Иванов и Павел Христов заявиха пред медиите, че става дума за \"Филчогейт\", който показвал модела на управление на социалистите в общините.   „Когато човек се запознае с доклада на Държавната агенция за финансова инспекция от 2016 година по отношение на меко казано безобразното управление на кмета от БСП Филчо Филев единственото, което го обхваща е ярост. Тя бива заменена от липса на справедливост, която в 34-те общини на БСП е видима“, каза Тодоров. „Това е моделът, който БСП налага. Някои биха го нарекли феодализация на българските общини. Няма да възроптаем срещу тази формулировка“, продължи бившият депутат.   „Във втория доклад на агенцията има изключително скандални заключения. 7 индикатори за измами са засечени от финансовите ревизори в общината. Използва се схема за източване на пари с документи с невярно съдържание. Това не го измисляме ние, не го генерират създатели на опорни точки в партийна централа - казано е от финансовите ревизори“, каза още Тодоров. „Забележете нахалството на модела „Филчогейт“ - наложени са административни наказания. И десетте, които кметът обжалва, са признати за валидни. Вторият доклад регистрира нарастваща степен на феодално поведение. Този човек от БСП буквално демонстративно зашлевява шамар на жителите на Провадия“, поясни Антон Тодоров.   „Ние не търсим данните, те ни откриват. Хората идват при нас и няма как да не реагираме“, коментира той. „В опис сметките има фалшиви имена, има хора и данни, които не фигурират в регистрите на ГРАО-това е чутовен скандал“, изтъкна Антон Тодоров. „Това не е последната такава пресконференция. 34 кмета-34 \"гейта\" от кметовете на БСП“, добави той.   Запознаваме ви с констатираните фрапиращи нарушения в Община Провадия. Говорим за един „Филчогейт“, за неправомерни действия на кмета на общината от БСП Филчо Филчев, каза пък депутатът Александър Иванов. „В доклада на Държавната агенция за финансова инспекция са открити множество нарушения. Най-стряскащото от тях е използването на държавен ресурс в размер на почти половин милион лева без проведената задължителна обществена поръчка. Възлагането на обществения транспорт на една частна фирма без да са спазени законовите изисквания“, заяви той.   „Разкриваме модела на управление на БСП в малките общини, но с факти и документи. Съвсем спокойно мога да нарека констатациите от доклада - „Филчогейт“, изтъкна Александър Иванов. „Освен възлагането на транспорта без спазването на законовите изисквания, Агенцията за финансов контрол е констатирала и множество нарушения и неправомерно разплащане на държавни средства за неизвършени услуги“, каза още депутатът.   За годините, които управлява, кметът на Провадия Филчо Филев е съумял да произведе вреди за близо половин милион лева, съобщи пък депутатът от ГЕРБ Павел Христов, цитиран от \"Фокус\". „Последният доклад констатира 39 нарушения, за които са съставени актове. Говори се за 7 индикатора за измама по Закона за държавната финансова инспекция“, заяви той. „Кметът на БСП умишлено вреди на общината и на съгражданите си. Срещайки се с жители на Община Провадия установихме, че те са тотално обезверени. Според тях е крайно време ерата „Филчев“ да приключи“, коментира Павел Христов. „Филевгейт“ е символ на управлението на БСП, те по този начин управляват общините“, посочи депутатът. „Това е ера, на която на предстоящите избори трябва да се сложи край“, каза още той.  ", "date": "2018.03.15", "title": "Антон Тодоров нападна кмета на Провадия: Даваме Филчо Филев от БСП на прокурор!"}
{"url": "http://epicenter.bg/article/Na-Blagoveshtenie-minavame-kam-lyatnoto-chasovo-vreme/149442/2/0", "text": "Тази година ще местим стрелките на 24 срещу 25 март. Това се налага заради преминаването ни към лятно часово време. Така в неделя (25 март, Благовещение)  3 часа през нощта ще стане 4.  Лятното часово време е система, въведена за спестяване на разходи за осветление чрез увеличаване на използването на дневна светлина. При нея официално прилаганото време се измества обикновено с 1 час по-напред от астрономическото време, като остава така за пролетните и летните месеци.   С това се цели подсигуряване на по-добро съвпадане на часовете от светлата част на денонощието и активните часове за работа и училище. Лятното часово време е най-често използвано в районите с умерен климат поради значителните изменения в съотношението светла/тъмна част от денонощието в зависимост от сезона от годината.  Лятното часово време е въведено в България на 1 април 1979 година.   за да влезете по-лесно в режим на работа и да се наспите на другия ден - Понеделник, на 26.03 е хубаво в неделя да станете 1-2 часа по-рано от обичайното. Така ще спите 2-3 часа по-малко. Това вероятно ще ви накара да заспите по-рано вечерта и така имате по-голям шанс за наспиване за следващия работен / учебен ден. Спортуването също ще помогне за по-бърза умора.  Най-застрашени са сърдечно болните, но дори при хората, които не страдат от хипертония, не е изключено да се появят проблеми с кръвното налягане. Ако не сте достатъчно съсредоточени на работното място или сте прекалено раздразнителни – причината пък е в настройването на организма към смяната на ритъма.    поради значителните изменения в съотношението светла/тъмна част на денонощието, в зависимост от сезона на годината.  Сред тях са Казахстан (2004), Киргизстан (2005), Ирак (2007), Пакистан (2009), Бангладеш и Грузия (2010), Армения (2011), Русия, части от Украйна (областите Донецк, Луганск и Крим) и Египет (2014), Азербайджан (2015).    Тогава часовниците ще бъдат върнати един час назад.", "date": "2018.03.15", "title": "На Благовещение минаваме към лятното часово време"}
{"url": "http://epicenter.bg/article/Raznoglasiya-za-Severna-Koreya-sa-doveli-do-smyanata-na-Reks-Tilarsan/149415/7/0", "text": "Разногласия за подхода към ядреното предизвикателство, представлявано от Северна Корея (КНДР), са били ключов фактор за решението на президента на САЩ Доналд Тръмп да смени Рекс Тилърсън на поста държавен секретар, предаде Ройтерс, като цитира осведомени източници.   Тилърсън отдавна е подкрепял преговорите с КНДР за голямо неудоволствие на Тръмп, който искал да продължи да оказва натиск над Пхенян, преди да приеме покана за среща с Ким Чен-ун. Това довело до опасения, че държавният секретар може да е прекалено склонен на отстъпки пред Северна Корея и през последните седмици Тръмп изготвил план за замяната на Тилърсън с директора на ЦРУ Майк Помпейо. Сред ключовите цели на плана било, той да бъде сменен, преди да се продължи работата по севернокорейския въпрос.   Тилърсън не бил осведомен за решението на Тръмп да приеме севернокорейската покана за среща с Ким Чен-ун. Държавният секретар на САЩ бил поканен да подаде оставка по време на посещението си в Африка, преди да посети Нигерия и Чад и помолил да се изчака завръщането му в страната, преди да бъде обявено, че ще бъде сменен на поста. Американските гласоподаватели също са разделени по въпроса дали Тръмп трябва да се срещне с Ким без предварителни условия за премахването на ядрената програма на КНДР, показва публикувано вчера проучване на издание \"Политико\" и компания \"Морнинг кънсълт\", цитирано от Йонхап. 41 на сто подкрепят среща без предварителни условия, а 36 на сто смятат, че двамата лидери трябва да се срещнат само, ако Ким направи предварителни отстъпки. 24 на сто нямат мнение. 45 на сто от избирателите в САЩ вярват, че президентът може да се справи със севернокорейския въпрос, показва друго проучване. 16 на сто му нямат особено доверие, а 31 на сто - никакво.", "date": "2018.03.15", "title": "Разногласия за Северна Корея са довели до смяната на Рекс Тилърсън"}
{"url": "http://epicenter.bg/article/Balgarski-moryatsi-spasiha-ekipazh-na-potavasht-korab-v-Meksikanskiya-zaliv/149424/7/0", "text": "  Българи спасиха екипаж на потъващ кораб в Мексиканския залив. Моряците от моторен кораб \"Средна гора\" на Параходство \"Български морски флот\" получили сигнал за бедствие от мексиканския снабдителен кораб Leigh River в 9.00 часа местно време, съобщи Нова телевизия.   От компанията съобщават, че първоначално мексиканският съд искал провлачване заради авария в главния двигател, но машинното отделение започнало да се пълни с вода. Дали сигнал за тревога, включително със запален факел.   Въпреки тежките метеорологични условия, започнала спешна спасителна операция и 8-членният екипаж на потъващия кораб бил прехвърлен на борда на \"Средна гора\". Няма ранени хора.  ", "date": "2018.03.15", "title": "Български моряци спасиха екипаж на потъващ кораб в Мексиканския залив"}
{"url": "http://epicenter.bg/article/Amerikanski-iztrebitel-katastrofira-vav-Florida/149425/7/0", "text": "  Изтребител на американските военноморски сили катастрофира край Кий Уест в щата Флорида, като и двамата пилоти са загинали след катапултирането.     Машината се приближавала, за да кацне в местната военноморска база, когато се разбила във водата източно от пистата.   Пилотът и стрелецът са катапултирали. И са били откарани в болница.    Военноморските сили на САЩ потвърдиха смъртта на двамата пилоти на разбилия се в крайбрежните райони на щата Флорида изтребител F-18, предава американският телевизионен канал CNN.   „Със съжаление съобщаваме, че двамата пилоти са обявени за починали“, се казва в съобщението, публикувано на официалната страница на ВМС в социалната мрежа „Туитър“.    ", "date": "2018.03.15", "title": "Американски изтребител катастрофира във Флорида, загинаха и двамата пилоти (Обновена)"}
{"url": "http://epicenter.bg/article/Erdogan-bie-trevoga--SASht-mozhe-da-predizvikat-Treta-svetovna-voyna-v-Siriya-/149434/7/0", "text": "  Двадесетте военни бази, които САЩ са построили в Сирия може да предизвикат избухването на Трета световна война, предупреди президентът на Турция Реджеп Таийп Ердоган, съобщават от електронното издание на гръцкия вестник Protothema, цитирани от „Фокус“   Ердоган направи това заявление по време на реч на мероприятие, свързано със здравеопазването в столицата Анкара, пише вестникът.   Според данните на Protothema, той е изразил учудване защо САЩ строят бази в Сирия и е призовал турските граждани да са готови за всичко. Както е посочил Ердоган, самият той е повдигнал този въпрос пред Рекс Тилърсън, но не е получил отговор.   Според цитата на изданието, турският президент е заявил, че „САЩ строят 20 бази в Сирия“, което може да предизвика избухването на Трета световна война. Той е добавил, че в региона са разположени военни контингенти от Турция, Русия и Иран и че тези бази могат да станат причина за избухването на широкомащабен конфликт.   „Да се приготвим за Третата световна война. Трябва да бъдем готови за всички възможни развития“, е заявил Ердоган, цитиран от Protothema.  ", "date": "2018.03.15", "title": "Ердоган бие тревога: САЩ може да предизвикат Трета световна война в Сирия!"}
{"url": "http://epicenter.bg/article/Razvodat-na-godinata--Blago-ostavya-vsichko-na-Esmer-/149469/10/100", "text": "Футболистът Благой Георгиев ще остави на Есмер цялото придобито имущество по време на своя брак с рускинята.   Звездната двойка ще се разведе по взаимно съгласие. Новината беше потвърдена от близък приятел на Джизъса.   Официалната раздяла ще премине без обичайните драми. Джентълменски Георгиев е решил да не предявява претенции към активите, които по закон трябва да бъдат поделени 50 на 50. Придобивките не са никак малки. Най-скъпата от тях е луксозен ресторант в центъра на Москва. Той е оценяван на около 1 млн. долара.   Другото мащабно бизнес начинание, което футболистът започна с жена си, е клиника за естетична хирургия.   \"Наистина Благо ще се развежда - коментира говорителят на Джизъса - Наско Лазаров. - Той ще осигури и Есмер, и сина им Елай.\", пише в. \"България днес\". Малчуганът, който е на година и половина, ще получи апартамент. Подсигурени жилища имат и другите две деца на Джизъса. 7-годишната Йоанна и Давид, който след няколко месеца става на пет, никога не са били пренебрегвани от татко си. Те дори присъстваха на сватбата на Благо с Есмер през септември 2015-а.   Първите две деца на Джизъса са от неговата дългогодишна приятелка - гимнастичката Христина Витанова, с която така и не сключи брак.   Семейните войни между футболиста и руската танцьорка започнаха година след техния брак. Есмер недоволстваше от непрекъснатите отсъствия на Благо. Част от тях Джизъса оправдаваше с футболните ангажименти. Честите воаяжи до България бяха замаскирвани като посещения на децата, докато всъщност той обикаляше столичните чалготеки, заобиколен от различни бръмчилки.   Есмер е много ревнива и дебнеше из социалните мрежи и българските медии какво прави благоверният й и с ужас откри, че вместо да гушка Давид и Йоанна, Благо се появява в компанията на чужди жени. Точно това стана и причина Джизъса да спре временно своя инстаграм, за да не бъде допълнително шпиониран. Следваха чутовни скандали и разправии, двамата се разделяха за кратко, но след това Есмер си прибираше мъжа обратно.   Сега очевидно чашата е преляла и няма връщане назад. Есмер и Джизъса са се разбрали, че бракът им приключва, още преди футболистът да се прибере в България.   Самият Георгиев потвърди, че нещата отиват в тази посока, след като на въпрос защо жена му е изтрила всичките им общи снимки, отговори, че явно вече не й е симпатичен.   До развода съвсем не се е стигнало лесно, разказват приятели на футболиста. Благо Георгиев дълго време е обмислял как точно да постъпи. Футболистът не искал да се разделя с жена си заради своята дълбока набожност. Според неговия мироглед разбиването на църковен брак, какъвто той има с Есмер, е много близко до голям грях.   В крайна сметка Благой е решил, че е най-добре да се раздели със съпругата си, но трябва да потърси опрощение за това. Футболистът планира на Великден да отиде в българския манастир на Атон, където да си излее душата и да потърси опрощение на постъпките си от светите монаси.   Футболистът няма намерение да къса своите връзки с Русия. Благой е изявил сериозно желание да започне бизнес в страната, като ползва контактите, които си е създал през годините. Успоредно с това Благой ще има възможност да вижда Елай, както и Есмер.   По подобен начин бившият национал запази своите отношения с Христина Витанова. Двамата се събираха и разделяха на няколко пъти, а гимнастичката прости дори и изневери. Есмер вече е преодоляла развода. Тя дори загатна, че има нов обожател, като не пропусна да се похвали с огромен букет рози на своята страница в инстаграм.   Няколко дни по-рано тя се появи и с наръч лалета в социалната мрежа. Самият Благо е като волна птичка. Той съчета идването до България с почивка във Велинград, излизане в компанията на Мегз и футболна победа на малки вратички над Тони Найка.    ", "date": "2018.03.15", "title": "Разводът на годината: Благо оставя всичко на Есмер "}
{"url": "http://epicenter.bg/article/Modelat-Kristin-Ilieva-e-postradalata-v-katastrofata-s-Divna-/149470/10/100", "text": "Един от най-успешните български модели е пострадалото момиче при катастрофата, причинена от поп изпълнителка Дивна нa 12 март.  Това е 20-годишната Кристин Илиева, съобщи нейният агент Радостина Иванова от Inter Model's.   20-годишната Кристин Илиева е с тежки фрактури на двата крака и разкъсвания на десния крак. Първата животоспасяваща операция е извършена още същия ден няколко часа след катастрофата в УМБАЛ \"Д-р Георги Странски\" от доц. Тодоров в Плевен, а след това е преместена във ВМА София, където екип от специалисти за грижи за нея. Общото и състояние към момента е добро, но поради тежките фрактури и разкъсванията на единия крак е поставена в барокамера, следващата седмица й предстоят още опрерации.   Прогнозите не са особено приятни и се очаква физическото й възстановяване да продължи поне година.   Кристин е един от най-успешните ни модели. Изключителен професионалист с огромен потенциал и възможности за развитие в модния бранш. Работи с едни от най големите агенции по света. Всички са шокирани от случилото се и се молим бързото и възстановяване.   Кристин дълго време беше приятелка на рапъра Кристо, с когото имаха заедно модни проекти. Тя участваше и във всичките му клипове докато бяха заедно.  ", "date": "2018.03.15", "title": "Моделът Кристин Илиева е пострадалата в катастрофата с Дивна  "}
{"url": "http://epicenter.bg/article/Niki-Mladzhov---s-lyubimka-na-Raykonen-na--quot-Zlatna-igla-quot--/149473/10/0", "text": "  Любимката на Кими Райконен - Моника Тошева привлече погледите на церемонията по връчване на наградите за мода \"Златна игла\", на която се появи в компанията на бизнесмена и меценат Ники Младжов.   Моника, която е една от най-популярните млади художнички момента, може да се похвали с факта, че нейно платно украсява дома на пилота от Формула 1 Кими Райконен.   Красавицата, която в момента подготвя докторска дисертация, бе в дълга до земята рокля, която хармонираше с перфектния костюм на собственика на галерия Нирвана Ники Младжов.   Двойката, която по никакъв начин не обозначи какви точно са отношенията им, се любуваше на церемонията от първия ред в близост до първата дама Десислава Радева.   Победителите за престижните модни награди се избират от експертно жури и модни журналисти с председател проф. Любомир Стойков.", "date": "2018.03.15", "title": "Ники Младжов - с любимка на Райконен на \"Златна игла\" "}
{"url": "http://epicenter.bg/article/Moskva-otvrashta-na-udara--London-mozhe-da-e-iztochnik-na-otrovata--quot-Novichok-quot--/149436/7/0", "text": "Скандалът около бившия офицер от руското Главно разузнавателно управление (ГРУ) Сергей Скрипал продължава да се разраства и да обтяга отношенията на Москва с редица държави. В рамките на извънредно заседание на Съвета за сигурност на ООН, свикано по настояване на Лондон, Москва бе обвинена за отравянето на 66-годишния Скрипал и неговата дъщеря Юлия, предава Агенция \"Фокус\".  Великобритания, както и САЩ, са на мнение, че Кремъл има пръст в отравянето на бившия офицер от ГРУ. „САЩ считат, че Русия е отговорна за атаката срещу двама души в Обединеното кралство чрез използването на нервно-паралитично вещество от военен клас“, подчерта постоянният представител на САЩ при ООН Ники Хейли.  На заседанието се изказа и заместник-постоянният представител на Великобритания при ООН Джонатан Алън. Русия е нарушила Конвенцията за забрана на химическите оръжия, тъй като не е обявила програмата си за разработване на нервно-паралитичното вещество „Новичок“, с което – според Лондон, е отровен бившият офицер от руското разузнаване Сергей Скрипал. „Русия не е декларирала веществото „Новичок“ или обекти, свързани с неговото производство, както се изисква по конвенцията. От всичко това може да се направи извод, че Русия е нарушила сериозно Конвенцията за забрана на химическите оръжия“, подчерта британският дипломат.  На свой ред постоянният представител на Руската федерация при ООН Василий Небензя обвини Лондон в разпалване на „истерия“. Великобритания може да е един от източниците на веществото „Новичок“, използвано за отравянето на Скрипал и неговата дъщеря Юлия, изрази увереност Небензя.  „Най-вероятен източник на произход на химикала е страна, която от края на 90-те години на миналия век и към настоящия момент провежда интензивни изследвания на даденото вещество, включително Великобритания“, подчерта руският дипломат.  „За да могат британските специалисти с пълна увереност да установят, че това е точно „Новичок“, а не някой друг, те задължително трябва да имат т.нар. контролен стандарт. Ако те казват, че това е „Новичок“, то значи имат колекция и формула… Казано по друг начин, ако Великобритания е уверена, че това е „Новичок“, то тя разполага с химическата му формула, с негови образци и е способна сама да го произведе“, обобщи Небензя.  Руският дипломат бе категоричен: Москва няма да позволи на никого, включително на Лондон, да разговаря с нея с езика на ултиматумите. „От нас в ултимативна форма поискаха в 24-часов срок да признаем извършването на престъплението и да поемем вината. Ние самите не говорим езика на ултиматумите и няма да допуснем да говорят с нас с този тон\", заяви постоянният представител на Русия при ООН.  Бившият полковник от руското ГРУ бе хоспитализиран в критично състояние в британския град Солзбъри, след като бе подложен на въздействието на неизвестно вещество.  Сергей Скрипал е служил в ГРУ на Генералния щаб на Русия до 1999 г. През 2004 г. е задържан по обвинение в шпионаж в полза на британското разузнаване МI-6. По данни на Федералната служба за сигурност Скрипал е получил 100 хил. долара от британската служба, за да им предава информация от агенти на руските спецслужби.  През 2006 г. Скрипал е осъден в Русия на 13 г. в колония съ строг режим, лишаване от званията и държавните награди. Четири години по-късно обаче Скрипал е помилван с указ на тогавашния президент Дмитрий Медведев. През 2010 г. като част от обмен на шпиони между САЩ и Русия Скрипал получава убежище във Великобритания.  ", "date": "2018.03.15", "title": "Москва отвръща на удара: Лондон може да е източник на отровата \"Новичок\" "}
{"url": "http://epicenter.bg/article/Putin-razkaza-kak-si-lyagal-da-spi-s-pushka-pompa-i-smyatal-da-stane-taksidzhiya--VIDEO--/149438/7/0", "text": "Руският президент Владимир Путин разказа как по време на бандитските времена през 90-те години на миналия век е спал с оръжие под възглавницата. Освен това, след загубата на Анатолий Собчак на изборите за губернатор на Санкт Петербург през 1996 г. Владимир Путин обмислял варианта да стане таксиджия.  Неизвестните факти от биографията на президента стават ясни във втората част от документалния филм на режисьора Андрей Кондрашов \"Путин\", който днес бе качен в социалните мрежи.  \"На вилата си лягах да спя с пушка-помпа в леглото, това е истина. Такива бяха времената. Който сам се пази, и Господ го пази\", разказва Путин, говорейки за времената на \"Бандитския Петербург\".  Президентът обяснява, че в разказите за 90-те години на ХХ век има много измислици, но като цяло ситуацията е била \"бойна\".  Путин, който по това време е оглавявал комисията по външни работи на петербургското кметство, подал оставка и практически останал без работа. Именно тогава той сериозно обмислял възможността да забочне работа като таксиджия, признава държавният глава.  \"Какво да се прави? Нямаше къде да започна работа. Честно казано, мислех си, че мога да започна работа като таксиджия. Не се шегувам, нямаше друг изход, имахме две малки деца\", признава президентът. И обяснява, че когато му предложили да се премести в Москва и да се занимава с юридическите въпроси в администрацията на президента, той се съгласил.  Путин добавя, е благодарен на тогавашния шеф на администрацията на президента Елцин - Павел Бородин, който го поканил на работа, макар че никак не му се напускал Петербург.  \"Аз съм коренеяк ленинградчанин. Нямах никакво желание да се местя, но така се стекоха нещата\", обобщава държавният глава.  ", "date": "2018.03.15", "title": "Путин разказа как си лягал да спи с пушка-помпа и смятал да стане таксиджия (ВИДЕО) "}
{"url": "http://epicenter.bg/article/Balgarski-zhurnalisti-izpalniha-mechtata-na-Zaharova--podariha---edelvays-/149446/7/0", "text": "Говорителят на руското външно министерство Мария Захарова получи като подарък стрък еделвайс от българските журналисти по време на редовния си седмичен брифинг, съобщава ТАСС.  Така българските колеги изпълниха мечтата на Захарова, която тя огласи в празнично интервю пред ТАСС за 8 март.  Захарова благодари на българската преса, включително и за поканата да посети България. \"За разлика от Сергей Лавров, който така и не прие поканата за визита във Великобритания, аз приемам в лично качество вашата покана, тъй като, струва ми се, тя е чистосърдечна\", отбеляза шеговито Захарова.  В празничното си интервю за 8 март пред ТАСС Захарова сподели: \"Има наистина едно цвете, което бих искала да получа - това е еделвайс. Много съм чела за него, защото то се смята за цвете на родените през декември. Нито веднъж не съм го виждала на живо\".  ", "date": "2018.03.15", "title": "Български журналисти изпълниха мечтата на Захарова, подариха ѝ еделвайс "}
{"url": "http://epicenter.bg/article/Balgarska-styuardesa-padna-ot--quot-Boing-777-quot--na--quot-Emireyts-quot--i-zagina-v-Uganda-/149451/7/0", "text": "Българска стюардеса загина на международното летище в столицата на Уганда. Това става ясно от съобщение в Туитър, където е публикувана и снимка от инцидента, информира БГНЕС.     По неофициална информация българката е изпаднала от самолет на пистата. Става дума за \"Боинг 777\" на авиокомпания \"Емирейтс\", който е бил паркиран на международното летище \"Ентебе\".   Стюардесата е била прехвърлена по спешност в болницата \"Кисуби\", където е починала от тежките наранявания след падането.     Гражданската авиация на Уганда съобщи, че инцидентът е станал вчера на международното летище в страната.", "date": "2018.03.15", "title": "Българска стюардеса падна от \"Боинг 777\" на \"Емирейтс\" и загина в Уганда "}
{"url": "http://epicenter.bg/article/Samolet-izsipa-stotitsi-kyulcheta-zlato-nad-Yakutsk-/149454/7/0", "text": "Стотици златни кюлчета изсипа над Якутск товарен самолет, превозващ девет тона злато, съобщиха руските медии, цитирани от Дарикнюз. Люкът на самолета се отворил неочаквано и на пистата изпаднали стотици 20 килограмови кюлчета. Съобщава се, че до момента са събрани 172 от тях.  Разпиляването на ценния товар е станало при излитането на самолета Ан-12 на авиокомпания „Нимбус\" от летището в Якутск. Според пресслужбата на аеропорта левият капак на товарния люк се е отворил, след като е бил нарушен от въздушния поток.  Екипажът е взел решение да върне самолета в Якутск и е извършил аварийно кацане на летището в намиращото се на 12 километра село Маган. Самолетът е пътувал от рудник „Купол” в Чукотка до Красноярск, а на летището в Якутск е кацнал за презареждане с гориво. На борда на машината е имало 9 тона злато.  Появиха се информации, че на борда е имало също сребро, диаманти и платина. От Следствения комитет потвърдиха, че товарният самолет е превозвал близо 10 тона благородни метали, но не уточняват точно какви. По–късно от компанията „Kinross Gold”, на която принадлежи товара съобщиха, че става въпрос за блокчета сплав от злато и сребро, предназначени за по-нататъшна обработка.  По непотвърдена информация ценните кюлчета са се изсипали при отварянето на люка, защото не са били добре закрепени. При произшествието няма пострадали.  На пистата са събрани 172 кюлчета от благородния метал, по 20 килограма всяко. Мястото на произшествието е посетено от представители на местната транспортна прокуратура. Причините за инцидента се проверяват.  ", "date": "2018.03.15", "title": "Самолет изсипа стотици кюлчета злато над Якутск "}
{"url": "http://epicenter.bg/article/Kremal-nareche-bezotgovorna-pozitsiyata-na-London-po-sluchaya--quot-Skripal-quot--/149457/7/0", "text": "Русия смята за напълно безотговорна позицията на Великобритания в кризата с отравянето на бившия руски шпионин Сергей Скрипал, заяви днес Дмитрий Песков, говорител на руския президент Владимир Путин, цитиран от световните агенции.  Песков каза, че Русия подготвя ответни мерки, след като Великобритания предприе мерки срещу нея.  Вчера британският премиер Тереза Мей обвини Русия за отравянето на Скрипал и дъщеря му и нареди да бъдат експулсирани 23 руски дипломати.  Песков изрази \"силна озадаченост\" от този британски ход и отбеляза, че няма доказателства в подкрепа на отправените от Великобритания обвинения срещу Русия. \"Ние подчертаваме, че Русия няма връзка с онова, което се случи във Великобритания\", каза той.  Според говорителя на Кремъл случаят има \"всички признаци на провокация\".  Песков увери, че скандалът със Скрипал не се отразява по никакъв начин на кампанията за президентските избори в Русия в неделя.  Русия не приема диктат и условия от Запада, на което се дължи и неговата болезнена реакция, заяви руският министър на външните работи Сергей Лавров, цитиран от световните агенции.  \"И ето тази нервна реакция към връщането на Русия като равноправен партньор, която не налага нищо на никого, но и Русия не приема диктат и ултиматуми, което се възприема много болезнено от нашите западни партньори\", каза той.  Лавров свърза британския отговор на отравянето в Солсбъри и с вътрешните проблеми, предизвикани от брекзита.  Руският външен министър отново отхвърли обвиненията срещу страната му, че е свързана с отравянето на двойния агент и коментира, че \"възмутителните британски действия… излизат далеч извън рамките на елементарното приличие\".  Русия ще предприеме ответни мерки срещу Великобритания скоро, каза Лавров. Той уточни, че Москва първо ще уведоми Лондон, след което ще направи съобщение за широката общественост.  В отговор на журналистически въпрос Лавров потвърди, че Русия ще изгони британски дипломати в отговор на експулсирането от Великобритания на 23 техни руски колеги.   ", "date": "2018.03.15", "title": "Русия подготвя ответни мерки срещу Лондон по случая \"Скрипал\" "}
{"url": "http://epicenter.bg/article/Makedonskiyat-prezident-otkaza-da-podpishe-zakona--s-koyto-albanskiyat-stava-vtori-ofitsialen-ezik-/149458/7/0", "text": "Македонският президент Георге Иванов отказа да подпише закона за употреба на езиците, с който албанският става втори официален език в Македония, с което може да доведе до нова политическа криза в малката балканска страна, предаде Асошиейтед прес, цитирана от БТА.  Законът беше приет вчера за втори път на фона на протести в парламента и пред сградата. През януари президентът Иванов вече отказа да го подпише.  Според македонската конституция президентът не може да наложи вето на закон, одобрен два пъти от парламента. Иванов обаче направи изявление, че парламентарната процедура не е била спазена и отказва да го подпише.  \"Като президент на Република Македония не мога да позволя това. Конституцията и собствената ми съвест не ми позволяват да подпиша указ, одобряващ такъв закон\", заяви президентът.  Вместо да осъди насилието, което се случи в парламента, Георге Иванов продължава със своята политика на разделение, раздор и конфликти. С изявлението, че няма за да подпише указа за закона за употреба на езиците, Георге Иванов се опитва да се постави над конституцията на Република Македония и действа като остатък на сваления режим, заяви управляващият Социалдемократически съюз на Македония /СДСМ/, предде МИА.  Според СДСМ Иванов е длъжен да постъпи според член 75 от конституцията на страната, в който било казано ясно, че ако президентът не подпише указа за влизане в сила на закона, парламентът отново разглежда закона и ако го приеме с мнозинство гласове от общия брой депутати, президентът е длъжен да подпише указа.  Иванов е на длъжност пред гражданите и законите, а не пред партията. С неподписването на указа Иванов нарушава конституцията на Република Македония и работи против европейските ценности и концепцията \"едно общество за всички\", която бе силно подкрепена от гражданите в последните избори.  Законът за употреба на езиците е в пълно съгласие с конституцията и поправка 5, които са приети преди 17 години и с неговото приемане не губи никой, а се дава възможност за по-добра комуникация между гражданите и институциите. Иванов не е над конституцията и няма да успее да внесе нови разделения. Македония е едно общество за всички, заяви в декларация СДСМ.  ", "date": "2018.03.15", "title": "Македонският президент отказа да подпише закона, с който албанският става втори официален език "}
{"url": "http://epicenter.bg/article/Putin-obyavi-senzatsionno--Prez-2019-g--prashtame-misiya-kam-Mars--/149460/7/0", "text": "През 2019 г. Русия ще изпрати мисия на Марс, а в рамките на ново изследване на Луната руските специалисти ще се постараят да извършат кацане на полюсите на спътника. Това заяви руският президент Владимир Путин във втората част на новия документален филм на режисьора Андрей Кондрашов, която днес публикувана в социалните мрежи, съобщават руските медии.  \"Ние ще осъществим безпилотни, а след това и пилотирани мисии - за изследване на далечния космос и лунна програма, а после и изследване на Марс\", казва президентът.  \"Първо - при това съвсем скоро - през 2019 г., ще пуснем мисия към Марс\", уточни Путин.  Той отбелязва, че продължението на изследването на Луната ще се различава от това, което е било осъществено по времето на Съветския съюз.  \"Нашите специалисти ще се постараят да извършат кацане на полюсите на Луната, защато има основания да се смята, че там може би има вода. Там има с какво да се позанимаем, оттам могат да бъдат започнати изследвания на други планети, на далечния космос\", заяви още президентът на Русия.    ", "date": "2018.03.15", "title": "Путин обяви сензационно: През 2019 г. пращаме мисия към Марс! "}
{"url": "http://epicenter.bg/article/Premierat-na-Slovakiya-Robert-Fitso-podade-ostavka/149465/7/0", "text": "Словашкият президент Андрей Киска прие оставката на премиера Роберт Фицо. Наред с това Киска се е съгласил с искането на Фицо следващият министър-председател да бъде номиниран от неговата социалдемократическа партия \"Смер\" (\"Посока\"), предаде Франс прес. \"\"Смер\", като най-голямата партия в управляващата коалиция, ще представи кандидат за премиерския пост. Президентът се съгласи\", съобщи Бела Бугар, председателят на партията на унгарското етническо малцинство \"Мост-Хид\" (\"Мост\"), по-малък коалиционен партньор на социалдемократите. Според Бугар ще бъдат сменени поне една трета от министрите, посочи БНТ. По-рано Киска поиска или предсрочни избори, или дълбоки промени в правителството, за да бъде сложен край на политическата криза в Словакия, предизвикана от убийството миналия месец на журналиста Ян Куциак. Той беше застрелян с годеницата си през февруари. Куциак разследваше случай на връзки между високопоставени словашки политици и италиански бизнесмени, за които се подозира, че са свързани с калабрийската мафия Ндрангета, включително евентуални връзки между хора от обкръжението на Фицо с италианската мафия. Двама министри - на културата Марек Мадярич и на вътрешните работи Роберт Калиняк, подадоха оставка след убийството на Куциак. Мадярич направи това по лични убеждения, а Калиняк - след като партията \"Мост-Хид\" поиска той да се оттегли от поста като условие за нейното оставане в управляващата коалиция. Впоследствие, на фона на най-големите протести в Словакия след падането на комунизма, \"Мост-Хид\" обаче постави нови условия.  ", "date": "2018.03.15", "title": "Премиерът на Словакия Роберт Фицо подаде оставка"}
{"url": "http://epicenter.bg/article/Lavrov--Shte-gonim-britanski-diplomati/149467/7/0", "text": "Съвсем скоро Москва ще експулсира британски дипломати. Това съобщи руският външен министър Сергей Лавров, цитиран от РИА Новости и ТАСС.  Лавров изтъкна, че изгонването на британски дипломати ще е ответна мярка на действията на Великобритания.  Русия първо ще информира Великобритания за ответните мерки преди да ги разкрие публично, увери Лавров.  Вчера британският премиер Тереза Мей обяви, че Лондон гони 23-ма руски дипломати до края на седмицата.  Лавров поясни, че Москва не приема диктати и ултиматуми.  Връщането на Русия в качеството му на равноправен партньор причинява нервна реакция у Запада, каза той на форум.  По думите му руската страна е готова да поднови сътрудничеството с ЕС, когато партньорите престанат да \"следват американските русофобски тенденции, включително санкции и провокации\".  Според него действията на Великобритания са \"възмутителни\", \"неприемливи\" и \"излизат от рамките на елементарното приличие\".  Говорителят на Кремъл Дмитрий Песков също коментира напрежението между Лондон и Москва.  Той подчерта, че скоро Русия ще отговори на британските мерки.  Русия не разбира британската позиция за отравянето на Сергей Скрипал, зачуди се Песков и добави, че обвиненията на Великобритания не са подкрепени с доказателства.  Британската позиция е безотговорна, категоричен е говорителят на Кремъл.  Русия остава готова да работи с Великобритания по случая със Скрипал, но подготвя и ответни мерки, заяви говорителят на руското външно министерство Мария Захарова.", "date": "2018.03.15", "title": "Лавров: Ще гоним британски дипломати"}
{"url": "http://epicenter.bg/article/Desetki-hilyadi-marshiruvat-v-Budapeshta-v-podkrepa-na-Orban/149471/7/0", "text": "Десетки хиляди хора участват в марш в центъра на Будапеща в подкрепа на третия мандат на премиера Виктор Орбан след изборите през април, съобщава \"Ройтерс\", цитирана от Нюз.бг. Мнозина от тях подкрепят твърдата му позиция по въпроса за имиграцията. Към демонстрантите се присъединиха хиляди поддръжници на управляващата полска партия \"Право и справедливост\". Участниците в марша не се уплашиха от дъжда и преминаха през мост над река Дунав в центъра на унгарската столица, носейки лозунги като \"Унгария защитава Европа\" и \"Ние сме с вас, Виктор\". \"Той (Виктор Орбан) не се страхува от големите сили в ЕС и се осмелява да плува срещу течението\", каза 51-годишен унгарец, облечен с традиционни унгарски дрехи от XVI век. \"Той защитава интересите на унгарците\", добави унгарецът. Организаторите на мероприятието докараха хора от провинцията за марша, който съвпада с национален празник, свързан с революцията в Унгария през 1848 г. Очаква се Орбан да говори пред събралото се множество пред парламента. В същото време опозицията и студентски организации са запланували контрапротести. Партия Фидес - Унгарски граждански съюз на Орбан е на власт от 2010 г.", "date": "2018.03.15", "title": "Десетки хиляди маршируват в Будапеща в подкрепа на Орбан (Видео)"}
{"url": "http://epicenter.bg/article/SASht-razshiriha-sanktsiite-sreshtu-Rusiya-zaradi-kiberataki-i-namesa-v-izborite-/149472/7/0", "text": "Администрацията в САЩ за първи път въведе промени в новия „Закон за противодействие на враговете на Америка чрез санкции“, за да въведе наказателни действия срещу руски граждани и организации.  Според разпространена в четвъртък от Управлението по контрол на чуждестранните активи към Министерството на финансите на САЩ, санкции са въведени срещу 19 физически и пет юридически лица, предава АФП, цитирана от Агенция \"Фокус\".  Финансовият министър Стивън Мнучин заяви, че САЩ „се изправят и противодействат на зловредната руска киберактивност, включително опитът за намеса в американските избори, деструктивни кибератаки и прониквания във важни системи“. Според него, „конкретните санкции са част от по-широки действия за справяне с идващите от страна на Русия престъпни атаки“.  Мерки са предприети и срещу руската „Агенция за интернет изследвания“.   ", "date": "2018.03.15", "title": "САЩ разшириха санкциите срещу Русия заради кибератаки и намеса в изборите "}
{"url": "http://epicenter.bg/article/Velikobritaniya--SASht--Frantsiya-i-Germaniya-s-obshta-deklaratsiya-protiv-Rusiya/149474/7/0", "text": " превърнал се в двоен агент, и обвиняват за нея Русия, предаде Ройтерс, цитирана от БТА. \"  Великобритания, на 4 март 2018 г.\", се казва в декларацията. В нея се подчертава, че това е първото нападателно използване на нервнопаралитично вещество от военен клас в Европа след Втората световна война. \"  за забрана на химическите оръжия и на международното право. Това е заплаха за всички нас\", подчертават лидерите на четирите западни сили. Те призовават Русия да разкрие напълно пред Организацията за забрана на химическите оръжия (ОЗХО) своята програма за производство на нервнопаралитичния агент \"Новичок\".   \"  се казва в декларацията, публикувана дни след като Лондон обяви, че е \"много вероятно\" Русия да стои зад атаката, и даде на Москва време, за да обясни инцидента, но Кремъл не се съобрази с ултиматума.   \" .. Притесненията ни нарастват и заради случаите на безотговорно руско поведение.\"    произвеждала едноименната група вещества, от която е и нервнопаралитичната отрова, използвана според Лондон срещу Скрипал.     НАТО изрази силна политическа подкрепа към Великобритания - това нападение засяга общата сигурност, посочи Столтенберг за отравянето на Скрипал.   Столтенберг добави, че това е ярко нарушение на международните правила и че   Този случай се вписва в поредицата от действия на Русия в последните години - събитията в Крим, подкрепа за отцепниците в Източна Украйна, военно присъствие в Молдова и Грузия против волята на тези страни, намесата в Черна гора, намеса в демократични избори и институции, военно присъствие в Северна Европа и Близкия изток, поясни Столтенберг.   заяви днес министърът на отбраната Гавин Уилямсън в реч, цитирана от Ройтерс и БТА. Центърът ще се помещава във военната изследователска лаборатория в Портън Даун, Южна Англия, която определи състава на нервнопаралитичното вещество, използвано за отравянето на Сергей Скрипал и дъщеря му Юлия. Великобритания вече обвини за атаката срещу Сергей Скрипал и дъщеря му Юлия Русия, която отрече да е замесена. Великобритания изгони 23 руски дипломати и се очаква Русия да отговори с аналогична мярка.", "date": "2018.03.15", "title": "Великобритания, САЩ, Франция и Германия с обща декларация против Русия"}
{"url": "http://epicenter.bg/article/Rusiya-e-unishtozhila-zapasite-si-ot-novichok-s-pomoshtta-na-SASht/149476/7/0", "text": "Всички запаси от създаденото по съветско време нервопаралитично бойно отровно вещество, което според Великобритания е било използвано, за да бъде отровен бивш руски двоен агент, са били унищожени с американска помощ, каза руски експерт, цитиран от Асошиейтед прес. Според Игор Никулин САЩ са финансирали програмата за унищожаване в края на 90-те години на миналия век на запасите от веществото новичок в обект от съветско време в Узбекистан. Обектът в Нукус е бил използван от Съветския съюз при разработването на неговите химически оръжия. Никулин, който в миналото е бил и съветник на ООН, добави, че \"американците също така взеха част от техниката за производството на този газ на американска територия\". Русия обяви през септември, че е завършила унищожаването на своите останали от съветската ера запаси от химически оръжия - кампания, продължила няколко десетилетия, отбелязва АП.", "date": "2018.03.15", "title": "Експерт: Русия е унищожила запасите си от новичок с помощта на САЩ"}
{"url": "http://epicenter.bg/article/Stoltenberg--957-mlrd--dolara-e-obshtiyat-voenen-byudzhet-na-stranite-ot-NATO-/149480/7/0", "text": "Общо военните бюджети на 29-те държави членки на НАТО за 2017 г. са били 957 млрд. долара, съобщи генералният секретар на пакта Йенс Столтенберг на пресконференция в Брюксел. Това гласи ежегодният доклад на шефа на Североатлантическия алианс, предава БГНЕС.  В сравнение с предишната година военните разходи на САЩ са се увеличили с 46 млрд. долара. Четирите европейски държави от пакта, чиито разходи за отбрана съответстват на изискването да бъдат над 2% от БВП, през 2017 г. са намалили това перо в бюджета си. Разходите са изчислени по цени от 2010 г.  Великобритания е съкратила военния си бюджет от 2,15% през 2016 г. на 2,12% за миналата година. Полша го е направила от 2% на 1,9%, Гърция – от 2,41% на 2,36%, Естония – от 2,13% на 2,08%.  В същото време останалите европейски държави, които все още не са стигнали до целта от 2%, са продължили с увеличаване на военните си разходи. Около една трета от доклада разглежда въпроса за разходите.  В документа е отбелязано, че през 2017 г. всички страни от НАТО, с изключение на САЩ, през 2016 г. са повишили разходите си за отбрана с 4,87%. На срещата на върха в Уелс през 2014 г. страните от НАТО под натиска на САЩ поеха ангажимента в рамките на 10 години да доведат военните си разходи до 2% от БВП.  Вашингтон аргументира това си настояване с руската опасност, а също и с необходимостта европейските държави да дават по-голям принос за собствената си сигурност. Тогава беше приет и ангажиментът страните от алианса да доведат до 20% от военните си бюджети разходите по закупуване на нова военна техника и въоръжения.  За сравнение, военният бюджет на Китай за 2017 г. е бил 151,8 млрд. долара, а на Русия - 69,2 млрд. долара. За 2018 г. обаче Москва предвижда значително съкращаване на разходите - до 46 млрд. долара. ", "date": "2018.03.15", "title": "Столтенберг: 957 млрд. долара е общият военен бюджет на страните от НАТО "}
{"url": "http://epicenter.bg/article/Georgi-Markov-vpechatlen-ot-mitinga-v-podkrepa-na-Orban--Narodat-e-s-nego/149482/7/0", "text": "Стотици хиляди унгарци подкрепиха премиера на страната Виктор Орбан три седмици преди предстоящите парламентарни избори. Множеството премина от Буда през моста Маргит, за да стигне пред красивия унгарски парламент, където държа реч министър-председателят. Това разказа пред Епицентър.бг депутатът от ГЕРБ Георги Марков. Според наблюдателите няма никакво съмнение, че на 8 април той ще спечели четвърти мандат и трети пореден с две-трети мнозинство. Това се дължи на удачната му политика спрямо мигрантите, водена от 2015 г. насам. Благодарение, на която Унгария е една от най-сигурните страни. Успехът му се дължи и на удачната му социална политика, която още преди години доведе до драстично намаляване на режийните разноски – ток, вода, смет, както и социалната политика спрямо унгарските семейства, които се радват на щедра политика от страна на държавата – 6-годишен платен отпуск за отглеждане на дете, безплатна храна на децата в детските градини, а сега предстои и в училищата, данъчни облекчения и 33 000 евро подарък на семействата, които се осигуряват и нямат навършени 40 години за трето дете, плюс 33 000 евро нисколихвен заем от 2,5% за период от над 20 години. За последните осем години от своето управление, избиран два пъти с 2/3, Виктор Орбан успя да постигне най-ниската безработица в страната от години насам – 3,8%, най-ниската инфлация от 40 години насам и т.н. „Орбан икономика“, която беше критикувана, когато той прие властта, но се оказа много печеливша. Тя се състои в отваряне на Унгария към източните пазари – Китай, Русия, Япония, Южна Корея, Иран. На днешния митинг, на който говори унгарският министър-председател, впечатление направи присъствието на много млади семейства с деца , което показва, че народът е с него. Бяха забелязани и няколко хиляди поляци с полски знамена от партията на Качински „Право и справедливост”, които традиционно пристигат в Унгария на националния празник, 15 март. На днешната дата се навършват 170 години от революцията през 1848 година на Кошут и Петьофи. По време на речта си Орбан не спести и критиките към Брюксел за мигрантската политика, като мотото на речта му и на цялото тържество беше „Унгария преди всичко”. Той каза: „Ние сме унгарци, трябва да стъпим на нашите крака и сами да си помогнем. Няма кой друг да ни помогне“. И добави: „Изводите на 8 април чертаят бъдещето на Унгария не само за 4 години напред, а за десетилетия напред“. Мотото му беше: „По-голяма победа, по-големи успехи!“. ", "date": "2018.03.15", "title": "Георги Марков впечатлен от митинга в подкрепа на Орбан: Народът е с него"}
{"url": "http://epicenter.bg/article/SASht-obyaviha-novi-sanktsii-sreshtu-19-ruski-grazhdani-i-5-organizatsii/149484/7/0", "text": "  Санкциите са първото приложение на новия закон \"За противодействие на противниците на Америка чрез санкции\".   Въпросните лица и организации са взети на прицел заради \"зловредна киберактивност, включително намеса в изборите в САЩ през 2016 г., деструктивни кибератаки и прониквания в критична инфраструктура\", пише в съобщението на финансовия министър Стив Мнучин.   Той посочва, че се подготвят още санкции срещу руски правителствени служители и олигарси \"заради тяхната дестабилизираща дейност\".   Министърът не уточни кога ще бъда обявени следващите санкции, като добави само, че с тях ще бъде пресечен достъпът на санкционираните лица до американската финансова система.   Обявените днес мерки включват руските граждани и организации, обвинени от специалния съветник Робърт Мълър, който ръководи следствието за опитите за руска намеса в изборите в САЩ през 2016 г. в полза на Доналд Тръмп и в американския политически процес изобщо.   Наказателните мерки предвиждат блокирането на всякакво имущество, което попада под юрисдикцията на САЩ, както и забрана за американски граждани да влизат във финансови отношения със санкционираните лица.   Сред новите имена в санкционния списък са шестима ръководни фигури от ГРУ.   Една от кибератаките, конкретно посочени от министерството, стана известна с името \"NotPetya\" и нанесе щети за милиарди долари в Европа, Азия и САЩ. Миналия месец САЩ и Великобритания приписаха тази атака на руските военни.   Обект на санкциите са и над 10 служители от петербургската Агенция за интернет изследвания, които според Вашингтон са се опитали да окажат влияние върху изборите в САЩ през 2016 г., внедрявайки се под чужди имена в социалните мрежи.   Ройтерс посочва конкретно и името на руския бизнесмен Евгений Пригожин и две негови компании, обвинени в разследването на съветника Мълър.   ", "date": "2018.03.15", "title": "САЩ обявиха нови санкции срещу 19 руски граждани и 5 организации"}
{"url": "http://epicenter.bg/article/Dzhambazki--Tvardenieto--che-EP-e-prizoval-Balgariya-za-Istanbulskata-konventsiya--e-falshiva-novina/149449/11/0", "text": "     - Вие попитахте какви могат да бъдат последствията. Веднага ви отговарям еднозначно и без всякакво съмнение – никакви. Абсолютно никакви, защото новината, твърдението, че Европейският парламент е призовал България и останалите държави да правят или да не правят нещо просто не е вярна. Това е фалшива новина. Това, което се случи вчера в Европейския парламент, беше дебат по темата. Дебат значи обсъждане. В него взехме участие цифром и словом 26 човека, включвайки и комисаря. Тоест, 25 членове на Европейския парламент обсъждаха вчера този въпрос от 751 евродепутати. От тези 25 човека, 15-на човека се изказаха в подкрепа на идеята за ратификация, като повече от половината от тях без да искат разкриха позицията си в защита на ЛГБТ (лесбийки, гейове, бисексуални, трансджендър) и правата и другите неща, за които те уж говорят, че не съществуват в тази конвенция. Останалите бяхме против. Аз бях единственият българки представител, който се изказа. Защитих позицията, която представлява моята политическа организация в българското правителство и защитих и нашата идея за това, че вътрешният ред, вътрешните правила са суверенно задължение на всяка държава. И всеки може да дава мнение, но не и да настоява за нещо. Така, както ние с вас не можем да настояваме Белгия да промени своя закон по отношение на това, дали да има или да няма еднополови бракове, или Холандия, или който ги е признал, така много молим, настоятелно, те да уважават нашето мнение какво да има в нашето законодателство. Така че отново повтарям, защото цял ден коментирам тази фалшива новина: Европейският парламент не е призовавал никого да прави нищо. Защото за да има призоваване в този смисъл, трябва да има и някакъв акт, някакво решение. Този акт, това решение се случва с гласуване – гласуване на декларация, гласуване на резолюция, каквото и да е. Няма гласуване, няма резолюция, няма декларация. Има дебат, който мина и замина, всички си казаха, каквото имаха да си казват, и продължи – следващата точка от дневния ред беше друг дебат. Така че нека да бъдем коректни – това е фалшива новина, която се разпространява най-вече от активните джендъри-идеолози, които се опитват да върнат обратно темата и да кажат, че Европейският парламент е заставил, принудил, призовал, натиснал България да прави едно, друго, трето или пето. Не, това не се е случило. Категорично не е. Мисля, че абсолютно изчерпва всякакъв въпрос и всякакъв коментар. Фалшива новина, джендър-идеология, ненужна, просто не е вярна и фалшива. - Значи тези хора правят фалшиви новини. - Да, това също е много интересно. - Точно така. Ако обърнете внимание, още преди дебата тази служба разпространяваше подобно фалшиво съобщение, в което казваше, че Европейският парламент призовава, ще призове още вчера и онзи ден, когато още не се беше случил дебата вече бяха такива заглавията – „Европейският парламент призовава“. Хайде, ние сме разумни хора – как призовава един колективен орган? Когато гласува. Нали така? - Иначе насреща какво имаме? Има 11 изказали се, 15 изказали се от 751. Това легитимно призоваване ли е? Че тези 11-15 човека могат да се изкажат и в подкрепа на човекоядството. Тогава Европейският парламент ще призове ли за човекоядство? Не мисля. И не мисля, че би било сериозно подобно заглавие. Това е класическа фалшива новина от тези, които лицемерно твърдят, че се борят с фалшивите новини. - Разбира се. - В абсолютната ненужност на тези определения в този документ. Подобен документ има приет, между другото също толкова неефективен, колкото ще бъде и този, защото тава е конвенция – подписана е 70-те години, конвенция на ООН със същото заглавие. Това попречило ли е на насилието над жените? Съвсем очевидно не. Именно тук се крие и големият спор и това поражда големите спорове. Яростното нежелание на тези, които уж твърдят, че няма нищо неразбираемо, да премахнат тези определения, които много пасват на тази идеология. Интересното е, че хората, които се изказаха в подкрепа на този документ вчера, 2/3 от тях се изтърваха и порицаваха за нашата хомофобия, затова че се борим срещу ЛГБТ и правата. И аз тук питам – нали говорим за насилието над жени, а не за хомофобия? Нали не бъркаме жените с еднополовите бракове? Поне аз правя разлика, съвсем определено. И не бъркаме насилието над жените – нещо ужасяващо и нещо, което трябва да бъде порицано, с т.нар. ЛГБТ. Това са лесбийки, гейове, бисексуални, трансджендър и интерсексуални отношения. Ето тези хора са саморазкриват. Те говорят, че няма нищо такова, но 2/3 от изказванията бяха – това, казват, са хомофобски изказвания. Чакайте, ние говорим за жени – къде видяхте хомофобия над жени? Това е просто глупост някаква. - Категорично не. Преобърнало ли е отношението към Гърция? Не. Към Словакия? Не. Към Обединеното кралство? Не. Това е международен документ на Съвета на Европа, това няма нищо общо с европейските институции, както се опитват да ни внушат т.нар. „джендъри-идеолози“. Те се опитват през цялото време да кажат, че Европа го иска. Но очевидно смятат хората за недостатъчно информирани, образовани, за да знаят, че Европейският съюз, Европейската комисия, Европейският съвет нямат нищо общо със Съвета на Европа. Нищо общо. Това е документ на Съвета на Европа, не на Европейския парламент, не на Европейския съюз, не на Европейската комисия, това е Съвета на Европа – друга институция. - Нито едното, нито другото. Още от самото начало на председателството българското правителство е уведомило секретариата и службата на Европейския парламент на кои заседания могат да присъстват тези представители. Физически не е било възможно наш представител да присъства в понеделник в 15.00, и обикновено не присъстват в понеделниците, защото пътуването е трудно и пристигат късно. Може би това е причината аз да бъда единственият български представител в залата по това време. - Ама кой би си помислил такова нещо? Аз съм представител на една от политическите организации, част от българското правителство. Това е. Представителят на българското правителство е на съвсем друго място. И няма такъв въпрос. Изобщо тези хора трябва да хванат като ги правят фалшивите новини, поне някаква достоверност да представят, защото се излагат. - О, не, няма да прекъснат. Вече на второ заседание вкарват извънредна точка, която не се съгласува на Председателски съвет, която не се обявява в предишния дневен ред. Опитват се, има някаква мобилизация, опитват се непрекъснато да държат темата във въздуха, но ние ще продължаваме спокойно, аргументирано да излагаме нашите аргументи, както и досега. Както виждате, насреща си имаме фалшиви новини и непочтено поведение от хора, които се самоизобличават, саморазкривайки се в едно и също изречение. - Ето това е големият проблем. Това е новата тоталитарна идеология – джендър-идеологията копира категорично тоталитарните идеологии от края на миналия век, и се опитва да породи задължения за всеки да се съобразява с тяхното мнение. Тези хора в основата си твърдят, че полът е въпрос на избор. И това е основата, и това е разковничето. Всичко друго е опит за микриране. Това е една крайна, наричат я „културен марксизъм“ тази идеология. Тя си има своите последователи, има ги и в България. И те продължават да твърдят, че полът няма значение, че полът може да се определя и т.н. Това е една креслива група, малка, но креслива, която се опитва да се качи на главата на всички. Чисто и просто. - Ще наложи безумните си схващания, което не трябва да се допуска. Не мога да гадая какво им е в главите, но съвсем очевидно там трябва да коментират, според мен, хора, които имат квалификация в психологията.  ", "date": "2018.03.15", "title": "Джамбазки: Твърдението, че ЕП е призовал България за Истанбулската конвенция, е фалшива новина"}
{"url": "http://epicenter.bg/article/Simeon-Nikolov--Nova-versiya-za-pokushenieto-sreshtu-bivshiya-dvoen-agent-Sergey-Skripal-/149455/11/33", "text": "Обвиненията срещу Русия като главен заподозрян за отравянето на бившия двоен агент Сергей Скрипал и дъщеря му във великобританското градче Салсбъри се появиха съмнително бързо, само часове след като намериха двамата на пейка до градски търговски център. По бързина новината може да се конкурира само с атентата в Сарафово, когато израелската страна обвини „Хизбула” час и половина след взрива, преди българските разследващи органи да бъдат на мястото.  Окончателното обвинение срещу Русия от 13 март, нервното поведение на британския премиер Тереза Мей и внимателно подбраните думи пораждат по–скоро съмнение, че между разследващите органи, разузнаването и управляващите е имало различия относно убедителността на фактите от разследването.  Повечето медии не обърнаха внимание на няколко нюанса. Например, че в прочетения от Тереза Мей текст се говори само за „нервнопаралитичен газ от тип, който е бил създаден от Русия”, че същият е „бил произведен някога от нея и има способност и днес да го произведе”. Но както премиерът на Великобританиея, така и медиите премълчават, че и други държави са разработили подобрени варианти на това двукомпонентно бойно отровно средство и са извършвали изпитания с тях, а руският му създател отдавна е в САЩ.    Освен това САЩ получиха достъп до него, когато през 1999 година американски експерти участваха в извеждането от режим на изследователски център в Узбекистан. Според сведения на експерти в тази област и на разузнавателни служби, други държави освен САЩ, и със сигурност Израел, са се сдобили с информация за технологичния процес на производство на някои от вариантите на този нервнопаралитичен газ от четвърто поколение. Великобритания не само е наясно с тези данни, но и научният ѝ институт, в който се анализират чужди бойни отровни вещества и развиват нови такива, се намира само на 10–15 км от мястото на инцидента с бившия двоен агент и дъщеря му. / Porton Down/    Т.е. предполагаемото средство за опит или инсценировка на убийство въобще не може да бъде отправна точка за установяване на извършителя.  Медиите премълчават обаче, много важни факти, които поставят казуса в съвсем друга светлина. Сергей Скрипал е имал връзка поне с една група от заинтересовани лица с мотив да създадат ситуация, насочена срещу Русия. Това са Pablo Miller  , който е бил водещ офицер на Сергей Скрипал от външнополитическото разузнаване на Великобритания МИ6. Дейността му е координирана от Christopher Steele, също бивш офицер от МИ6, работил в Москва. Между 2006 и 2009 г. е началник на отдел \"Русия\" в МИ6. Той ръководи разследването в случая с убийството на Литвиненко, в което въпреки фактите, пак Русия бе основния заподозрян.  /Сергей Скрипал бе превербован от англичаните, издал 300 руски агенти, осъден, а след 4 години затвор – разменен, тоест Русия е имала възможност да го ликвидира по–рано, а не сега./  След напускане на МИ6 през 2009 г. Christopher Steele създава фирма за сигурност /Orbis Business Intelligence/, чиято основна дейност е, и продължава да бъде, фабрикуване на обвинения срещу Русия. Именно «Orbis» е фирмата, получила от „частен клиент” поръчката в рамките на проекта „Карл Велики” / Projeckt Charlemagne/  да докаже намеса на Русия в изборите във Франция, Италия, Великобритания и Германия. От „Orbis” излизат обвиненията за руски хакерски атаки, руско финансиране на Льо Пен, Берлускони и новата партия „Алтернатива за Германия”, превърнали се в дъвка на световните медии.  „Orbis” създава т.н. „Досие Тръмп”/   за Демократическата партия на САЩ по време на предизборната борба за президент.  Бившият водещ офицер от МИ6 Pablo Miller, т.е. прекият ръководител на двойния агент Сергей Скрипал, е ръководител и на представителството на фирмата „Orbis” в градчето Салсбъри, където се разигра случая с отравянето на Скрипал и дъщеря му, но само преди дни профилът му в Linkedin е изчезнал, тоест – изтрит.  Казаното до тук означава, че Скрипал редовно се е срещал с бившия си ръководител по линия на разузнаването, който е и водещ фактор в антируската пропаганда и след напускането на службата.  Британският дипломат Craig Murray прави извода, че Скрипал вероятно е бил служител в същата частна фирма, респективно в представителството й в Салсбъри, участвал е доста активно в антируските пропагандни проекти „Projeckt Charlemagne” в Европа и „Досието Тръмп” в САЩ.  Разбира се, това не са доказателства, но показват в каква насока би трябвало да се води разследването, а именно – Miller, Steele, „Orbis”.  Освен тази премълчавана информация медиите изоставиха и въпроса за мотивите на извършителя и поръчителя, а той е основополагащ за всеки разследващ. Нито е изгодно за Русия седмица преди изборите за президент /с предизвестен резултат/ да създава тази ситуация, нито е логично агент, който е бил вече в руски затвор и който отдавна не е носител на чувствителна информация, да бъде ликвидиран, след като доброволно е бил разменен с арестувани от чуждо разузнаване свои агенти. Дипломатът Craig Murray посочва, че и страна извън Североатлантическия алианс има не само мотив, но и способности да извърши тази провокация и това е Израел. Разбира се, че няма доказателства, но е очевидно неблагоприятното за израелските интереси развитие в Близкия Изток и влиянието на Иран и Русия.  Ако трябва да доразвием разсъжденията на британския дипломат, можем да формулираме и други хипотези, базирани на историческия опит от подкрепата на определени среди в САЩ за авантюрата на Саакашвили в Грузия или за напъните на Киев и неонацистки формирования за силово връщане на Крим и двете самообявили се републики в Източна Урайна, поощрявани пак от американското правителство, включително с решението си за доставяне на въоръжение. Въпросът обаче е в това, защо се извежда една единствена и най–нелогична хипотеза, тази за Русия.  Най–съществен пропуск в медийните коментари е, че случаят в Солсбъри не се разглежда като една брънка от цяла мрежа от подготвяни провокации и правителствени решения за подготовка на война. Защото заплахата на САЩ, изразена в СС на ООН, за ракетен удар срещу правителствените въоръжени сили на Сирия заради използване на химическо оръжие, без да има доказателства за това и светкавичната реакция на Москва, че ако бъдат заплашени руски военнослужащи ще отговори срещу ракетите и техните носители, а това означава и базираните в Средиземно море американски кораби, както и направените междувременно съобщения за разкрити лаборатории за химическо оръжие на радикалните ислямистки групировки, подкрепяни от външни и регионали сили, показват ожесточен и ежечасен двубой между разузнавателните служби и целия им кадрови и технологичен потенциал, характерен за предвоенна обстановка. Несъгласните с такива крайни мерки биват отстранявани, както досегашният държавен скеретар Тилърсън и заменяни с ястреби, като шефа на ЦРУ Майк Помпео.  Показателно е обаче, че и новината от последните минути за предотвратен атентат срещу синовете на Ердоган изважда на повръхноста името на една групировка /ТАК – Ястреби за свободата на Кюрдистан/, за която всеки познаващ добре Турция знае, че отдавна има съмнения и твърдения на чужди разузнавания /например на германското/ за връзките ѝ с турската разузнавателна служба МИТ. Т.е. отново нескопосана режисура, която да послужи за оправдание за кървавата баня, която във всеки едни момент се очаква в град Африн, столицата на едноименната северносирийска провинция. За да се разруши един уникален демократичен модел на самоуправление на кюрдите и района да се предаде в ръцете на доказал бруталността си башибозук, който обаче ще бъде много „полезен” за последващото сваляне на режима на Ассад и изтласкване на шиитските проирански групировки. И вместо световната общественост да насочи вниманието си към защита на демократичните права на едни народ, тя става жертва на манипулации на бивши разведки и военнолюбци.  Нещо повече, ставаме свидетели на заявките на президента на наша съседна страна, който и вчера заяви „Гответе се за Трета световна война”, а преди това бе посочил районите на Балканите, които били в сърцето му. Достойно отговори само Гърция.  На този фон български вицепремиер да заявява, че Крим не трябвало да остава без последствия, защото досега ЕС бил твърде мек, въпреки че няма такава официална позиция на правителството, е най–малкото неуместно и налива само масло в огъня, дори и да знае нещо повече от разузнавателните ни служби. Външният ни министър пък да подкрепя мерките на Великобритания срещу Русия на този етап е прибързано и неразумно.  Но където глупостта е образец, там разумът е безумие. Не бях аз, мисля, че тази мисъл е на Гьоте.  ", "date": "2018.03.15", "title": "Симеон Николов: Нова версия за покушението срещу бившия двоен агент Сергей Скрипал "}
{"url": "http://epicenter.bg/article/Strelbata-na-Tsvetanov-po-Radev-izdava-edno--GERB-tseli-moralen-impiychmant-na-prezidenta-/149459/11/33", "text": "ГЕРБ, най-голямата партия в България, единствената, която успя три пъти поред да излъчи лидера си за министър-председател, но се провали на последните президентски избори, явно иска да подрони авторитета на държавния глава с морален импийчмънт (истинският е невъзможен, защото процедурата стартира със 161 гласа в парламента, а всички без червените депутати са 160). От изнервените ходове на ГЕРБ личи, че високият рейтинг на държавния глава не дава мира на управляващата партия!   Такава стратегическа цел издават медийните изяви на втория човек в ГЕРБ Цветан Цветанов. Избраната линия на поведение е същата, която беше използвана през 2010 г. срещу президента (2002 – 2012 г.) Георги Първанов. Взимаш една стенограма и му разказваш играта! Припомням – преди осем години вторият мандат на президента Първанов едва не приключи предсрочно. Тогава държавният глава разсекрети стенограмата от разговора си на „Дондуков“ 2 с финансовия министър Симеон Дянков, за което бе обвинен, че е нарушил конституцията, защото публикувал думите на министъра, без да вземе съгласието му. С което нарушил конституционните му права. Процедурата по отстраняване на президента като нищо щеше да успее, ако в последния момент премиерът Бойко Борисов не се бе намесил.   Сега парламентарната група на ГЕРБ настоява да се разсекрети записът от срещата между президента Румен Радев и руския патриарх Кирил, при която духовникът използва недопустимо остър тон. Според ГЕРБ трябва да се види дали Радев е защитил българските интереси. От „Дондуков“ 2 твърдят, че няма такъв запис.   „ , каза по този повод Цветанов пред Нова телевизия в четвъртък сутринта. Два часа по-късно ГЕРБ отправи мощен залп по президента Румен Радев. След телевизионната си изява Цветанов повтори същото и пред медиите в кулоарите на парламента. В огъня по Радев се включи и председателят на Народното събрание Цвета Караянчева с интервю пред Блиц.  Основните тези на Цветанов и на Караянчева съвпадаха.  И за капак Цветанов обяви президента Радев за проект на руския ген. Решетников.   Партия ГЕРБ е известна с вниманието, което отделя на медийната политика и тази двойна атака по Радев едва ли е била плод на случайност.   Но след като политическа партия ГЕРБ не може да докара нещата до отстраняване на Румен Радев, защо го прави? За да подрони моралния му авторитет! Румен Радев спечели с излъчването на патриотизъм, привлече хората с това, че ще защитава националните интереси, че няма да бъде „господин Йес“. Точно този образ искат да развенчаят от ГЕРБ. Мнозинството българи хареса Радев и защото не споделяше русофобските тези на предшественика си, а заговори за нормализиране на отношенията с Русия. Нещо, което средният българин, очевидно иска да чуе. Но днес ГЕРБ използват именно тази негова позиция, за да я изкарат като национална измяна. Защото според конституцията държавният глава може да бъде отстранен за две неща –  А с думите, че Радев е проект на руския генерал Решетников, Цветанов казва точно това – този човек е изменник на Родината! Дори и да харесва Русия, редовият гражданин въобще не би поощрил коленопреклонно поведение пред Москва.   И атаката на ГЕРБ съвсем не е хаотична. Нещо повече, освен да накърни авторитета на Радев, тя цели и да подрие авторитета на БСП, изкарвайки социалистите подли конспиратори, чиято партия не може да се добере до властта по друг начин, освен през задния вход. „  Така Цветанов концентрира в едно изречение удара по Радев и червените. Същото направи и Цвета Караянчева. Тя заяви в интервюто си, че  , твърди парламентарният шеф.   Стратегията на ГЕРБ е конструирана добре и се изпълнява последователно. Излъчени са авторитетни говорители, които облъчват целенасочено обществото с едни и същи послания. Изричат ги нюансирано, за не звучат като зазубрен текст.   Ще успее ли тази стратегия, която към този момент има съвършеното изпълнение?   Почти 70% от хората не харесват ГЕРБ. На последните парламентарни избори, които бяха на 26 март м.г., за партията гласуваха 33,54% от българите. А според последните социологически проучвания един процент дели ГЕРБ от БСП. Колкото повече управляващите говорят за успехите си, колкото по-красиви картинки рисуват, толкова повече ядосват народа, който не смята, че животът му е станал песен. Колкото повече от ГЕРБ обвиняват някой друг за съществуващите неудачи, толкова повече ще се набива в съзнанието на средния човек, че от 2009 г. почти без прекъсване управлява една партия. А лидерът й сред най-важните хора в държавата от 2001 г., цяло поколение израстна под портрета му!   Социолозите са категорични - българите отдавна търсят алтернатива. Търсят героя, в когото да се влюбят, с когото да свържат надеждите си за по-добър живот. И за възмездие за непостигнатото. Така, както го направиха през 2009 г., когато харесаха Борисов.   Сега все повече харесват Румен Радев. И с атаката срещу него, ГЕРБ просто му помагат. Като концентрират вниманието на опозиционно настроените хора в една личност.   ГЕРБ не може да предложи нищо на жадната за нещо ново публика. Лицата на партията са отдавна познати, върху тях личи печатът на умората. Често изричат партийните си тези без следа от ентусиазъм.  А Радев казва неща, които хората, отдавна искат да чуят. Затова те инстинктивно ще застанат на негова страна, ако бъде \"нападнат\". И няма как стратегията на ГЕРБ да избере президента за мишена да успее.   Още повече, че когато се целиш в политика със рейтинг 70%, улучваш тези 70%, които го харесват.  ", "date": "2018.03.15", "title": "Стрелбата на Цветанов по Радев издава едно: ГЕРБ цели морален импийчмънт на президента!"}
{"url": "http://epicenter.bg/article/Ot--Inerkom--vse-oshte-ne-rabotyat-po-stsenariite-za-uchastie-na-darzhavata-v-sdelkata-za-ChEZ-/149431/4/0", "text": "„Инерком” все още не работят по възможните сценарии за участие на българската държава в сделката за ЧЕЗ. Това стана ясно от обясненията на председателя на борда на директорите на „Инерком” Милена Стоева пред журналисти преди форум с участието на еврокомисаря по енергетиката Марош Шефчович, предаде бТВ.  От думите на Стоева стана ясно, че топката е в полето на ЧЕЗ и евентуалното участие на българската държава зависи основно от чешката компания.  Финансовият консултант по сделката Веселин Захариев обясни, че в момента се водят преговори по структурирането на финансирането на покупката. Не коментираха детайли, но работят по сроковете, фиксирани по вече подписания договор за продажба.  Все още се уточнява в какво съотношение ще е финансирането от собствен капитал и заеми на сделката.  От думите им стана ясно, че дружеството им не може да участва в арбитража срещу държавата ни, но не коментираха има ли клауза да съдействат с документи за ЧЕЗ в хода на делото.  От „Инерком” обясниха, че процедурата пред КЗК стандартно е 25 работни дни, но може да бъде удължена до 3 месеца.  ", "date": "2018.03.15", "title": "От „Инерком” все още не работят по сценариите за участие на държавата в сделката за ЧЕЗ "}
{"url": "http://epicenter.bg/article/Ministar-Petkova--Reformite-v-energetikata-sa-plod-na-satrudnichestvoto-ni-s-nepravitelstveniya-sektor/149453/4/0", "text": "Реформите в енергийния отрасъл нямаше да бъдат възможни без тясното ни сътрудничество с енергийния сектор. Само в рамките на конструктивния диалог и чуваемост можем да постигнем устойчиво развитие на Енергийния съюз. Това каза министърът на енергетиката Теменужка Петкова пред участниците в конференцията \"Ролята на неправителствените организации за подобряване на енергийната политика и нормативната база в областта на енергетиката – предизвикателствата пред Югоизточна Европа\".  Първото официално събитие от програмата на българското председателство на Съвета на ЕС, част енергетика, е организирано от Института за енергиен мениджмънт със съдействието на Министерството на енергетиката, съобщиха от пресцентъра на ведомството.  Законодателният пакет \"Чиста енергия за всички европейци\", по който активно работи българската страна в рамките на председателството на Съвета на ЕС, нямаше да бъде толкова амбициозен и уникален без активното участие на неправителствения сектор при разработването и реализацията му, подчерта енергийният министър. В момента сме изправени пред предизвикателството да постигнем максимално възможен напредък по досиетата от пакета и за целта ще разчитаме отново на активния диалог с неправителствените организации, допълни Петкова.  Европейската комисия подкрепя усилията на България за изграждането на интерконекторните връзки със съседните държави и реализацията на концепцията за газов хъб на територията на страната, заяви пред участниците вицепрезидентът на ЕК, отговарящ за Енергийния съюз Марош Шефчович. Той приветства усилията на страната да се превърне от транзитен в център за търговия с природен газ. Завършването на интерконекторните връзки е особено важно за изграждането на единен енергиен пазар в контекста на инициативата за сближаване на Западните Балкани, в която България има водеща роля, подчерта Шефчович. Вицепрезидентът на Европейската комисия открои и активните усилия на страната за продължаване на инициативата за газова свързаност в Централна и Югоизточна Европа CESEC, така че всяка страна да има достъп до поне три различни източника на природен газ.  По думите му, предстои сериозна трансформация на въглищния сектор в Европа, която ще засегне 41 региона на стария континент. В този процес и в рамките на създадената платформа \"Въгледобивни региони в преход\" ЕК ще си сътрудничи активно с България. Съдействието на гражданското общество и на неправителствения сектор е от ключово значение за успешно приключване на този процес, заключи Шефчович.  ", "date": "2018.03.15", "title": "Министър Петкова: Реформите в енергетиката са плод на сътрудничеството ни с неправителствения сектор"}
{"url": "http://epicenter.bg/article/KZK-nyama-da-proveryava-proizhoda-na-parite/149461/4/0", "text": "Комисията за защита на конкуренцията (КЗК)  , с които \"Инерком България\" планира да купи българския бизнес на чешката енергийна група ЧЕЗ. Тя няма да оценява и дали договорът, сключен между двете компании, може да бъде обявен за нищожен, защото противоречи на закона или е привиден.  Това се уточнява в съобщение на антимонополната комисия, след като вчера дружеството купувач поиска проверка дали сделката нарушава конкуренцията.  \"Не е в правомощията на КЗК да изследва произхода на финансови средства, с които се предвижда финансирането на нотифицираната операция. Също така, извън правомощията на Комисията е да извършва оценка за нищожността или унищожаемостта на договори по смисъла на чл. 26 и чл. 27 от Закона за задълженията и договорите\", се казва в съобщението.  Комисията ще провери дали след преминаването на контрола върху продаваните компании към \"Инерком\" ще се промени структурата на пазара.  , а след това ще разгледа информацията и по същество, ще анализира въздействието на сделката на пазара преди и след промяната на собствеността, икономическата сила на компаниите,  достъпа до снабдяването и до пазарите на съответните стоки и услуги, юридически или други препятствия за навлизане на нови участници на пазарите и други.   на предприятията-участници в степен, която може да увреди ефективната конкуренция на съответния пазар, както и да увреди интересите на потребителите като намали разнообразието на предлаганите стоки и услуги на разумни цени, или ограничаването на иновациите.    Това обяви еврокомисарят по енергетиката Марош Шефчович, който е в България за участие в конференция на тема \"Ролята на неправителствените организации при формиране на енергийната политика\". Шефчовим се е срещнал с премиера Бойко Борисов. Двамата са се съгласили, че става въпрос за сделка между две частни компании. В Европейската комисия вярваме, че всички принципи по сделката за \"ЧЕЗ България\" ще бъдат спазени, а регулаторните органи ще извършат необходимите анализи, коментира Шефчович. Той не се ангажира с позиция на ЕК за евентуално участие на българската държава в тази частна сделка. Шефчович уточни, че такава позиция може да има след финализирането ? и след пълен анализ на всички детайли около нея. На форума, на който присъстваше еврокомисарят, имаше и представители на „Инерком”.", "date": "2018.03.15", "title": "КЗК няма да проверява произхода на парите, с които \"Инерком\" иска да купи ЧЕЗ"}
{"url": "http://epicenter.bg/article/Dete--a-ne-mayka--provesilo-bebeto-prez-teresa/149420/3/0", "text": "  12-годишно момиче е провесило бебе през балкон на осмия етаж на жилищен блок в столичния кв. \"Разсадника\", а не майката на детето, както се смяташе.   Видеоклип със случващото се е бил заснет от съсед и изпратен в Нова телевизия, където вчера беше публикуван. След това от прокуратурата се самосезираха и започнаха проверка. Бебето вече е под полицейска закрила, а с малолетната извършителка се работи в семейна среда, съобщиха от Агенцията за социално подпомагане, цитирани от    Според данните на МВР инцидентът с провесеното бебе е станал в началото на седмицата, но видеоклипът е публикуван сега. По непотвърдена информация малолетното момиче, което е хванало бебето през раменете, и го държи във въздуха, прехвърлено през парапета на балкона, е 12-годишната братовчедка на детето.   Проверка на отдела за закрила на детето към район \"Възраждане\" показва, че на адреса живеят две семейства. Едното от тях е семейството на бебето и на по-голямо дете, а малолетната извършителка е от другото семейство.   Екип на телевизията е открил родителите на детето, което се казва Ванеса и е на година и два месеца. Майката Радослава оставила детето и братовчедка му, за да отиде до магазина.   \"Мога да ви уверя, че това няма да се повтори и аз много ви благодаря. Работя на две места и се обаждам поне по три пъти на ден се обаждам, за да предупреждавам, че никой да няма работа до прозореца\", заяви бащата Петър Петров.   След проверката, извършена съвместно с полицията, двете малолетни деца са поставени под полицейска закрила, а спрямо детето извършител е започнала работа в семейна среда и насочване към услуга за деца с поведенчески прояви.   От прокуратурата съобщиха, че се установява защо бебето е оставено без родителски надзор. След изтичането на полицейската закрила и след оценка на случая социалните ще предприемат нужната мярка за закрила.  ", "date": "2018.03.15", "title": "Дете, а не майка, провесило бебето през тереса"}
{"url": "http://epicenter.bg/article/Amputiraha-dvata-kraka-na-20-godishnoto-momiche-ot-katastrofata-s-kolata--shofirana-ot-Divna-/149444/3/0", "text": "Ампутирали са двата крака на 20-годишната приятелка на певицата Дивна, след като певицата катастрофира с автомобила си \"Тойота Корола\" край село Българене, по пътя Русе-София, съобщава \"Телеграф\".   Певицата е без наранявания. Зверската катастрофа е станала в понеделник около 13:00 ч. Двете момичета пътували от родния град на певицата Русе към София. Малко след с. Българене Дивна започнала да изпреварва друга кола. Изведнъж обаче изгубила контрол над возилото, излетяла от платното в ляво по посоката си на движение и се забила в мантинелите. Ударът е бил толкова жесток, че се е наложили на пожарникари да режат колата, за да извадят пътничката, която е била с два счупени крака. Първоначално пострадалата е откарана в плевенската болница, а след това е транспортирана към София.   По време на вчерашната оперативка в плевенската болница е било докладвано, че се е наложила ампутация на двата крака на пострадалото момиче. Направената алкохолна проба на Дивна била отрицателна.   По случая са назначени технически експертизи, които трябва да установят как е станала катастрофата и с каква скорост се е движел шофьорът.", "date": "2018.03.15", "title": "Ампутираха двата крака на 20-годишното момиче от катастрофата с колата, шофирана от Дивна  "}
{"url": "http://epicenter.bg/article/Prokuror-Geshev--Tsvetan-Vasilev-zloupotrebyava-s-protsesualnite-si-prava-/149462/3/0", "text": "Цветан Василев злоупотребява с процесуалните си права и ги упражнява по начин, по който най-вероятно се цели да не се яви пред европейски съд. Това обяви в интервю за \"Правен свят\" прокурорът по делото \"КТБ\" Иван Гешев, който е в момента ръководител на Специализираната прокуратура, предава Канал 3.  Гешев коментира обвиненията на адвокатите на 17-те подсъдими по делото КТБ, които твърдят, че отсъствието на основния подсъдим от съдебната зала - Цватен Василев нарушава процесуалните им права, защото той не може да бъде разпитан, а това има ключово отношение на подзащитните им.  \"Аз съм страна в този процес, така че по същество няма да коментирам твърденията на защитата. Отговорът на тези твърдения може да чуете в съдебните заседания, които са публични. Надявам се при следващото заседание да чуете аргументите ни по исканията и възраженията, направени от защитата\", коментира Гешев и добавя:  \"На българските граждани трябва да им е ясно, че съдът и прокуратурата трябва да спазват принципа за изясняване на обективната истина по делото. Защитата няма това изискване, така че тя може да твърди абсолютно всичко, което е в интерес на подсъдимия. Това не е мое мнение, а е факт, който е нормативно регламентиран. Така че гражданите, когато слушат какво говори защитникът на един или друг подсъдим, трябва да съобразяват това обстоятелство\", казва още Гешев.  \"Мнението на прокуратурата е, че господин Цветан Василев злоупотребява с процесуалните си права и ги упражнява по начин, по който най-вероятно се цели да не се яви пред европейски съд. Не говоря за български съд дори, защото България е част от ЕС. Господин Василев се намира в процедура по екстрадиция само и единствено, защото не желае да се яви в България. Ако беше дал съгласие, можеше за три дни да се появи пред съответния български съд. Той сам се е поставил в това положение и сам не желае лично да упражни правата си пред български съд и се бори по всякакъв начин да не се появи. Това е обяснима защитна реакция, той има право на това поведение и го упражнява активно. Въпросът е, че в съдебното производство той изтъква това като нарушаване на правата му. Това т.нар. \"нарушение\" е резултат от неговите активни действия. Третото, което се случва реално е, че единственият шанс той да не бъде екстрадиран, е да вкара политически елемент в процеса, защото по чл.3 от Европейската конвенция за екстрадиция, това може да е единственото основание сръбският съд да откаже екстрадиция\", коментира още прокурор Гешев.  Той допусна още, че основният подсъдим вероятно иска да бави процеса и това обяснява действията на неговата защита и тази на останалите подсъдими.  Цялото интервю с прокурор Иван Гешев -  .  ", "date": "2018.03.15", "title": "Прокурор Гешев: Цветан Василев злоупотребява с процесуалните си права "}
{"url": "http://epicenter.bg/article/Arestuvaha-direktora-na-Rayonnata-zdravnoosiguritelna-kasa-v-Lovech-/149479/3/0", "text": "Директорът на Районната здравноосигурителна каса  в Ловеч Антонио Маринов е бил задържан за срок от 24 часа днес по обяд при акция на ДАНС и полицията.Това съобщи БТВ, като се позова на БТА. Говорителят на Окръжна прокуратура в Ловеч Кирил Петров съобщи, че Маринов е арестуван за длъжностно престъпление по образувано досъдебно производство за злоупотреби със средства на Здравната каса. С разрешение на Окръжен съд – Ловеч е извършено претърсване в сградата на касата в Ловеч, като са иззети документи. Разпитват се и служители. Утре ще стане ясно дали Антонио Маринов ще остане в ареста, пояснява БТА.", "date": "2018.03.15", "title": "Арестуваха директора на Районната здравноосигурителна каса в Ловеч "}
{"url": "http://epicenter.bg/article/Tragediya-v-Plovdiv--Mazh-zakla-zhena-si-i-se-samoubi--bebeto-im-plakalo-tsyala-nosht-v-opusteliya-dom/149481/3/0", "text": "Мъж и жена са били намерени мъртви в апартамент на улица Димо Хаджидимов № 8 бл 11, разказаха за Канал 3 съседи на починалите. Трагедията се е разиграла вчера вечерта.  По непотвърдена информация, мъжът е заклал жената с нож, след което е посегнал на живота си. В апартамента е било и бебето на жената, на видима възраст около 7-8 месеца. То е плакало цяла нощ, което накарало съседите да се обадят в полицията.  Най-вероятният мотив за жестокото убийство е ревност.   Съсед от кооперацията на загиналите смрази всички с нова версия за случилото се в блока на ужасите: \"Жената е убила мъжа от ревност с нож и след това се е самоубила.\"   Стана ясно, че детето, което е плакало цяла нощ и почти цял ден над телата на убитите си родители е едва на 7-8 месеца.  Първоначалната неофициална версия за случая е убийство и последвало самоубийство заради ревност. Смяташе се, че мъжът е наръгал жена си, а после е решил да сложи край и на своя живот, оставяйки малкото дете сираче. На местопрестъплението и в момента са няколко автомобила на полицията, линейки и микробус на криминална полиция.   МВР официално потвърди пред Блиц, че има открити два трупа на мъж и на жена в пловдивския квартал \"Кючук Париж\".   Органите на реда отказаха да уточнят дали става въпрос наистина за убийство и последвало самоубийство и с какво е извършено престъплението. Униформените обещаха информация по случая да бъде оповестена в утрешния ден.  От МВР потвърдиха информацията пред Канал 3 за двама загинали - мъж и жена, но отказаха да разкрият повече подробности до пълното изясняване на случая.  ", "date": "2018.03.15", "title": "Трагедия в Пловдив! Мъж закла жена си и се самоуби, бебето им плакало цяла нощ в опустелия дом"}
{"url": "http://epicenter.bg/article/Ukrainska-chudotvorna-ikona-pristiga-v-Sofiya-/149450/2/0", "text": "С благословението на Негово светейшество Българския патриарх и Софийски митрополит Неофит за поклонение в София отново ще пристигне чудотворната мироточива икона на Пресвета Богородица \"Одигитрия Байталска\", съобщават от Софийската митрополия.   Светинята ще бъде посрещната в храма \"Преображение Господне\" в кв. \"Лозенец\" на 16 март преди малкото повечерие и ще остане в храма за поклонение до неделя, 18 март. След това ще бъде пренесена в новия лозенски храм \"Въздвижение на Честния и животворящ Кръст Господен\" за поклонение през следващите два дни.   Богородичната икона \"Одигитрия Байталска\" е на повече от 200 години. Нейното постоянно местонахождение е в храма \"Рождество Богородично\" на девическия манастир в село Байтал, Одеска област, в Украйна. Иконата е известна с чудодейната си сила за изцеление, особено на безплодие. В манастира има книга, в която се записват чудесата, станали след сърдечна молитва пред нея.", "date": "2018.03.15", "title": "Украинска чудотворна икона пристига в София  "}
{"url": "http://epicenter.bg/article/Zaharieva-podkrepi-merkite-na-London-sreshtu-Rusiya-/149452/2/0", "text": "Външният министър Екатерина Захариева подкрепи мерките, които Великобритания предприе срещу Русия след отравянето на двойния агент Сергей Скрипал и дъщеря му Юлия, съобщи Нова телевизия.   В Туитър Екатерина Захариева написа:  „България стои до своя съюзник Обединеното кралство. Използването на отровни химикали е незаконно и трябва да бъде осъдено по най-категоричния възможен начин”.  Външният министър адресира туита си до британския си колега Борис Джонсън.  В сряда Великобритания обяви, че гони 23-ма руски дипломати заради случая „Скрипал”. Руските дипломати имат една седмица да напуснат Острова, заяви премиерът Тереза Мей. Тя нарече предполагаемите действия на Москва срещу бившия полковник от ГРУ Сергей Скрипал „незаконна употреба на сила срещу Великобритания”.  Русия обаче отрича да е замесена в отравянето.   Сергей Скрипал и дъщеря му Юлия бяха открити в безпомощно състояние на пейка в град Солсбъри на 4 март. Скрипал е бивш руски агент, който през 2006 г. е осъден на 13 г. затвор за шпионаж в полза на Великобритания. Четири години по-късно той е един от четиримата затворници, освободени от Москва в замяна на десет руски шпиони, задържани от ФБР.  Скрипал се установява в град Солсбъри, Великобритания. Съпругата на Скрипал, по-големият му брат и синът му починаха през последните две години, според семейството - при мистериозни обстоятелства.  Британското разследване сочи, че Скрипал и дъщеря му са отровени с нервнопаралитичното вещество „Новичок”, разработено в бившия СССР през 70-те и 80-те години.  „Новичок” е силно токсично вещество, четвърто поколение отровен газ, чийто съставни части са селскостопански химикали. „Новичок” предизвиква забавяне на сърдечния ритъм и ограничаване на въздушните пътища, което води до смърт от задушаване. Една от основните причини да се произвеждат тези вещества е, че техните съставни части не са забранени.  ", "date": "2018.03.15", "title": "Захариева подкрепи мерките на Лондон срещу Русия "}
{"url": "http://epicenter.bg/article/Zapochna-sreshtata-mezhdu-Boyko-Borisov-i-avstriyskiya-kantsler-Sebastian-Kurts/149456/2/0", "text": "  Започна срещата между премиера Бойко Борисов и австрийския канцлер Себастиан Курц, който е на посещение у нас, съобщиха от правителствената информационна служба.   В резиденция „Бояна“ двамата обсъждат сътрудничеството между България и Австрия както в двустранен план, така и в рамките на Европейския съюз.   Акцент в разговорите е приемствеността в темите на Българското и Австрийското председателства на Съвета на ЕС.  ", "date": "2018.03.15", "title": "Започна срещата между Бойко Борисов и австрийския канцлер Себастиан Курц"}
{"url": "http://epicenter.bg/article/Solomon-Pasi--Rusofilstvoto-e-kolos-na-darveni-kraka-/149463/2/0", "text": "Русофилството е колос на дървени крака, заяви бившият външен министър Соломон Паси в предаването \"Тази сутрин\" по БТВ. Паси коментира така резултатите от визитата на руския патриарх Кирил и острия тон, който той държа на президента Румен Радев. Този колос няма реални основания и няма реални перспективи, добави Паси.   Бившият дипломат №1 каза още, че Русия е ударила няколко мощни плесници на хората в България, които смятат, че тази страна им е приятел. И изброи случая с азбуката, която президентът Путин каза, че е дошла едва ли не от Скопие; случая с Червената армия, която била спасила българските евреи.  И сега - случая с поведението на патриарха към Радев. Соломон Паси коментира и скандала между Русия и Великобритания, свързан с отровения бивш шпионин Скрипал. „Това, че Великобритания изгони 23–ма дипломати, не е кой знае каква новина. Дипломати се гонят откак свят светува. Това е демонстрация, а не е реакция по същество”, смята Соломон Паси.   „Реакция по същество би била, ако Тереза Мей иска да бъде задействан чл. 5 от Северноатлантическия договор (т.е. задействането на колективната отбрана на НАТО)”, посочи Паси. Той коментира и смяната на държавния секретар на САЩ Рекс Тилърсън, която обвърза не с отношенията между САЩ и Русия, а между САЩ и КНДР. „Тилърсън имаше собствена политика по КНДР, която Тръмп е казал, че не одобрява. Но позицията на Тръмп не е дипломация срещу дипломация, или оръжия срещу оръжия, а сблъсък на пиар с пиар. Ким Чен-ун каза, че иска да говори с Тръмп като равен с равен, Тръмп го прие, но му постави условия”, коментира Паси.   „Много отдавна думите в политиката нямат онова значение, което имаха преди 30 – 40 години”, допълни той на забележката че Тръмп и Ким си размениха доста обиди. Забележете, че Тръмп прави нестандартни ходове – с Ерусалим, със Северна Корея, посочи още Паси.  ", "date": "2018.03.15", "title": "Соломон Паси: Русофилството е колос на дървени крака!"}
{"url": "http://epicenter.bg/article/Kurts--Nyama-darzhava-v-Evropa--koyato-kato-Balgariya-da-pazi-tolkova-usileno-vanshnite-granitsi-/149464/2/0", "text": "  \"Няма държава в Европа, която е инвестирала толкова усилия по опазването на външните граници, колкото България\". Това каза австрийският канцлер Себастиан Курц след срещата си с премиера Бойко Борисов, предаде репортер на Агенция „Фокус“.   „Много се радвам, че съм ви гост. Радвам се, че съм в България за първи път във функцията ми на федерален канцлер на Австрия. От години работим много добре с г-н Борисов. Радвам се, че имахме възможност да постигнем добри резултати.   Имаме много подобно отношение към важните за ЕС въпроси и ще използваме председателството да направим Европа по-силна, да работи повече по големите въпроси, а малките да остави на отделните държави“, заяви Курц.  По думите му двамата с Борисов са на едно мнение, че най-сериозната област е сигурността.  „Там е необходима съвместна работа по отношение на спирането на миграцията.   Важно е за всички нас, държавите от Западните Балкани да бъдат подкрепени по пътя си към Европа. Това е в интерес на държавите около тях.  , каза още той.   \"Много сме благодарни за опитите в България да се укрепят външните граници.   Има други държави, в които продължават да стигат вълни от мигранти. Прекалено много са нелегалните мигранти в Централна Европа. Нямаме интерес да имаме контрол между границите вътре в Европа. Имаме интерес външните граници да са укрепени.  Не могат сами държавите да се справят. В ЕС трябва да знаем, че Европа без граници вътре може да функционира само ако са укрепени външните граници\", коментира австрийският канцлер.     „В начална фаза се намираме на преговорите за финансовата рамка. Вероятно една година ще ни отнеме. Ние като държава, която е платец в ЕС искаме да видим едно по-рационално разходване и съответно пропорционалност в разходите. ЕС ще стане по-малък след излизането на Великобритания и затова трябва да бъдем по-ефикасни в харченето. Огромен е нашият интерес. Външните граници са една от темите, която населението на Европа с право очаква ЕС да се прояви.  заяви той.  По думите му е важно да се сътрудничи с Турция по такива теми. „Имаме ясно отношение към присъединяването на Турция към ЕС – това е твърде рано“, подчерта той.  ", "date": "2018.03.15", "title": "Курц ни похвали: Радваме се да подкрепим България за Шенген"}
{"url": "http://epicenter.bg/article/Borisov--Sreshtata-vav-Varna-ima-edna-tsel---sporazumenieto-s-Turtsiya-da-deystva--za-da-predpazim-Evropa/149466/2/0", "text": "Това каза министър-председателят Бойко Борисов след среща с австрийския канцлер Себастиан Курц в резиденция \"Бояна\".   подчерта Борисов.  „При срещите ми с Ангела Меркел, Марк Рюте, Виктор Орбан, пред тях винаги съм казвал, че 2018 г. трябва да се разглежда като българо-автстрийско председателство по основните теми, защото нито можем да започнем и да завършим за 6 месеца процес като Западните Балкани, нито охраната на външните граници, нито всички теми и решения, които трябва да вземем по Дъблинско споразумение, кохезионната политика и всичко останало“, обясни Борисов, цитиран от Агенция „Фокус“.  „ “, каза още българският премиер.  Бойко Борисов допълни, че е информирал Курц, че на срещата на 26 март във Варна между Ердоган, Туск, Юнкер и България има поставена една единствена цел. „ , поясни той.  „Темата, по която имаме еднакво разбиране, е опазването на външните граници, за да можем да ги опазим така, че европейското население да е спокойно, но и да покажем своята хуманност към света. Сиреч тези, които бягат от войни, могат да влизат през КПП-тата, да се грижим за определен период от време, след това да се върнат в хот спотовете или населените си места, откъдето са дошли за възстановяване на държавите си“, коментира Борисов и добави, че през това време дипломацията трябва да направи всичко възможно тези касапници да престанат.  „Европа на практика се явява единственият поемащ пасивите континент от всичко това, което се случва на 1500 км от тук“.    каза още Борисов.  „По Западните Балкани за коридорите имаме пълното разбиране. Разбрахме се с министрите как да работим, за да можем да подготвим хибридното финансиране и да можем да направим инфраструктурата на Западните Балкани необратима\", посочи Борисов. \"Разговаряхме по темата за газовия хъб и за доставките на газ от различните източниците.  , допълни той.   \"  \"Инвестициите са важна част в по-доброто развитие на страната\", добави той.    От няколко месеца казвам как ще се влошат отношенията, светът върви главоломно към конфликт.   Турция води война с кюрдите в Сирия, руснаците, американците, \"Ислямска държава\" са там. Гинат хора и в този момент там.  Вариантите са два – или да се опитаме с дипломация, мир, такт, да се измъкнем от кризата,   Ние на Балканите многократно сме изпитали какво значи да има конфликт. Затова, ако мислите, че ми е най-приятното да организирам такива срещи – не. Огромна разправия, труд и армия от хора се занимават с това. Имам само една единствена цел – да продължи да работи споразумението. Представете си 200 000 тук, представете си ги след това в Австрия. Виждате как си говорят Турция и САЩ, виждате за какво превъоръжаване иде реч. Ако някой си мисли, че с война могат да се нанесат победи, аз съм скептичен\", коментира Борисов.  ", "date": "2018.03.15", "title": "Борисов: Срещата във Варна има една цел - споразумението с Турция да действа, за да предпазим Европа"}
{"url": "http://epicenter.bg/article/Izgrazhdat-novi-tribuni-na-stadion--quot-Spartak-quot--vav-Varna/149468/2/0", "text": "  Работна среща с председателя на УС на \"Спартак 1918\" Стефан Калименов, с Енгинбар Енгибаров - старши треньор на ФК \"Спартак 1918\", и фенове проведоха днес кметът на Варна Иван Портних и председателят на ОбС Тодор Балабанов.   По време на разговорите бяха обсъдени възможностите за оптимизиране на тренировките на ФК \"Спартак\", които от месец април ще бъдат провеждани на стадиона в Аксаково.   Кметът Иван Портних е обясни, че успоредно с ремонта на стадион \"Спартак\", ще бъдат изградени и нови трибуни със санитарни възли.   На срещата бяха обсъдени и възможностите за изграждане на допълнителни съблекални, поставяне на химически тоалетни, възстановяване на тревното игрище и изграждане на допълнително в спортен комплекс \"Локомотив\".  ", "date": "2018.03.15", "title": "Изграждат нови трибуни на стадион \"Спартак\" във Варна"}
{"url": "http://epicenter.bg/article/Siderov--Tarsyat-pod-vola-tele-s-iskaneto-Radev-da-pokazhe-stenograma-ot-razgovora-si-s-Kiril/149475/2/0", "text": "Управлението може да завърши мандата си и трябва да го направи, каза пред журналисти председателят на ПГ на ОП Волен Сидеров. Той е на мнение, че руският патриарх не е казал нищо обидно за България, а че държи на историческата истина. \"Руската империя обяви война на Турция и ни освободи. Един патриарх има право да каже и малко по-тежки думи. Това не беше обидно за България. С тази стенограма от срещата му с президента не знам какво точно търсят- \"под вола теле\", каза Сидеров, цитиран от БГНЕС. Той добави, че не е поставял въпроса за оставка на Валери Симеонов. Казах, че ако размисли, сам трябва да стигне до това да поднесе извинение, ако не го направи- негов грях, допълни Сидеров. \"Разбирам, че отношенията в коалицията ни са тема в момента. Пак повтарям- различни сме, но в едно сме се разбрали- изборът на българите за първи път е патриотична коалиция да бъде трета сила и ДПС да не балансьор. Това е един шанс, който не трябва да пропиляваме\", подчерта лидерът на \"Атака\". Той каза, че разваляне на управляващата коалиция означава предсрочни избори и връщане на надеждата БСП и ДПС отново да бъдат във властта. \"Това не е приемливо за хората и не се приема от българите. Такова разваляне е риск, ние не можем да си го позволим, защото ще бъде игра със съдбата на страната\", каза Волен Сидеров. От друга страна той коментира и физическата форма на президента. „Господин Румен Радев показа не лоша физическа форма с това коремно възлизане. Тренирал съм спортна гимнастика, само че то се прави от вис. Малко със замах го направи, но все пак на тези години и с костюм беше много добре-поздравявам го. Ако потренирам няколко дни ще се опитам и аз, още не съм загубил форма“, увери Сидеров. Относно критиките на Цветан Цветанов към държавния глава Румен Радев, че се държи повече като лидер на политически проект, а не като президент той заяви: \"ако Цветан Цветанов може да направи коремно възлизане - да пробва и да се изравнят, да стиснат ръце\". Не на последно място Волен Сидеров заяви, че смята, че президентът не трябва да воюва с премиера и обратно, нито пък парламентарните групи с президента. Румен Радев е нов политик, който се учи и се старае, каза още председателят на ПГ на ОП.", "date": "2018.03.15", "title": "Сидеров: Търсят под вола теле с искането Радев да покаже стенограма от разговора си с Кирил"}
{"url": "http://epicenter.bg/article/Borisov--Losh-prorok-sam--Svetat-varvi-glavolomno-kam-voyna-/149477/2/0", "text": "  Това каза министър-председателят Бойко Борисов след среща с австрийския канцлер Себастиан Курц в резиденция \"Бояна\".", "date": "2018.03.15", "title": "Борисов: Лош пророк съм! Светът върви главоломно към война!"}
{"url": "http://epicenter.bg/article/Samo-10-ot-163-partii-sa-podali-otchetite-si-pred-Smetnata-palata-/149478/2/0", "text": "Две седмици преди крайния срок само 10 партии от всичките 163 регистрирани партии, които са задължени да представят отчетите си пред Сметната палата, са го направили. Това съобщиха от пресцентъра на институцията.  Сметната палата напомня на политическите партии, че до 31 март 2018 г. е законовият срок, в който да представят финансовите си отчети за 2017 г. и декларациите по образец със списъци на физическите лица, направили дарения. Тъй като 31 март тази година е в събота, последната възможност за партиите да предадат отчетите си, е 2 април. Информация и образци на необходимите документи могат да се намерят в интернет страницата в раздела „Контрол-партии“.  Финансовите отчети трябва да се представят в Сметната палата на хартиен и електронен носител. Това задължение се отнася за всички регистрирани партии, които не са прекратили дейността си с влязло в сила решение на Софийския градски съд.  Съгласно Закона за политическите партии, годишен финансов отчет, който не отговаря на изискванията относно формата, съдържанието и начина на представянето му, както и когато не е придружен с декларацията със списъка на дарителите, се смята за неподаден.  До 16 април Сметната палата ще публикува на интернет страницата си представените от политическите партии финансови отчети за 2017 г. и списъците на дарителите им, наименованията на партиите, които не са подали отчети в срок, както и списък на партиите, получили държавна субсидия през предходната година.  Последиците от непредставяне или непредставяне в срок на годишните финансови отчети и декларациите със списък на дарителите, са:  - налагане на имуществена санкция на политическата партия в размер от 5000 до 10 000 лв.;  - загубване правото на държавна субсидия до провеждането на следващи избори за народни представители;  - възможност Софийският градски съд да постанови разпускане на политическата партия, когато не са представени в Сметната палата годишни финансови отчети за две последователни години.   ", "date": "2018.03.15", "title": "Само 10 от 163 партии са подали отчетите си пред Сметната палата "}
