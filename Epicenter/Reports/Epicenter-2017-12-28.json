{"url": "http://epicenter.bg/article/Rumen-Radev-i-saprugata-mu-sa-pochetni-gosti-na-Novogodishniya-kontsert-na-Vienskata-filharmoniya/143954/2/0", "text": "Президентът и съпругата му ще са почетни гости на президента на Австрия за Новогодишния концерт на Виенската филхармония, съобщава прессекретариатът на президента. Подобна висока чест се отдава за първи път на български държавен глава.   В първия ден на 2018 година българският президент Румен Радев и съпругата му Десислава Радева ще посетят Виена по лична покана на федералния президент на Република Австрия Александър ван дер Белен.   Двамата ще са почетни гости на световноизвестния Новогодишен концерт на Виенската филхармония в златната зала на \"Музикферайн\".   Президентът Ван дер Белен отправи поканата си още през септември тази година в Малта по време на форума на групата \"Арайолуш\". Тогава двамата държавни глави имаха своята първа двустранна среща, пише в съобщението.   Датиращ от далечната 1939 година, новогодишният концерт на Виенската филхармония е признат като един от най-известните новогодишни концерти за класическа музика в света, който събира видни представители на виенското общество и почитатели на творчеството на фамилия Щраус от цял свят.   Излъчва се на живо по телевизиите на близо 100 държави, като събира милиони зрители.   Във Виена държавният глава Румен Радев ще има работна среща с австрийския президент Александър ван дер Белен и с президента на Естония Керсти Калюлайд в контекста на срещата на \"Триото\" на председателството на Съвета на Европейския съюз.", "date": "2017.12.28", "title": "Румен Радев и съпругата му са почетни гости на Новогодишния концерт на Виенската филхармония"}
{"url": "http://epicenter.bg/article/Krasimir-Karakachanov--Nyama-da-otstapya--Posrednitsi-za-MiG-29-nyama-da-dopusna/143882/2/0", "text": "„Няма да отстъпя! Посредници в сделката за МиГ-29 няма да допусна”. Това заяви категорично в „Денят започва” вицепремиерът и военен министър Красимир Каракачанов   „Каквито и номера да правят, няма да мине. В България има закони, които могат да стопират всички обществени поръчки. Смятам, че трябва да бъде променен, когато става дума за национална сигурност.” Каракачанов даде пример с фирма, регистрирана в Западен парк, години наред обжалва ТОЛ-системата.  До края на годината трябваше да сключим договора с РСК МиГ и трябваше да започнат ремонтно-възстановителните работи за изтребителите. В жалбата например го няма човекът, който обжалва. Но Комисията по конкуренцията трябва да му даде три работни дни, тоест до 2 януари. Но парите, които правителството даде, изгарят. МО и държавният бюджет трябва да ги осигурят. Но пак повтарям – няма да допусна посредници. В такива случаи още повече се амбицирам”, заяви шефът на МО. Той коментира и отказа на фирмата, спечелила конкурса за строеж на нови бойни кораби.   „За военните кораби отпуснатата сума практически е намалено с начисляването на ДДС. Фирмата прецени, че е рисково да участва в проекта. Неизбежна е промяната на цените, които са към 2015-а. Според мен ще бъде минимум 20%. Надявам се, че ще убедя правителството да я отпусне. Първо трябва да бъдат ремонтирани корабите, които имаме.”   За повишените заплати на военнослужещите Каракачанов заяви: „Януарските заплати в армията вече ще бъдат нови. Между 10 и 11% е увеличението. Искаше ми се да бъдат повече, но трябва да се съобразяваме с възможностите на бюджета. Като първа крачка не е лошо. С ниски заплати няма как да привлечеш млади хора.” От думите му стана ясно, че сега те са около 700 лева, сега вече ще бъдат 800 лева.  Каракачанов коментира и спорния въпрос за концесията и изграждането на втория лифт на Банско, който събира на протест пред МС противниците на концесията. Въпросът трябваше да влезе в дневния ред на последното правителствено заседание днес: „Това, което трябва да се случи, е да влезе в дневния ред. На 22 декември изтече срокът за обществено обсъждане. Колегите от екологията са работили и през почивните дни. Държавицата Андора, по-малка от Банско, има писти, повече от цяла България. Целият този инат на една група хора, които пречат, целият този рекет трябва да приключи. Каквото и да се направи, те няма да бъдат доволни. Ние като държава трябва да имаме визия какво правим: развиваме ли икономиката или оставяме младите хора да емигрират там, където има възможности за развитие.”  „Ако някой в България все още си мисли, че в ЕС е раят, се лъже. Някои се борят да стопират проектите в България, за да няма конкуренция. По-упоритите печелят, за разлика от тези, които се плашат”, допълни Каракачанов.   По повод напрежението, което се създаде с фейсбук-бунта на вицепремиера Валери Симеонов и отношенията в управляващата коалиция лидерът на ВМРО заяви: „Коалицията е стабилна, макар че това е коалиция. Между четирите партии има нюанси. Въпросът е как ги преодоляваме. Това е изкуството на политиката. За момента успяваме да ги преодоляваме. Надявам се на мъдрост през новата 2018-а. Вече 27 години се делим на какви ли не. Дано новата година да даде повече разум на политиците и тогава, убеден съм, българите ще живеят по-добре.”  „Ако ограничим бюрокрацията и корупцията, която блокира частната инициатива, ще имаме развитие като това като в началото на 20 век. Крайно време е партийният егоизъм да бъде преодолян. Важно е като слезеш от власт хората да ти казват „добър ден”, заключи Каракачанов. ", "date": "2017.12.28", "title": "Красимир Каракачанов: Няма да отстъпя! Посредници за МиГ-29 няма да допусна"}
{"url": "http://epicenter.bg/article/10-hilyadi-dushi-sa-ostanali-bez-sotsialni-pomoshti-zaradi-otkaz-da-rabotyat/143885/2/0", "text": "Социалните помощи на 10 хил. души са били спрени през последната година заради отказ да започнат предложена им работа. Това обяви заместник-министърът на труда и социалната политика Султанка Петрова в предаването „Тази сутрин“ по бТВ.  Програмата „Заетост“ за наемане на трайно безработните, която започна тази година пилотно в 16 общини в Северозападна България, ще продължи и догодина, отделени са 80 милиона лева за 196 общини, каза още Петрова. \"Нашата цел е колкото може повече хора да бъдат включени в пазара на труда, да се подпомогнат трайно безработни, да се мотивират да се записват в бюрата по труда. Те ще бъдат мотивирани и да се включват и в курсове, да се образоват, да се преквалифицират\", каза тя.  От септември в най-бедните общини на Северозапада пилотно се изпълнява Националната програма „Заетост“, по която безработни могат да се обучават и да бъдат наемани в частния сектор или към кметствата. В Криводол, където близо една трета от жителите официално са безработни, след старта на програмата 60 души вече имат препитание.", "date": "2017.12.28", "title": "10 хиляди души са останали без социални помощи заради отказ да работят"}
{"url": "http://epicenter.bg/article/Boil-Banov--Gafovete-nyamat-nikakvo-znachenie--Gotovi-sme-za-Predsedatelstvoto-/143888/2/0", "text": "  Гафовете нямат никакво значение. Най-важното е, че сме готови за Председателството и всичко ще се случи, че страната ще продължи да се доказва като сериозен европейски партньор. Това е ключовото. Това каза министърът на културата Боил Банов за подготовката за Председателството в предаването „Тази сутрин“ по БТВ, цитиран от „Фокус“.   „НДК е средище на културата. Задачата да отговарям за ремонта винаги ми е доставяла удоволствие. Ако трябваше да строя нещо, което не е свързано с култура би ми било отвратително. Приемам задачата като нещо нормално. Дълг, чест и достойнство са думи, които могат да се употребят в случая“, заяви той.   Според него Зала 3 ще даде огромно бъдеще на НДК като конгресен център. „В Зала 3 ще бъде „сърцето на Председателството“. Всички най-важни събития ще се провеждат в нея с огромни по мащаб събития с изключително важни хора“, обясни Боил Банов. „Пътувал съм много с оглед на работата ми. Такава зала в момента в Европа няма, така оборудвана, с такава визия и възможности“, коментира той. „На 12 януари ще бъде първата голяма среща в залата. От 6 януари Председателството започва със сериозни събития в останалите зали на НДК“, каза още той.  ", "date": "2017.12.28", "title": "Боил Банов: Гафовете нямат никакво значение. Готови сме за Председателството!"}
{"url": "http://epicenter.bg/article/Vkarvat-plana-za-Pirin-v-praven-haos/143889/2/0", "text": ", отново благодарение на шепата организации от коалицията „За да остане природа в България“. Този път те се опитват да оплетат в лъжите си и премиера Бойко Борисов, пише в. \"Труд\".   \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n  ", "date": "2017.12.28", "title": "Вкарват плана за Пирин в правен хаос, втори лифт в Банско може да има чак след 7 години!"}
{"url": "http://epicenter.bg/article/Kmetat-na-Bansko--Ekolozite-sa-protiv-vsichko--Nay-ekologichniyat-transport-e-liftat/143890/2/0", "text": "\"Еколозите са против всичко. Най-екологичният транспорт е лифтът. В Европа всичко е лифтове и писти. Там да не би да са изсекли вековни дървета?!\", избухна в ефира на Би Ти Ви кметът на Банско Георги Икономов. Той е категоричен, че атаките срещу построяването на втори кабинков лифт не са базирани на никакви разумни екологични аргументи.   Днес защитниците на втория кабинков лифт ще затворят пътя за Гърция в знак на протест сдрещу еколозите. Зад решението за контрапротеста са се включили всички кметове от Благоевградска област.     \"Аз пък не искам да замърсяват въздуха с коли. Хората ще се качват с лифт, а не с автомобили. Няма да бъдат изсичани вековни дървета. Около 2000 куб. м дървесина ще бъдат изсечани. При положение, че цялата наличност е около 80 хил. куб. м, това количество е нищо\", поясни Икономов. ", "date": "2017.12.28", "title": "Кметът на Банско гневен: Еколозите са против всичко. Най-екологичният транспорт е лифтът!"}
{"url": "http://epicenter.bg/article/Angel-Dzhambazki--Ne-razvivame-planinite-si-zaradi-shepa-hora/143893/2/0", "text": "„В България имаме планини, които нарочно не развиваме заради една шепа хора, които защитават някакъв интерес\", заяви в интервю за \"Здравей, България\" по Нова телевизия Ангел Джамбазки, евродепутат и заместник-председател на ВМРО на фона на споровете между екозащитниците и бизнеса срещу изграждането на втори кабинков лифт в Банско.   \"Не е въпросът дали ще има втори лифт и на кого е дадена тази концесия. Въпросът е да има развитие. По отношение на туризма има бавене, което носи загуби на българските граждани\", изтъкна Джамбазки.   Относно обръщението на Ахмед Доган, той заяви: \"ДПС за всеки един българин е символ на корупция. И тези хора трябва да си дадат сметка защо нито една политическа партия не иска да управлява. Ако ГЕРБ решат да правят коалиция с ДПС, това ще е краят на ГЕРБ\".   Евродепутатът коментира и кандидатурата на Турция за присъединяване към ЕС: \"Турция няма място в Блока. Тя никога няма да стане част от него по много причини\".    ", "date": "2017.12.28", "title": "Ангел Джамбазки: Не развиваме планините си заради шепа хора, които защитават някакъв интерес"}
{"url": "http://epicenter.bg/article/Kmetat-na-obshtina-Simitli--Absurdno-e-10-psevdozeleni-da-reshavat-sadbata-na-tsyal-region/143894/2/0", "text": "      –    – Първо, ние застанахме зад Банско, защото всичко което се прави в полза на региона, не може да ни бъде безразлично. Втората кабинка е важна не само за курорта, но и за целия регион. Тя ще доведе до създаването на нови работни места, туризмът в Банско храни региона като цяло. В активния сезон там работят хора не само от община Симитли, но и Разлог, Якоруда, Белица, Благоевград и други. Цехове и предприятия, разположени на наша територия, реализират продукцията си там. Туристите, които идват на почивка в Банско, не стоят закотвени само там, те посещават историческите забележителности в градовете на региона ни, така че икономическите ползи от курорта Банско са огромни за Пиринско.   –  – Да, дойдоха над 5 хиляди души и видях с очите си как се заформи опашка на кабинковия лифт. Децата се тълпяха, стояха повече от два-три часа, за да се качат. Е, това нормално ли е? Заваля дъжд, времето стана ужасно, а децата стояха мокри до кости, защото няма капацитет кабинката да ги поеме. Ядосах се, защото пет-десет души работят срещу интересите на държавата, всички много добре знаем, че тези хора бранят чужди интереси, а други страдат. И каква е ползата – децата ни страдат, туристите страдат, имиджът на държавата страда, не виждам това да е нормално.   –  – Не, всичките им аргументи са абсурдни. Нещо повече, странното е, че всички „зелени“ в България по-скоро говорят и се изживяват като архитекти, като геодезисти, като инфраструктурни инженери, като специалисти по строителството. Не съм чул нито един от тях да се изкаже като еколог и по екологичен проблем. Чух само да говорят как щели да се изрежат вековни мури, в същото време обаче, ние без да сме специалисти знаем, че боровата гора в Пирин е най-бързо възобновяемата гора и никой няма намерение да реже вековни мури.   –  – Не е нормално, разбира се. Аз питам – на паркинга на Бъндеришка поляна има над 1000 коли, знаем какъв е автомобилният парк у нас – стар и амортизиран. Бълват се газове и пушилки, това ли е много екологично?! А в същото време не даваме да има втора кабинка, което е доказано най-екологичното съоръжение. Ходя редовно в Банско като турист и това, което виждам, е, че съвсем съзнателно се пречи на България да не развива добър зимен туризъм. Зелените удрят като цяло спорта и зимния туризъм. Според мен те искат постепенно у нас този вид туризъм да замре. Имам приятели, които спряха да ходят в Банско, ходят вече в Италия и Австрия. Като се върнат, обясняват какви са условията там, какви са просеките, какви добри лифтове имат, никой не чака, напротив – хвалят се. А на нас ни се пречи съвсем съзнателно от десетина човека, което пак повтарям, е видно, че имат други цели, а не хуманни и екологични. Най-лошото е ,че същите тия хора пречат и на строителството на АМ „Струма“, печелят някакви проекти, броят някакви лалугери, а съм убеден, че 99% от тях не са виждали лалугери, печелят някакви средства. Халал да са им тези пари, о’кей – нека печелят, но да не пречат на икономическото развитие на областта.   –  – По този въпрос се наслушахме на небивалици. Въпреки че точно и ясно бе казано, че пътят в дефилето няма да се разшири даже със сантиметър, те продължават да говорят обратното. Цитират непрекъснато Бернската конвенция, но така я цитират, че съм убеден: те даже не са я прочели. Като цитираш международен документ, трябва да споменеш конкретиката и да изложиш фактите, а не да правиш словесна еквилибристика и манипулации. Дори да предложим, че няма да има магистрала в дефилето, може ли – питам аз – да се закрие пътят, който минава сега. Не, просто говорене и пречене, това е тактиката им. А доколкото аз знам, един от тези велики еколози е правил ОВОС на проекта за високоскоростния влак София-Гърция, който ще минава през дефилето. И той е един от основните, който скача срещу източния вариант. Питам: по-екологично ли е за змийчетата, които примерно ще минат по линията на влака? И как той ще спре, за да ги съхрани, отколкото магистралата.   –  – Ние в нашата община милеем да се съхранят всички местообитания на ценните видове. Активно помагаме на еколозите да се възстанови популацията на лешоядите, от нас като община лошо не са видели, напротив – помагаме, предоставихме им общинска земя. Съдействахме им с ПУП-ове, направиха къща за гости, която ние узаконихме. Не може, когато ние сме им подали ръка с добро чувство, те да ни пречат. Лошото е, че те ходят по чужбина и ни клеветят. Нито един еколог не дойде на общественото обсъждане в Симитли за избор на вариант на трасе за АМ „Струма“ през дефилето.   –  – Трябваше да дойдат, да говорят открито, да кажат кой вариант харесват и кой не, да изложат аргументи, да стане диалог, да убедят хората в своята правота. Не, те се крият. Действат подмолно и ходят да ни клеветят по Брюксел. За мен това е проява на долнопробно интригантстване. Нещата стават много неприятни, едни хора казват, че работят в полза на националния интерес, а всъщност пречат на цялостното развитие на региона. А ние, стотиците хиляди жители в Пиринско, сме се превърнали в техни заложници. Затова смятам, че държавата трябва да си влезе в ролята и да им покаже, че не те ще диктуват дневния ред на държавата и на обществото. Защото хората искат втора кабинка, искат безопасни пътища и да спрат кървавите катастрофи в дефилето – това е дневният ред. На последния техен протест видях как протестират едни хора с бутилка бира в ръката. Да вземем тогава и ние бутилки с вино… Протест се прави с аргументи и факти, а не с бутилки в ръка.   –  – На едно от последните заседания на Консултативния съвет за наблюдение строителството на АМ „Струма“ се оказа, че трябва да се прави тунел от 5 км, тъй като в село Ракитна, което се намира в нашата община, имало Парк за лешояди. Като чух това, се вцепених и питам – къде се намира този парк, защото аз съм 14 години кмет на тази община и не знам, че има Парк за лешояди. А в същото време всички жители знаят, че в Ракитна има само една клетка, където се намират няколко лешояда. Да се говори, че една клетка е Парк и заради нея трябва да се прави тунел, това ми звучи много несериозно и абсурдно. Потресен съм от тези лъжи. А преди 10 години, когато дойдоха в нашата община представителите на „Дивата флора и фауна“, ги приехме топло и гостоприемно, хората им се радваха, помагахме им с всички възможни средства. Но в един момент се оказва, че техните помисли не са били добросъвестни. И сега с една клетка с 5 лешояда вътре, искат да пречат на строителството на АМ „Струма“. Как да уважавате такива хора!   –  – Първо, този овчар е жител на нашата община и е много добър човек. Дори той да е предизвикал пожара, това е станало непреднамерено и случайно. Но представител на зелените след това каза, че причина за пожара сме аз и кметът на Брежани, защото сме имали интереси за трасето на магистралата. Това е толкова абсурдно! Тези хора удариха дъното на глупостите и лъжите, които изричат непрекъснато. Това говори ясно и за морала им. Те не само, че не се появиха да помагат при пожара, но дори не се обадиха. Не дойдоха и да проверят дали не са им изгорели имотите, построили с европейски пари. Това ли е екологичното им съзнание и отношение към природата?   –  – Пълен оптимист съм. Ако нещо ни спира или се забавя, е, че трябва всичко да се изпълни по закон и да се изпипа. Не одобрявам злостните кампании на зелените. Ако и ние започнем да действаме с прийомите им – какво ще стане тогава? Представете си, че на улицата излязат да протестират 100 хиляди наши жители, тогава какво правим, къде ще е тежестта, така ли ще мерим нещата! Истината е, че когато става дума за големи проекти, тежестта трябва да се отчита. Първо, в местните общности и затова е важно да се чуе тяхното мнение. А не на група от десет души, които не живеят тук, и до преди 10 години нито знаеха къде е дефилето, нито къде е Банско. Ако я няма втората кабинка, много инвестиции ще станат излишни и ще се върнем назад в развитието си. Няма да има нужда от пътища, няма да има нужда от нови и добри КПП-та, ще отпаднат доста работни места и хората ще търсят препитание на друго място.   –  – Може да се говори за подарък, ако концесионерът не си плаща концесионните такси, но когато той си плаща, и парите влизат в държавния бюджет, не виждам какъв е проблемът. Още повече, че той сам инвестира от собствения си джоб. Такива инвеститори в нашата община, образно казано, на ръце ги носим. И се стараем всячески да им помагаме в рамките на закона, а не да се чудим как да ги изгоним. Ето сега се пречи на „Юлен“ – ако си тръгне, ви гарантирам, че след 3 години, не в Европа, ами в България няма да знаят вече къде е Банско и какво има там. А ако има още една кабинка, това ще даде огромен тласък на развитие на целия регион. Едва ли има някой разумен човек, който да не ги разбира тези неща. И че „зелените“ пречат на развитието на цялата държава.  ", "date": "2017.12.28", "title": "Кметът на община Симитли: Абсурдно е 10 псевдозелени да решават съдбата на цял регион"}
{"url": "http://epicenter.bg/article/Zapochna-poslednoto-za-2017-a-zasedanie-na-kabineta--Shte-ima-li-vtori-lift-v-Bansko-/143899/2/0", "text": "Започна последното за 2017 година заседание на правителството. Премиерът Бойко Борисов закъсня малко, но след появата му работата започна. Вицепремиерът също е на заседанието. Новината, която се очаква днес е дали ще има решение за изграждане на втори лифт в Банско. Точката за парк \"Пирин\" не е в дневния ред, но се очаква да бъде внесена от министъра на екологията Нено Димов. Това потвърди преди началото на заседанието министърът на отбраната Красимир Каракачанов. Той съобщи, че и вчера екипът на министър Димов е работил, за да се внесе плана за Пирин на днешното заседание.   Срокът за общественото обсъждане на промените в плана за управление на парк Пирин изтече на 22 декември и сега всичко е в ръцете на властта.   Най-дейният по тази тема, вицепремиерът Валери Симеонов, си направи горещо кафе, за да загрее за дебатите. Той е категорично против рекета на еколозите, които са трън в очите на скиорите и хората в Банско.  На въпрос има ли вариант \"патриотите\" да оттеглят подкрепата си към правителството   Под прозорците на Министерския съвет вече започна протестът на еколозите.  ", "date": "2017.12.28", "title": "Започна последното за 2017-а заседание на кабинета. Ще има ли втори лифт в Банско?"}
{"url": "http://epicenter.bg/article/Opitaha-da-oberat-bankomat-v--quot-Lyulin-quot-/143883/3/0", "text": "  Обирджии направиха опит да взривят банкомат в София. От столичната полиция пред \"Нова телевизия\" определили случилото се като \"опит за интервенция\".   Нападението срещу банкомата е станало в 3.25 часа в софийския квартал \"Люлин\".   Няма информация дали са откраднати пари.   Опитът да бъде взломен банкомата е направен по аналогичен начин на кражбата в Сапарева баня.   Тогава бе заловен един от участниците в групата за разбиване на АТМ устройства, а трима други все още се издирват от полицията.   34-годишният Господин Динев е в ареста с постоянна мярка за задържане. Издиваните са Красимир Йорданов, Кирил Микев и Тодор Богданов, и тримата от Перник.   Източник: БГНЕС      ", "date": "2017.12.28", "title": "Опитаха да оберат банкомат в \"Люлин\""}
{"url": "http://epicenter.bg/article/Za-Nova-godina---po-skap-priroden-gaz-s-3-/143933/4/0", "text": "  Окончателно – природният газ поскъпва с близо 3% от Нова година, съобщи БиТиВи.   Регулаторът одобри новите цени на заседание днес.   Въпреки увеличената цена на синьото гориво, от комисията увериха, че няма да има промяна в цените на парно и ток по време на отоплителния сезон.   От „Булгаргаз” са категорични, че с новите цени дружеството ще губи по 4 милиона на тримесечие, но регулаторът не допусна по-голямо поскъпване.          ", "date": "2017.12.28", "title": "За Нова година – по-скъп природен газ с 3%"}
{"url": "http://epicenter.bg/article/Ograbena-zhena-zalovi-dzhebchiyki-v-stolichniya-gradski-transport--Video-/143892/3/0", "text": "  Ограбена жена и нейната приятелка успяха да заловят крадлите, измъкнали портфейла й от чантата в столичния трамвай №7, съобщава БиТиВи.   Когато разбрали, че са обрани те се върнали по същата линия, за да издирват сами джебчийките.   Случката се разиграла на 22 декември. Тогава София беше блокирана от авария и градският транспорт се движеше с огромни закъснения. За да си спести задръстванията Гергана Попова се качила на трамвая, а с нея 4 жени и 11-годишно момиче. Именно тази група е създала суматоха и блъсканица. Когато Гергана разбрала, че е обрана се върнала по следите на джебчийките.   „Бях с приятелка и когато разбрахме, че портмонето ми е откраднато тръгнахме да ги търсим. Взехме трамвая на обратно и слязохме след една спирка. Проверихме в кошовете и намерихме три портмонета”, разказа тя.   Гергана се свързала с IV районно и бързо влязла в контакт със служител на властите. Той й дал напътствия и тя успяла да засече групата в трамвай на спирката на НДК. „Знаеха, че ги следим. Качихме се в трамвая, те опитаха да слязат и пак да се качат. На спирката казахме на ватмана, по съвет на полицая на телефона, да не отваря вратите”, посочи Гергана.   По думите й в трамвая е имало недоволни хора, че ще закъснеят заради ареста, но е имало и готови да се саморазправят с обирджийките.   Те опитали да излъжат полицията, а по-късно в районното е имало и още две потърпевши, които са ги разпознали.   Джебчийките са били пуснати от полицията след 24 часа.      ", "date": "2017.12.28", "title": "Ограбена жена залови джебчийки в столичния градски транспорт (Видео)"}
{"url": "http://epicenter.bg/article/Pochina-muzikantat-Boyko-Trifonov--parviyat-pevets-na-grupa--Atlas-/143953/6/0", "text": " първият певец на група „Атлас”, съобщиха за БГНЕС негови близки.   Трифонов е сред основателите на „Атлас”. в София. Членове тогава са триото Петър Писарски, Бойко Трифонов и Силвия Райновска. По-късно към триото се присъединяват Румен Александров – бас китара, Енил Енчев – хармоника и Петър Даскалов – ударни инструменти.   През втората половина на 80-те, „Атлас“ взима сериозно участие в „ню уейв вълната“, надигаща се с „Тангра“, „Клас“, „Нова Генерация“, „Ревю“ и други групи.  През 1988 година, „Атлас“ свири на първия български рок фестивал. Той се провежда в Мичурин и под името: „Свят, чудни хора“. „Атлас“ взривява тълпата от фенове, а „Балкантон“ прави запис на целия концерт и го издава на дългосвиреща плоча.   „Атлас” е една от малкото български банди, която не спира да твори от създаването си досега. През годините групата излиза на сцената в различни конфигурации. През 2015 г. музикантите отбелязаха 30-годишнината си с грандиозен концерт, който събра бившите членове на групата.   В последните години –  . С него „Атлас” записват песните “Двама с теб” и “Пак пак пак”. В момента групата е в състав: Георги Арсов – вокал; Петър Писарски – китара; Иван Несторов – бас; Асен Драгнев – клавишни; Драгомир Ганчев – барабани. ", "date": "2017.12.28", "title": "Почина музикантът Бойко Трифонов, първият певец на група „Атлас”"}
{"url": "http://epicenter.bg/article/Arestuvaha-ruskiya-sladkarski-shef--koyto-ubi-edin-i-rani-trima-dushi-v-bivshata-si-fabrika/143884/7/0", "text": "  Арестуван е бившият собственик на фабриката за сладкарски изделия в Москва \"Меншевик\", който вчера уби охранител и рани трима души.   Това предаде ТАСС, като се позова на московското градското управление на руското министерство на вътрешните работи, цитирани от    До стрелбата се стигна по време на разгорещен спор между бившия собственик Иля Аверянов и новия собственик на фабриката.   Прокуратурата в Москва съобщи, че стрелбата започнала, когато на територията на предприятието пристигнали съдебни екипи. Аверянов твърди, че фабриката му е била отнета незаконно от прокурори, действащи заедно с престъпна банда.   Полицията претърси обекта след стрелбата, но в него не бе намерен бившият директор. Аверянов напуснал фабриката преди силите на реда да отцепят района.  ", "date": "2017.12.28", "title": "Арестуваха руския сладкарски шеф, който уби един и рани трима души в бившата си фабрика"}
{"url": "http://epicenter.bg/article/Drakonovski-merki-za-sigurnost-v-Nyu-York/143886/7/0", "text": "  Драконовски мерки за сигурност ще посрещнат всеки, който иска да посрещне Нова година на Таймс скуеър.   Това съобщава телевизия Ей Би Си, цитирани от   Медията се позовава на полицията в Ню Йорк.   Очаква се в новогодишната нощ на Таймс скуеър да се съберат около 1 милион души, за да отпразнуват заедно настъпването на 2018 г.   Там мерките за сигурност предвиждат засилени полицейски патрули, поставянето на заграждения на основните кръстовища, както и спирането в близост до тях на камиони с пясък.   Градските власти и силите на реда ще ограничат движението на камионите.   Междувременно на Таймс скуеър започна монтирането на прочутата топка.   Ислямска държава вече заплаши Ню Йорк с атентати заради намесата на САЩ в Сирия и Ирак.  ", "date": "2017.12.28", "title": "Драконовски мерки за сигурност в Ню Йорк"}
{"url": "http://epicenter.bg/article/Stilat-na-nay-komentiranite-parvi-dami-na-2017-a--Bridzhit-Makron--Melaniya-Tramp-i-Desislava-Radeva/143896/10/0", "text": "През изтичащата година нови лица се появиха на политическата сцена, заемайки важни държавни постове. Пример за това за новоизбраните президенти на  .    А във важни обществени събития се превърнаха церемониите по приемане на властта. Редом до тях застанаха и съпругите им, което ги превърна в едни от най-коментираните личности.   През януари т.г. 45-ят президент на САЩ   встъпи в длъжност. Още по време на кампанията половинката му Мелания попадна в центъра на вниманието. Тя предизвика както негативни, така и положителни коментари, свързани с миналото й на модел, голите й фотоси, произхода и образованието й.   Но на церемонията по инагурацията на президента, Мелания Тръмп завинаги спечели сърцата на американците, давайки заявка за безупречен стил. Първата дама на САЩ обра овациите с небесносин тоалет на Ралф Лорън, вдигната коса, дълги ръкавици от велур и обувки с тънък висок ток. И от този момент тататък тя се превърна в еталон за дамите по цял свят.   Елегантна, красива, висока 180 см бивша манекенка, Мелания със сигурност е уникална за страната си първа дама. А избора на манто за 51 000 долара в Сицилия, обувките на 12-сантиметров ток и змийски принт, с който замина за наводнен Тексас и сивият костюм с врътовръзка, с който посрещна премиера на Канада са модните решения, поставили я в списъка на най-коментираните публични личности.   Също през януари у нас встъпи в длъжност петият демократично избран президент –   А визията на съпругата му Несъмнено стилът й се промени изключително много през последната година - от първата пресконференция на съпруга й до днес.   В нощта след избирането на Радев първата ни дама се появи в костюм с пола, доста къса за случая и положението й, предизвиквайки вълна от негативни мнения. Но само няколко месеца по-късно визията на г-жа Радева се прмени напълно – съпругата на президента подкаси косата си, смени огненочервения нюанс с доста по-меко русо-кестяво и значително увеличи дължината на полата си, следвайки протоколните норми.   А на срещата на НАТО в Брюксел през май, Радева застана гордо до най-стилните първи дами в света. Визията й беше дело на родни стилисти и дизайнери, на които тя не пропусна да благодари.   През юни първата ни дама пък блесна в бял гащеризон на роджения ден на Симеон Сакскобургготски, а няколко седмици по-късно последва примера на модната икона Нанси Рейгън, залагайки на червен тоалет в Полша.   Несъмнено Десислава Радева извървява най-голяма еволюция във визията и стила си за последната година, което не остава незабелязано от модните стилисти. Това личи и в стилната фотосесия за сп. „Ева”, където Радева следва стила на френската си колежка Бриджит Макрон.   През май т.г. начело на Франция застана най-младият президент – н. Той и половинката му Бриджит попаднаха в полезрението на медиите от цял свят със значителната възрастова разлика помежду си. 64-годишната първа дама на Франция, обаче има свои безупречен моден стил. Основен акцент в него са роклите с дължина над коляното, превърнали се в нейна запазена мярка.   Младежката визия на г-жа Макрон и любимите й дрехи на „Луи Вюитон” я превърнаха в първа дама, която разбива всички шаблони.    Всяка от тях промени визията си, за да изпълни дълга си на съпруга на президента и символ на държавата.   Предстои да видим дали протоколните норми ще са в основата на избора им през настъпващата 2018-та и доколко модните тенденции ще окажат влияние върху визията на им във втората година от мандата на съпрузите им.", "date": "2017.12.28", "title": "Стилът на най-коментираните първи дами за 2017-а: Десислава Радева, Мелания Тръмп и Бриджит Макрон"}
{"url": "http://epicenter.bg/article/Dzheyn-Fonda--Predpolagah--che-nyama-da-zhiveya-dalgo-i-shte-umra-samotna-/143907/10/100", "text": "Актрисата Джейн Фонда, която отпразнува 80-годишнината си миналата седмица, каза, че не е очаквала да доживее дори до 30-годишна възраст, предаде Ройтерс.   \"Предполагах, че няма да живея дълго и ще умра самотна и пристрастена към нещо. Не мислех, че ако наистина живея толкова дълго, ще бъда енергична и здрава, и ще работя все още. Благодарна съм\", каза тя в интервю за сп. \"Пийпъл\".   Майката на актрисата се е самоубила, когато тя била едва 12-годишна, а бащата, актьорът Хенри Фонда, се оженил повторно същата година.   Джейн Фонда е споделяла, че е страдала от булимия, взимала е халюциногенни наркотици и е била насилвана като дете.   Актрисата спечелва първата си награда \"Оскар\" през 1972 г. на 35 години за филма \"Клут\" и получава втори през 1978 г. за ролята си в драмата \"Завръщане у дома\". Тя става активистка в антивоенното движение и защитата на правата на жените. Постига огромен успех с видеокасетите си с тренировки през 80-те години на XX век, омъжва се три пъти.   Джейн Фонда е номинирана за най-добра актриса в комедиен сериал за участието си в \"Грейс и Франки\" от американската Гилдия на филмовите актьори, която ще раздаде наградите си през януари. Звездата навърши 80 години на 21-и декември. \"Благодарна съм, че станах по-добра за тези 80 години. По-малко съдя хората. Прощавам. Постарах се доста да стана по-добър човек\", каза тя. Източник: новини.бг", "date": "2017.12.28", "title": "Джейн Фонда: Предполагах, че няма да живея дълго и ще умра самотна  "}
{"url": "http://epicenter.bg/article/Novata-godina-shte-zapochne-s-nay-golyamata-Superluna-za-2018-g--/143914/10/101", "text": "След като през отиващия си месец наблюдавахме най-голямата Суперлуна за 2017 г., през първите дни на Новата година отново ще видим естествения спътник на Земята в пълния му блясък, пише в. \"Дейли експрес\".   За радост, на астрономическите ентусиасти на 1 и 2 януари Луната ще бъде по-близко до нашата планета, отколкото ще се намира през цялата 2018 г. - съответно на 356 565 и 356 846 километра. Януарската Суперлуна ще изглежда със 7% по-голяма и по-ярка от типичната пълна луна.   Експертите напомнят, че пълната луна се нарича Суперлуна, когато се намира на по-малко от 364 000 километра от Земята.   Любителите на небесните явления, които няма да имат възможността да наблюдават Суперлунието заради лоши атмосферни условия, ще могат да го проследят онлайн благодарение на проекта \"Виртуален телескоп\". Източник: Новини.бг", "date": "2017.12.28", "title": "Новата година ще започне с най-голямата Суперлуна за 2018 г.  "}
{"url": "http://epicenter.bg/article/Megan-Markal-e-sred-nay-seksapilnite-zheni-na-2017-godina-/143930/10/99", "text": "Актрисата Гал Гадот и годеницата на британския принц Хари Меган Маркъл влязоха в списъка на най-сексапилните жени на 2017 г., публикуван от сайта Лайф.   Гал Гадот е служила в израелската армия, роди дете и се снима в един от най-сензационните филми на годината. Тя определено е \"Жената-чудо\".   Съпругата на футболиста от санктпетербургския клуб \"Зенит\" Александър Кержаков също влезе в класацията. Милана не само е вярна опора на мъжа си, но и добра \"фея\" за тежкоболни деца. Тя закупи оборудване за лечението на детска церебрална парализа, плати за реабилитацията на децата и организира два мащабни благотворителни бала. През годината Милана роди първото си дете и бързо възвърна добрата си форма.   Меган Маркъл се класира в списъка заради прекрасната си усмивка, бронзовата си кожа и гъвкавостта си, благодарение на всекидневните практики йога.   Руската актриса Юлия Пересилд привидно е скромна и срамежлива, но завъртя главата на мастития режисьор Алексей Учител, който изостави жена си и децата си заради нея. На русокосата муза на Учител приписват дори връзка с Роман Абрамович - Юлия винаги има място в ложата на олигарха в Болшой театър.   Представяте ли си колко е трудно да бъде заменена Моника Белучи? Шоколадовата мароканка Тина Кунаки обаче успя. Само бедрата й могат да отвлекат вниманието на възлюбения й, актьора Венсан Касел, от разкошните й къдрици.   Бледата и неуверена в себе си героиня на Софи Търнър от сериала \"Игра на тронове\" беше преобразена в последния сезон. Желана от всички мъже във Вестерос, тя се справи с враговете и стана господарка в замъка на своя род. В реалността животът на Софи е малко по-прозаичен - тя подготвя сватбата си с певеца Джо Джонас.   Източник: новини.бг", "date": "2017.12.28", "title": "Меган Маркъл е сред най-сексапилните жени на 2017 година  "}
{"url": "http://epicenter.bg/article/Badete-reshitelni-i-premerete-riska/143957/10/101", "text": "\r\n \r\n \r\n \r\n", "date": "2017.12.28", "title": "Бъдете решителни и премерете риска"}
{"url": "http://epicenter.bg/article/Olinezata-s-novo-gadzhe-na-parti/143958/10/0", "text": "„Живот като на кино“ беше мотото на първия рожден ден на клуб The 1 Exclusive, което, случайно или не, съвсем приляга на звездните гости, които отбелязаха празника. Спокойно можем да наречем това „нощта на двойките“, защото, за да вдигнат наздравици с шампанско, на партито дойдоха влюбени, които не се срещат често в софийските заведения.   Футболистът Благой Георгиев и красивата му съпруга Есмер пристигнаха хванати за ръце и опровергаха всички слухове за крах в отношенията им. Двамата цяла вечер се забавляваха в компанията на приятели и с охота позираха на фотографа Иван Ерменков.   Твърденията за друга раздяла в светските среди обаче се потвърдиха с появата на следващите гости. Бизнесменът Александър Найденов дойде на рождения ден със съвсем ново гадже. Явно със сървайвърката Ралица Кирилова вече не са заедно. Новата му изгора има сходни черти на външен вид, но е доста по-млада. Двамата видимо се чувстваха добре заедно, като си правеха малки закачки.   Поп фолк певицата Ивена за първи път уважи светско събитие не в в компанията на приятелки, а на дългогодишната си половинка, с която живее на семейни начала. Тя не пожела да покаже мъжа до нея пред фотообективите, но щастието беше изписано на лицето й.   Като в истинска холивудска продукция, пред стената за снимки на входа на клуба имаше режисьорски стол, камера и осветление. Трите танцови формации, които представиха зрелищни спектакли по време на партито, също бяха подчинили програмите си на популярни филми.   Шоуто на балета на The 1 Exclusive беше смесица от „300“ и „Games Of Thrones“. Балет NOVA заедно с тяхна певица направи по уникален начин „Burlesque“, а момчетата и момичетата отDance StudioCreators, които дойдоха чак от Варна по повод празника – „Street Dance“.   Освен тях DJ Цеци и DJ Марти се погрижиха за доброто настроение на гостите. А за да разрежат огромната златна торта на сцената се качиха уравителите на клуба Илиян Димитров и Мая Георгиева.  ", "date": "2017.12.28", "title": "Олинезата с ново гадже на парти"}
{"url": "http://epicenter.bg/article/13-dushi-sa-raneni-pri-vzriva-v-supermarket-v-Sankt-Peterburg-vchera/143891/7/0", "text": "  Тринадесет души са пострадали, по последни данни, при снощния взрив в супермаркет на Кондратиевския проспект в Санкт Петербург снощи.   Осем от тях остават в болница, съобщи заместник-губернаторът по социалните въпроси Анна Митянина, цитирана от ТАСС и    Досега се съобщаваше за 10 пострадали.   Петима са се отказали от хоспитализация.   От оставащите в болница травмите на петима са средно тежки, а трима са в \"удовлетворително състояние\", писа тя в Туитър. Сред пострадалите няма деца, съобщиха от градската комисия по здравеопазването.   Взривното устройство с мощност около 200 г тротил, съдържащо и поразяващи елементи, е било задействано около 18:30 часа снощи в развлекателния комплекс \"Гигант хол\" на първия етаж на магазина, около клетките за оставяне на личен багаж, съобщи Националният антитерористичен комитет НАК, цитиран от Франс прес и БТА.   НАК координира разследването за взрива, макар че той все още не е формално квалифициран като терористичния акт, а само като опит за убийство.    ", "date": "2017.12.28", "title": "13 души са ранени при взрива в супермаркет в Санкт Петербург вчера"}
{"url": "http://epicenter.bg/article/Vladimir-Putin-opredeli-eksploziyata-v-Sankt-Peterburg-za-teroristichen-atentat/143895/7/0", "text": "  Държавният глава на Руската федерация Владимир Путин определи експлозията в магазин в Санкт Петербург за терористичен атентат, предава РИА Новости, цитирани от „Фокус“.   „Вчера (сряда, 27 декември – бел.р.) в Санкт Петербург бе извършен терористичен атентат“, заяви президентът в рамките на среща с офицери, участвали във военната операция в Сирия.   Във вечерните часове на сряда в магазин за хранителни стоки в Санкт Петербург бе задействано взривно устройство, в резултат на което пострадаха 13 души. Шестима от тях остават в болница.  ", "date": "2017.12.28", "title": "Владимир Путин определи експлозията в Санкт Петербург за терористичен атентат"}
{"url": "http://epicenter.bg/article/Ukrayna-i-proruskite-separtisti-v-Donbas-si-razmeniha-stotitsi-plennitsi/143897/7/0", "text": "Стотици украинци се събраха на летището в Киев, за да посрещнат тази нощ десетките военни и цивилни, освободени от плен по време на размяната на пленници между украинските власти и проруските сепаратисти, предаде Франс прес. Развяващи украински знамена и носещи букети с цветя, хората посрещнаха, скандирайки: \"Слава за Украйна! Слава за героите!\", освободените мъже и жени при тяхното слизане от военнотранспортен самолет, който ги докара в Киев. \"Скъпи приятели, за вас днес е един много важен ден\", заяви посланичката на Франция в Украйна Изабел Дюмон, която придружаваше украинския президент Петро Порошенко в сепаратисткия украински Изток за среща с освободените мъже и жени. \"Ще продължим да работим, за да могат всички затворници да се върнат у дома\", допълни тя. Последва емоционална среща на освободените с техните близки. Размяната на затворници касаеше над 300 души. Тя бе плод на трудни преговори, в които участваше и руският президент Владимир Путин от няколко седмици. Властите в Киев освободиха 233 души, от самопровъзгласилите се Донецка и Луганска републики бяха освободени 73 затворници. Това бе първата размяна на пленници между враждуващите страни от 15 месеца насам. Тя се състоя на фронтовата линия близо до Горловка на около 40 километра североизточно от Донецк и продължи няколко часа. До връщането на мъжете по домовете им се стигна след сделка, която включва удължаване на договорката за спиране на огъня. Това не са всички пленници, които имат двете страни в кървавия конфликт. Украйна твърди, че поне още 103 души са в ръцете на сепаратистите. Въпреки размяната на пленници и договореното примирие, международните наблюдатели са единодушни, че в последните седмици сблъсъците в Източна Украйна са се ожесточили. Конфликтът продължава вече четвърта година и отне живота на 10 хиляди души. Украйна и Западът обвиняват Русия, че поддържа сепаратистите с хора, оръжие и пари. Москва отрича тези твърдения.", "date": "2017.12.28", "title": "Украйна и проруските сепартисти в Донбас си размениха стотици пленници"}
{"url": "http://epicenter.bg/article/Trima-zhurnalisti-zaginaha-pri-eksploziya-v-Kabul/143898/7/0", "text": "Трима журналисти са сред загиналите 13 души при експлозия днес край сградата на афганистанска осведомителна агенция в Кабул. Ранените са над 50, съобщи ТАСС. Терорист самоубиец се е самовзривил край сградата на агенцията в западната част на столицата. След експлозията започнала стрелба. При друг инцидент шест деца на възраст 8 до 10 години са загинали в сряда при експлозия на мина в провинция Балх, Северен Афганистан, съобщиха местните власти.   Напоследък екстремистите в Афганистан значително засилиха позициите си в редица източни, южни и северни провинции. Командири и обикновени бойци от радикалните групировки все по-често полагат клетва за вярност към терористичната организация \"Ислямска държава\", отбелязва ТАСС.", "date": "2017.12.28", "title": "Трима журналисти загинаха при експлозия в Кабул"}
{"url": "http://epicenter.bg/article/Turtsiya-obeshtava-podobryavane-na-otnosheniyata-s-Evropa/143902/7/0", "text": "  Турция има желание да подобри връзките си с влиятелни европейски държави като Германия и Нидерландия, а след месеци напрежение може да се констатира, че е налице затопляне в отношенията на Анкара с тях. Това заяви държавният глава на Турция Реджеп Тайип Ердоган, съобщава вестник Hurriyet, цитиран от „Фокус“.   „Винаги казвам това - длъжни сме да намалим броя на враговете си и да увеличим броя на приятелите си. Нямаме проблеми с Германия, Нидерландия или Белгия. Напротив, тези, които са в правителствата на изброените страни, са мои стари приятели\", подчерта Ердоган пред журналисти на борда на самолета, с който пътува от Чад към Тунис.   „Имахме проблеми, но нашите последни срещи преминаха много добре. Поисках подкрепата им за Ерусалим; ние всички сме на една и съща позиция. Позвъних на [германския президент Франк-Валтер] Щайнмайер да му благодаря. [Нидерландският премиер Марк] Рюте изпрати някои сигнали, за да подобри връзките ни с нас. Те са задоволителни. Разбира се, ние се надяваме да имаме добри отношения с ЕС и страните от Общността\", подчерта Ердоган.   Отношенията между Турция и Германия, от една страна, и между Турция и Нидерландия се влошиха сериозно в началото на 2017 г., след като политици на Анкара не бяха допуснати на територията на двете страни, за да участват в кампания за спорния референдум за конституционни промени в страната, припомнят от редакцията.  ", "date": "2017.12.28", "title": "Турция обещава подобряване на отношенията с Европа"}
{"url": "http://epicenter.bg/article/Rusiya-vidya-vazmozhnost-ES-da-otmeni-sanktsiite-prez-2018-a/143911/7/0", "text": "  Налице е възможност Европейският съюз да отмени икономическите санкции, наложени на Русия по някое време през 2018 г. Това обяви постоянният представител на Русия в Европейския съюз Владимир Чижов, цитиран от ТАСС, предаде    Той добави, че промените в политиката на санкции ще изискват голяма политическа воля от страна на ЕС.   \"Бих се въздържал от прогнози, още повече от предположения. Но е налице подобна вероятност през следващата година. Нека да изчакаме и да видим колко е голяма\", коментира руският дипломат.   По-рано през декември Европейският съвет удължи икономическите санкции, удрящи икономиката на Русия. По време на годишната си пресконференция руският президент Владимир Путин изтъкна, че \"санкциите нямат същия ефект като цените на петрола, то те все пак имаха ефект\".    ", "date": "2017.12.28", "title": "Русия видя възможност ЕС да отмени санкциите през 2018-а"}
{"url": "http://epicenter.bg/article/Kitay-sazdade-magistrala--koyato-proizvezhda-tok-i-topi-snega-prez-zimata/143921/7/0", "text": "Китай показа първата си магистрала, която топи снега и леда през зимата и произвежда ток.   В официалния профил на информационната агенция \"Синхуа\" в Туитър бяха публикувани снимки от магистралата, която се намира в провинция Шандун, Източен Китай.   Тя е покрита с фотоволтаични панели, които приличат на парчета стъкло.  Благодарение на специалната настилка годишно може да се произвежат 10 млн киловатчаса електричество.   Китайската агенция пише, че магистралата е \"първата\" в света. Фотоволтаичен път - само за пешеходци и велосипедисти, беше завършен в Холандия през 2014 г. Соларни панели са инсталирани по някои шосета в Германия и Италия, а Франция стартира петгодишен проект за строежа на фотоволтаичен път с дължина от 966 км.   Следващата стъпка на китайците ще бъде тази магистрала да зарежда електрическите автомобили, които се предвижват по нея.   Източник: offnews.bg   Линк: https://offnews.bg/sviat/kitaj-sazdade-magistrala-koiato-proizvezhda-tok-i-topi-snega-prez-zim-671930.html", "date": "2017.12.28", "title": "Китай създаде магистрала, която произвежда ток и топи снега през зимата"}
{"url": "http://epicenter.bg/article/Na-mesta-v-SASht-temperaturite-padnaha-do--37-gradusa-/143942/7/96", "text": "В американските градове Интернешънъл Фолс и Хибинг в щата Минесота бяха измерени  съобщава Нова.тв. Температурата в Интернешънъл Фолс, обявил се за \"Хладилната камера на страната\", падна до -37 градуса, като счупи предишния рекорд от -32 градуса, поставен през 1924 г. В Хибинг температурата падна до -28 градуса, подобрявайки стария рекорд от -27 градуса от 1964 г. В голяма част от северните райони на САЩ ниските температури и мразовитият вятър ще продължат през идните дни.   Метеоролозите предупреждават за  заради арктическия въздух, нахлул в централната част на страната и разпространяващ се на изток.   Заради необичайно ниските температури, замръзна водопадът Минехаха в щата Минесота.", "date": "2017.12.28", "title": "На места в САЩ температурите паднаха до -37 градуса "}
{"url": "http://epicenter.bg/article/Tezhka-katastrofa-mezhdu-politseyski-bus-i-dve-taksita-vav-Varna/143901/3/0", "text": "  Тежка катастрофа между полицейски бус и две таксита е станала в ранните часове днес на кръстовището на бул. „Цар Освободител” и бул. „Осми Приморски полк” във Варна, съобщава    Бусът на полицията се е сблъскал с двете коли и се е преобърнал, предаде Дарик.   При инцидента няма сериозно пострадали хора. Четирима души са с контузни наранявания.   47-годишният водач на полицейския автомобил, 42-годишният водач на един от автомобилите и двама пътници. Направените проби за употреба на алкохол на водачите са отрицателни. Изясняват се обстоятелствата, довели до инцидента.   По случая е образувано следствено дело.      ", "date": "2017.12.28", "title": "Тежка катастрофа между полицейски бус и две таксита във Варна"}
{"url": "http://epicenter.bg/article/Zaradi-visoka-skorost-kola-se-zabi-v-darveta--6-ma-mladezhi-sa-raneni/143905/3/0", "text": "  Петима младежи и 30-годишен мъж са настанени в болницата в Хасково, след като колата им изхвърчала от пътя и се ударила в няколко дървета. Сигналът за катастрофата, която е станала между хасковските села Книжовник и Манастир, е подаден снощи в 23.14 часа, съобщиха от Областната дирекция на МВР, цитирани от dir.bg.   30-годишен водач от село Жълти бряг е шофирал лек автомобил Фолксваген „Пасат“ с несъобразена с пътните условия скорост. На ляв завой мъжът е загубил контрол над колата, тя е излязла вдясно от пътя и се е ударила последователно в няколко дървета.   От удара шестима са ранени и са откарани в хасковската болница. Шофьорът е с комоцио, разкъсване на дясно ухо, множествена фрактура на дясна лопатка и фрактура на 4-ти гръден прешлен.   Пострадали са и возещите се в колата петима младежи, четирима от които от село Жълти бряг: 22-годишен с комоцио, контузия на главата; 14-годишен – с охлузни рани по тялото; 17-годишен - с комоцио, счупени 6-то 7-мо и 8-мо ребро; 15-годишен - с открита фрактура на втори пръст на дясна ръка и разцепване на длан и 14-годишна девойка от Димитровград – с разкъсна рана зад дясно ухо.   Няма опасност за живота им. Образувано е досъдебно производство. По първоначални данни причина за тежката катастрофа е несъобразена скорост на мокър асфалт.  ", "date": "2017.12.28", "title": "Заради висока скорост кола се заби в дървета, 6-ма младежи са ранени"}
{"url": "http://epicenter.bg/article/Kamion-blasna-10-godishno-momche--Deteto-e-s-fraktura-na-cherepa-i-s-opasnost-za-zhivota/143906/3/0", "text": "  10-годишно дете е било блъснато от товарен автомобил на пътя между селата Вресово и Зайчар, съобщиха от Областната дирекция на МВР – Бургас, цитирани от    Около 17.50 часа вчера, в условията на ляв завой, товарен автомобил „Рено Мастер”, с бургаска регистрация, управляван от 29-годишния с инициали Р.Ю. от село Зайчар по неустановени до момента причини блъска детето.   10-годишният с инициали В.М. от Велики Преслав е карало колело. Детето е с фрактура на черепа, с опасност за живота и е настанено за лечение в УМБАЛ - Бургас.      ", "date": "2017.12.28", "title": "Камион блъсна 10-годишно момче! Детето е с фрактура на черепа и с опасност за живота"}
{"url": "http://epicenter.bg/article/Ubiets-se-obadi-v-MVR-na-Koleda-i-si-prizna/143910/3/0", "text": "  43-годишен мъж от плевенското село Глава се е обадил в полицията на Коледа и е поискал да бъде задържан за извършено убийство, съобщиха от пресцентъра на МВР, цитирани от  Сигналът е подаден в РПУ-Червен бряг на 25 декември в 4.05 часа.   Веднага на място са изпратени полицейски екипи, пред които 43-годишният мъж заявил, че преди около месец, след скандал, е ударил с брадва по главата 52-годишен мъж от Койнаре и той е починал.   Убиецът скрил тялото на жертвата си в канална тръба под пътя на изхода на село Глава. При оглед на посоченото място действително е намерено тяло. При претърсване в дома на извършителя е открито споменатото от мъжа сечиво.   43-годишният е задържан за срок до 24 часа. Уведомен е прокурор от Окръжна прокуратура - Плевен. По случая е образувано досъдебно производство за убийство. Работа по случая продължава разследващ полицай.  ", "date": "2017.12.28", "title": "Убиец се обади в МВР на Коледа и си призна"}
{"url": "http://epicenter.bg/article/Zaradi-zakani-za-ubiystvo-na-svideteli--priyatel-na-Zhivko-Sudzhuka--stava-chetvarti-obvinyaem-po-deloto/143912/3/0", "text": "  Софийска градска прокуратура (СГП) повдигна обвинение на Петър Малджиев за две престъпления - закана с убийство и опит за принуда.   Петър Малджиев е четвъртият обвиняем по делото, по което вече бяха привлечени към наказателна отговорност бившият депутат от ПП ГЕРБ Живко Мартинов, бившият директор на ОДМВР – Добрич – Веселин Колев и Розалина Брайкова, директор на Областна дирекция по безопасност на храните – Добрич.   В хода на разследването до настоящия момент е установено, че Малджиев е близък приятел на двамата.   Самият той бил собственик на два хотела в курортно селище Кранево, казино в Добрич и други търговски обекти. Назад във времето е бил шеф на \"Аполо и Болкан\" и е бил свързан с бившите силови групировки.   През месец ноември 2017 г. ,във връзка с започналото наказателно производство срещу Живко Мартинов, Малджиев се заканил с убийство на двама от свидетелите по делото, а спрямо трети се опитал да упражни принуда, като го заплашил със саморазправа, за да го мотивира да оттегли вече депозирани показания срещу Мартинов и Колев.   Ако бъде признат за виновен, Малджиев може да получи наказание до 6 години лишаване от свобода за всяко едно от трите от престъпления.   Спрямо Малджиев е взета мярка за неотклонение „подписка“, съобщиха от прокуратурата. По настоящето производство вече е привлечен към наказателна отговорност Живко Мартинов, като са му повдигнати общо шест обвинения.   Сред тях са две обвинения за изнудване, обвинение за закана с убийство, обвинение за лично укривателство, принуда и престъпление срещу реда на управление. Определена му е мярка за неотклонение „парична гаранция“ в размер на 5 000 лв.   Веселин Колев е привлечен към наказателна отговорност за закана с убийство, принуда и подбуждане към лъжесвидетелстване. Определена му е мярка за неотклонение „подписка“.  ", "date": "2017.12.28", "title": "Заради закани за убийство на свидетели, приятел на Живко Суджука става четвърти обвиняем по делото"}
{"url": "http://epicenter.bg/article/Samo-za-polovin-chas-politsai-sa-arestuvali-dvama-piyani-da-karat-edna-i-sashta-kola/143913/3/0", "text": "  В рамките на половин час снощи служители на Четвърто районно управление на МВР-Пловдив са заловили двама пияни шофьори с един и същ автомобил. Това съобщиха от ОДМВР-Пловдив.   Около 02.00 часа на кръстовище между бул. “Цар Борис ІІІ Обединител” и ул. “Св. Петка” в Пловдив е установено, че 33-годишен е седнал зад волана на “Мерцедес” с над 2 промила алкохол. Мъжът е отведен за срок до 24 часа в полицейския арест, образувано е бързо производство.   Тридесет минути по-късно подобни действия били предприети и спрямо негов 36-годишен родственик, който на бул. “Княгиня Мария Луиза” бил засечен да управлява същия автомобил с близо 1,5 промила.  ", "date": "2017.12.28", "title": "Само за половин час полицаи са арестували двама пияни да карат една и съща кола"}
{"url": "http://epicenter.bg/article/Prokuraturata-se-samosezira-za-proyavena-zhestokost-kam-kuche-v-s--Buzovgrad/143920/3/0", "text": "  Районна прокуратура-Казанлък се самосезира по публикации в медиите и по сигнала на граждани за това, че на 25 декември 2017 г. в с. Бузовград, общ.Казанлък, на публично място е била проявена жестокост към гръбначно животно – куче и му е причинена смърт, тежко или трайно увреждане - престъпление по чл.325б ал.2, т.3 пр.І-во във вр. с ал.1 от Наказателния кодекс, съобщиха от пресцентъра на Апелативна прокуратура-Пловдив, цитирани от    Дадени са указания за разпит на свидетели, възприели деянието по връзване към автомобил и влачене по пътното платно на гръбначно животно – куче.   Разпоредено е да се установи какви прояви на жестокост са били извършени спрямо животното, кои лица и с какви действия са осъществили деянието.   Указано е да се назначи ветеринарно-медицинска експертиза с оглед установяване на вида травматични увреждания, причинени на кучето, както и дали след това е имало реална опасност за живота му, трайно увреждане и какво е то, засегнати ли са били жизненоважни органи и как е преживяло животното травмата, като по този начин ще се установи дали деянието е извършено по жесток и мъчителен начин. Разследването е възложено на разследващ полицай при РУ на МВР-Казанлък и се извършва в двумесечен срок.            ", "date": "2017.12.28", "title": "Прокуратурата се самосезира за проявена жестокост към куче в с. Бузовград"}
{"url": "http://epicenter.bg/article/Sled-samnitelna-sdelka-za-tendzhera--politsiyata-v-Blagoevgrad-be-vdignata-zaradi-signal-za-bomba/143924/3/0", "text": "  Комична ситуация вдигна на крак полиция и пожарна след сигнал за вероятно взривно устройство в Благоевград, след суетене от 30-на минути, за щастие се оказа, че е неоснователен, предаде БГНЕС.   Малко след 11 ч. от района на месокомбинат \"КФМ\" на бул. \"Димитър Солунски\" е подаден сигнал за взривно устройство, след като благоевградчанин купил изгодно от говорещ на развален руски език мъж тенджера под налягане и куфарче с прибори за хранене.   Историята е следната. Преди обяд днес, на паркинга пред хипермаркет под стария гробищен парк, благоевградчанин купил „изгодно” - за 45 лв., маркова тенджера под налягане и прибори за хранене, които според продавача стрували 4500 евро.   Продавачът говорел на развален руски, купувачът го определи като „чеченец”, който искал да му направи подарък. „Как така ще ми подаряваш нещо, което е толкова скъпо”, казал купувачът и дал на продавача 45 лв., от 145-те, които имал в себе си.   Грабнал куфара с приборите и кашона с тенджерата, купувачът тръгнал да се прибира, доволен от изгодната „сделка”. Но по едно време се сетил, че може да носи бомба, за това решил да я изведе извън града.   Но пък веднага след това през ум му минала мисълта, че може да гръмне всеки момент. Така сложил кашона и куфарчето на покрива на заведение за бързо хранене пред „КФМ”, след което се обадил на полицията.   На място пристигнаха пожарна и полиция, а персоналът на заведението, стопанисвано от Бранко Салич, е поканен да напусне. Районът бе отцепен. Към 12 ч. двама полицаи отвориха кашона с тенджерата и куфарчето, и след като не откриха нищо подозрително, тревогата бе отменена.   „Обвиняват ме, че съм създал паника, ами ако наистина вътре имаше бомба и гръмнеше, а приборите се разлетят, представяте ли си какво можеше да стане”, обясни купувачът пред медиите, след което бе отведен да даде показания за случая с покупката си.          ", "date": "2017.12.28", "title": "След съмнителна сделка за тенджера, полицията в Благоевград бе вдигната заради сигнал за бомба"}
{"url": "http://epicenter.bg/article/Sadat-ne-dade-hod-na-deloto-sreshtu-Daniel-Mitov--otlozhi-go-za-16-fevruari/143931/3/0", "text": "  Специализираният наказателен съд отложи разпоредителното заседание по делото срещу бившия външен министър Даниел Митов и заместникът му Христо Ангеличин, съобщава dir.bg.   Митов е обвинен в това, че през първата половина на миналата година не е изпълнил служебните си задължения с цел да набави облага за търговско дружество и от това настъпили значителни вредни последици в размер на 494 458,03 лв. за Министерство на външните работи.   Ангеличин пък ще отговаря за безстопанственост.   Разпоредителното заседание беше отложено за 16 февруари, защото защитникът на Даниел Митов е в годишен отпуск, а според съда това е абсолютна процесуална пречка, за да се даде ход на заседанието.   Магистратите разпоредиха да бъде изпратена призовка до МВнР и Министерството на финансите, които да осигурят свой представител за следващото заседание.   Пред журналисти бившият външен министър каза, че няма нанесени материални щети на МВнР и това е било установено от прокуратурата, и че \"няма нищо ненормално или несъобразно със закона\" едно министерство да подпише с друго временно осигуряване на самолетни билети. По думите му това е правено многократно в българската административна практика и няма нищо нередно в този случай.   По време на днешното заседание стана ясно, че със заповед от 21 декември на главния прокурор Сотир Цацаров по делото е била командирована прокурор Боряна Бецова от Софийската градска прокуратура. Тя ще работи заедно с още двама прокурори по случая.   \"Нормално е като човек запознат с детайлите да съм командирована\", коментира прокурор Бецова пред журналисти, но отказа да каже повече подробности за обвинението.  ", "date": "2017.12.28", "title": "Съдът не даде ход на делото срещу Даниел Митов, отложи го за 16 февруари"}
{"url": "http://epicenter.bg/article/Dvama-chuzhdentsi-obvineni-za-trafik-na-hora-u-nas-/143943/3/0", "text": "Районна прокуратура-Свиленград привлече като обвиняеми по бързо производство двама чужденци за незаконно превеждане през границата на страната на иракска гражданка. Това съобщиха от пресцентъра на прокуратурата.   Привлечени като обвиняеми са 34-годишният Фадел А. И 32-годишният Сипан Д. Мъжете са сирийци по произход и живеят във Великобритания.   Те се опитали да прекарат нелегално жената през ГКПП Капитан Андреево на 23 декември. Колата с английски номера била управлявана от Фадел А. Като пътници в автомобила пътували обвиняемият Сипан Д. и 25-годишната иракска гражданка Руджин С.   При извършена проверка дежурният граничен полицай установил, че снимката, поставена в документите за самоличност на Руджин С., не е нейна. Установено било още, че представеният от нея задграничен паспорт е преотстъпен документ.   Бързото производство спрямо двамата обвиняеми ще приключи в законния срок. Районна прокуратура-Свиленград наблюдава и бързо производство срещу иракската гражданка, привлечена като обвиняема за влизане в страната без разрешение на надлежните органи на властта. ", "date": "2017.12.28", "title": "Двама чужденци обвинени за трафик на хора у нас  "}
{"url": "http://epicenter.bg/article/Sadat-namali-prisadata-na-Ivan-Evstatiev/143956/3/0", "text": "Иван Евстатиев от 6 на 4 години. Адвокатът му обаче има намерение да обжалва и това решение - пред третата съдебна инстанция. Припомняме, че през януари 2016 година Иван Евстатиев беше арестуван за изнасилването на 16-годишна ученичка от Стрелча. След серия от протести в града, Евстатиев подаде оставка като общински съветник, а на 2 май тази година  Районният съд в Пловдив го осъди на 6 години затвор.  Съдът прие, че на 15 януари 2016 година в хотелска стая в град Стрелча Иван Евстатиев е напил и привел в безпомощно състояние 16-годишната ученичка, след което я изнасилил.   Източник: нова.тв", "date": "2017.12.28", "title": "Съдът намали присъдата на Иван Евстатиев"}
{"url": "http://epicenter.bg/article/Za-Lukarski-nyama-nishto-dramatichno-i-druga-partiya-da-obitava--quot-Rakovski-quot--134/143900/2/0", "text": "  Няма нищо драматично в това да има и друга партия на емблематичния адрес \"Раковски\" 134. Това заяви настоящият лидер на СДС Божидар Лукарски, пред bTV, цитиран от    Той посочи, че имат добра комуникация с Валери Симеонов и НФСБ и двете партии са си разделили обитанието на столичния адрес.   \"Много партии имаха желание да са на това място, НФСБ все пак управляват и нямат своя сграда в София\", коментира той и поясни, че и сините остават в сградата.   В момента все още се изчистват процедурите за ремонти и наеми. За сега няма фондация, която да плаща наема, но интерес има, каза той.   СДС подкрепят втори лифт на Банско, но по законен начин, заяви Лукарски. Според него нито блокиране на пътища, нито протести са решение на казусите в Пирин. \"Но къде бяха протестиращите, когато се изсичаше гората след пожарите в Кресна\", запита риторично Лукарски.  ", "date": "2017.12.28", "title": "За Лукарски няма нищо драматично и друга партия да обитава \"Раковски\" 134"}
{"url": "http://epicenter.bg/article/Dimov-vnese-izvanredna-tochka-v-zasedanieto-na-MS-za-Bansko--Borisov-dade-1-chas-predi-da-se-glasuva/143903/2/0", "text": " Министърът на околната среда и водите Нено Димов е внесъл като извънредна точка на правителственото заседание предложението да се разгледа промяната в Плана за управление на Национален парк „Пирин“, научи Агенция \"Фокус\".   Премиерът Бойко Борисов е дал 1 час време на министър Димов, за да се подготви и да изложи предложението си, след което то да бъде гласувано от кабинета.  ", "date": "2017.12.28", "title": "Нено Димов внесе извънредна точка на МС за Банско. Борисов даде 1 час преди да се гласува"}
{"url": "http://epicenter.bg/article/Prokuraturata-obzhalva-reshenieto-na-KEVR-za-novata-tsena-na-vodata/143904/2/0", "text": "  Върховна административна прокуратура протестира решения на КЕВР за цената на ВиК услугите, съобщава    На 22 и 28 декември Върховната административна прокуратура протестира пред Административния съд в София решения на Комисията за енергийно и водно регулиране (КЕВР), с които се одобряват бизнес плановете за развитие на дейността като ВиК оператор за регулаторен период 2017-2021 г.   От ВАП са установени съществени нарушения на административно-производствените правила, тъй като КЕВР се произнася по бизнес-планове, чиито окончателни редакции не са съгласувани от съответните асоциации по ВиК, съобразно правилото на чл.198в, ал.4, т.5 от Закона за водите.   Спазването на цитираното нормативно изискване е безусловно задължително, включително и в случаите, в които след първоначалното съгласуване в бизнес-плановете от асоциациите по ВиК, от оператора на ВиК услуги се внасят корекции, променящи одобрените параметри.   По този начин от КЕВР са пренебрегнати повелителни правни норми с цел да се осигури вземането на решения за удовлетворяване на исканията на посочените ВиК оператори.   В съответствие с конституционните прерогативи на прокуратурата да следи за спазване на законността са подадени протести против решенията на КЕВР. Проверката на ВАП продължава.    ", "date": "2017.12.28", "title": "Прокуратурата обжалва решението на КЕВР за новата цена на водата"}
{"url": "http://epicenter.bg/article/-Maya-Manolova-zapochva-kampaniya-za-podkrepa-na-detsa-s-edin-roditel/143908/2/0", "text": "Утре, 29 декември 2017 г., в 11.00 часа омбудсманът Мая Манолова ще даде старт на кампанията за закрила правата на децата, останали с един родител, съобщиха от пресцентър а на националния омбудсман.  Поводът е гневното писмо до Дядо Коледа, което изпрати Златина Хаджипанайотова.  Майката на три деца, чийто съпруг е починал, се обърна към омбудсмана с молба да бъдат подкрепени усилията за осигуряване на постоянна персонална помощ за деца, останали с един родител.  На срещата са поканени родители в сходна ситуация, представители на Министерство на труда и социалната политика, Агенцията за социално подпомагане, Националния осигурителен институт, Комисията за защита от дискриминация, Държавната агенция за закрила на детето, народни представители, неправителствени организации и др.", "date": "2017.12.28", "title": " Мая Манолова започва кампания за подкрепа на деца с един родител"}
{"url": "http://epicenter.bg/article/Neno-Dimov--Proektat-za-vtori-lift-v-Bansko-shte-mine-prez-tsyaloto-ekologichno-zokonodatelstvo/143909/2/0", "text": "\"Какъвто и проект да бъде зададен - ще премине през цялото екологично законодателство, за да може евентуалното изграждане на втори кабинков лифт в Банско да бъде компенсирано\". Това заяви министърът на околната среда и водите Нено Димов след заседанието на Министерски съвет.  заяви, че е доволен, че  Нека да се поздравим с този успех, коментира той. И ние искаме да спасим природата на Пирин, може би от псевдоеколозите, отчете вицепремиерът. Той посочи, че и кабинетът мисли за опазване на околната среда. Надявам се с това решение да нарушим народната поговорка: вода гази, жаден ходи, каза Симеонов.    \"Не очаквам да има проблеми финансово, нито със самото преминаване през законите и самата процедура. Тя е прекалено ясна и не би трябвало да има проблеми, ако има инвестиционно намерение. Аз ще организирам тези процедури по най-бързия начин, защото това е наложително. Не мисля, че ще има сериозни спънки по тези въпроси\", обясни още Димов.   \"Внесена бе допълнителна точка по молба на кмета на Банско, който иска продължаване на процедурата от 2013 г., беше внесена и втора точка, която ясно възлага на министъра на околната среда и водите при наличието на инвестиционен проект за нова кабинкова линия в ски зона Банско да се предприемат всички мерки по екологичното законодателство, така че такава да бъде направена във възможно най-кратък срок. Това е на практика основата, която отваря възможността за изграждането при инвестиционен интерес на втора кабинкова линия и решаването на един проблем, който, като че ли, има голямо съгласие, тъй че е крайно време да бъде решен\", заяви министър Димов.   Той бе категоричен, че това ще подпомогне развитието на ски спорта у нас: \"Разбира се, това отваряне е и към развитието на ски спорта в Банско, а може би и добър знак за развитието му като цяло в България. Има своите сериозни икономически измерения. Това е удачен момент в навечерието на новия ски сезон . Каквото и инвестиционно намерение да има, какъвто и проект да бъде зададен, ще мине през цялото екологично законодателство - оценка за въздействие на екологичната среда, екологична оценка и оценка за съответствие. Именно тези процедури ще кажат как изграждането на втори кабинков лифт, ще трябва да бъде компенсирано в останалата част Националния парк\", каза министърът.    \"Категорично защитаваме интересите и позициите на страната. Те са много важни за развитието на туризма в страната\", каза министърът на младежта и спорта Красен Кралев, като изрази безусловно съгласие със създаването на втори кабинков лифт. \"Въпросът за изграждането на втора кабина е въпрос на икономическо развитие\", допълни вицепремиерът Красимир Каракачанов.  ", "date": "2017.12.28", "title": "Банско ще има втори лифт! Валери Симеонов е доволен, коалицията е спасена"}
{"url": "http://epicenter.bg/article/Ochakva-ni-slanchev-i-topal-yanuari--snegovalezhi-shte-ima-samo-okolo-Yordanovden-/143918/2/0", "text": "През януари 2018 г. се очаква средната месечна температура да бъде над нормата, а месечната сума на валежите – около и под нормата.   Най-ниските температури през месеца ще бъдат между минус 13° и минус 8, а най-високите – между 10° и 15°. Такава е прогнозата за времето през първия месец на 2018 година на Националния институт по метеорология и хидрология (НИМХ) към БАН.   Януари ще започне с предимно слънчево и сравнително топло време. В низините и котловините ще бъде мъгливо или с инверсионна облачност.   Около средата на първото десетдневие ще премине атмосферно смущение; облачността ще се увеличи, ще има и валежи, отначало от дъжд, но с понижението на температурите в Северна България и високите полета дъждът ще преминава в сняг. Впоследствие атмосферата ще се стабилизира и през следващите дни ще е без валежи.    В края на първото и през първите дни от второто десетдневие на месеца ще преобладава облачно време, с чести превалявания, в по-голямата част от страната от сняг. Температурите ще се понижат, оставайки близки или по-високи от обичайните за средата на януари.   През втората половина от периода ще се затопли, повече в планините, където ще има и повече слънце, а в равнинната част от страната ще остава предимно облачно и мъгливо. Изгледите за третото десетдневие са температурите да се задържат над климатичната норма, а вероятността за валежи е относително по-малка.  Слънцето в София изгрява в 7 ч. и 57 мин. и залязва в 17 ч. и 04 мин. Продължителността на деня е 9 ч. и 07 мин. В края на месеца Слънцето изгрява в 7 ч. и 42 мин. и залязва в 17 ч. и 38 мин. Продължителността на деня е 9 ч. и 56 мин. Фазите на Луната през месеца са: 2.01 – пълнолуние, 9.01 — последна четвърт, 17.01 — новолуние, 25.01 – първа четвърт, 31.01 — пълнолуние.  Януари е най-студеният месец от годината и обикновено той определя характера на зимата – мека, нормална или сурова. Времето обикновено е облачно и мъгливо. При нахлувания на студен въздух от северозапад и североизток вали сняг и се създават условия за снежни виелици, особено в Северна България. Средният брой на дните със снежна покривка в Северозападна България е около 20, а по Черноморието от 2 до 5.   В планините често духат силни ветрове, обикновено от северозапад и югозапад. През януари са регистрирани най-големите аномалии на времето в нашата страна. При нахлувания на арктичен въздух след изясняване са достигани най-ниските температури в повечето райони на страната – абсолютният минимум за страната е минус 38,3˚, измерен в Трън през 1947 г. През януари има и интензивни затопляния, при които температурите са се повишавали до 20-23˚.   Средната месечна температура в Северна България и високите полета е между минус 2 и 1˚, по Черноморието, в Горнотракийската низина и долината на р.Струма – от 1 до 3˚, а в планинските райони – между минус 7 и минус 3˚.  Средната месечна сума на валежите в по-голямата част от страната е между 30 и 60 л/кв.м, в планините и най-южните райони – между 60 и 110 л/кв.м.", "date": "2017.12.28", "title": "Очаква ни слънчев и топъл януари, снеговалежи ще има само около Йордановден "}
{"url": "http://epicenter.bg/article/Borisov--Razlichen-beshe-patyat--po-koyto-iskahme-da-stignem-do-tova-reshenie--koeto-vsichki-podkrepyame/143927/2/0", "text": "  С приетите днес решения правителството решава два проблема – за изграждане на нов лифт на Банско и за запазване на природата на Пирин. Така министър-председателят Бойко Борисов обобщи дискусията по приемането на промени в Плана за управление на Национален парк „Пирин“ и за задължаване на министъра на околната среда и водите, при наличие инвестиционен интерес за изграждане на нова туристическа кабинкова линия в ски зона Банско и съпътстващата я инфраструктура, да предприеме спешни действия за съгласуване по реда на екологичното законодателство на всички необходими устройствени планове и инвестиционни предложения.   Премиерът Борисов посочи, че с днешното решение се довършва дългогодишната процедура по приемане на промени в Плана за управление на Пирин. „В този план няма нищо, което касае строителство, няма керемиди, няма тухли, няма хотели, няма сгради, няма каквото и да било. И специално тук се обръщам към екоорганизациите, че всяко инвестиционно намерение, което ще се прилага в Пирин, минава на екологична оценка, оценка на съвместимост и всички необходими и указани в закона действия. Сиреч, не може да се направи една колиба, не хотел – една колиба, без да мине съответната процедура по екологичното законодателство. Така че, лично аз истински се надявам и тези, които ще се радват, или тези, които мислят, че нещо нередно се прави, да се обединим върху две неща – природата, дърветата, парка Пирин – ще ги пазим така, както трябва“, подчерта министър-председателят.   Това са двете неща, които всички трябва да отстояваме. Просто различен беше пътят, по който искахме да стигнем до това решение, което всички подкрепяме – за втория лифт в Банско, посочи премиерът Борисов.     ЕТО И СТЕНОГРАМАТА:   Точка 13   Проект на Решение за приемане на промяна на Плана за управление на Национален парк „Пирин“, приет с Решение №646 на Министерския съвет от 2004 г.   БОЙКО БОРИСОВ: Нено Димов!   НЕНО ДИМОВ: Уважаеми господин министър-председател, уважаеми колеги, това е процедура, която е започнала през 2013 година и на практика е за изменение на Плана за управление на Национален парк „Пирин“, която цели отпушването на възможността за инвестиционни предложения, която до този момент, всъщност, не съществува.   Точката през 13-та година е приета на Висш експертен съвет и през февруари е утвърдена от министъра на околната среда и водите, но поради промяна на правителството тогава не стига до заседание на Министерския съвет, след което се взема решение да се изчака новият план за „Пирин“, който е изработен, но през месец март тази година влиза в съдебна фаза и е обжалван. Ноември 17-та година кметът на Банско с писмо иска от мен да завърша процедурата, която е започната през 13-та година, с което аз рестартирах тази процедура и до 22 декември беше срокът за съгласуване с министерствата и за обществено обсъждане. Бяха получени 4801 становища, от които 3304 подкрепят промяната, 1497 не подкрепят промяната.   На практика в момента предлагам за приемане изменението на плана в тази посока.   Благодаря.   БОЙКО БОРИСОВ: Валери Симеонов!   ВАЛЕРИ СИМЕОНОВ: Уважаеми господин министър-председател, уважаеми колеги, апелирам към гласуването на тази точка, тъй като това е една изключително наболяла тема, свързана с обществените очаквания не само на Пиринския край, но и на цялата общественост.   До момента България изключително изостава с изграждането на съоръжения, свързани с планински туризъм. Виждате, че точката е от 13-та година. Искам да припомня, че 15-та година беше образувана Междуведомствена работна група с наше участие и под ръководството на министър Ивелина Василева, която също потвърди необходимостта и подкрепи така формулирания текст, свързан с евентуалната промяна, която ще гласуваме днес, на Плана за управление.   Известни са ми настроенията на част от екологичните организации против една такава промяна, но смятам, че ние сме достатъчно отговорни и съвестно подхождащи към темата хора и в качеството си на постовете, които заемаме мисля, че сме готови във всеки един момент, в случай, че има забележки от страна на Европейската комисия, да коригираме евентуално част от решението, ако това е необходимо, въпреки че аз съм убеден, че дотам няма да се стигне. Все пак искам да припомня, че в този момент, когато отвън на жълтите павета има около 50-60 човека, пътят за Гърция е блокиран от над 1500 човека. Всъщност тези митинги са само една малка част от тези три - четири хиляди човека – най-големият митинг, който е от чакащи да се качат и да се възползват от възможността да се спуснат по нашите чудесни писти в ски зона Банско.   Така че, ако протестите са епизодични и са свързани със заседание на Министерския съвет, чакащите, основно чужденци, които трупат негативи за нашата родина, са в пъти повече.   Ние сме длъжни в името на интересите, както казах, на хората и в името на интересите на българската икономика да приемем това решение.   Благодаря ви предварително.   БОЙКО БОРИСОВ: Друг?   Приемаме точка 13.   Точка 15   Проект на Решение за предприемане на спешни действия по реда на екологичното законодателство при инвестиционно намерение за изграждане на нова туристическа кабинкова линия в Ски зона Банско    БОЙКО БОРИСОВ: Министерският съвет възлага на министъра на околната среда и водите, при наличие на инвестиционен интерес за изграждане на нова туристическа кабинкова линия в Ски зона Банско и съпътстващата я инфраструктура, да предприеме спешни действия за съгласуване по реда на екологичното законодателство на всички необходими планове и инвестиционни предложения.   Каракачанов!   КРАСИМИР КАРАКАЧАНОВ: Уважаеми господин министър-председател, уважаеми колеги, всъщност това го има и в програмите и на ГЕРБ, и в програмите на „Обединени патриоти“, има го и в общата ни програма за управление. Аз се радвам, че с тази точка показваме на обществото, че коалицията не само е единна, изпълнява си програмата, защото това е един действително наболял проблем от години, обществото го очаква и по този начин, задължавайки екологичния министър, ние отговаряме и на обществените очаквания. Така че, мисля, че тази точка също трябва да бъде приета, за което благодаря на всички колеги.   БОЙКО БОРИСОВ: Друг? Кралев?   КРАСЕН КРАЛЕВ: Нашата позиция винаги е била в подкрепа на взимане на решение за разширението на съоръженията, които ще улеснят и зимния туризъм, и зимните ски спортове. На мнение сме, че и километрите писти, с които разполагаме, и съответните съоръжения и инфраструктура към тях като лифтове, влекове са крайно недостатъчни с оглед капацитета, който бихме могли да имаме като държава за развитие на зимните спортове, зимния туризъм. Така че, категорично подкрепяме и двете решения, които бяха предложени. Изключително належащо е да се отвори процедурата, спазвайки всички нормативни уредби, спазвайки европейското и българското законодателство, ние да можем да изградим този необходим брой и съоръжения и писти, който да удовлетворява потребностите и на българския туризъм.   БОЙКО БОРИСОВ: И в този ред на мисли да ни запознаеш със състоянието на държавния лифт „Заека“ на Витоша.   КРАСЕН КРАЛЕВ: Съоръжението ски влек „Заека“, който е на Витоша, е преустановил работата си преди около осем години, тъй като вследствие на буря са изтръгнати финалните четири стълба, като част от тях са изтръгнати заедно с бетона и с части от скалата, което не позволява възстановяването им на същото място. За да се възстанови влекът, трябва да се направят редица процедури. Освен това, ние не разполагаме със съоръжения като ратраци, които да поддържат пистите и за да се извърши реконструкция. Разбира се, такава би могла да бъде извършена, но, първо, трябва да направим цялостен технически анализ на състоянието на съоръжението, прединвестиционно проучване да бъде направено, на база на което да се актуализира Планът за управление на Природен парк „Витоша“, защото трябва тези стъпки да се изместят, примерно, с 20 метра встрани, което налага изменение на трасето.   БОЙКО БОРИСОВ: Едва ли еколозите ще са против това.   КРАСЕН КРАЛЕВ: Аз смятам, че би трябвало да го подкрепят. И още повече, че когато се направи инвестиционният проект, на база на това решение може да дадем точната оценка колко ще струва и лифтът. Актуализацията на Плана за управление на Витоша може да мине, защото в момента е във фаза на разглеждане. Тоест, тази поправка, която на нас ни е необходима, би могла да бъде в това изменение включена.   БОЙКО БОРИСОВ: Аз предлагам на колегите да ти възложим да го вкараш в плана за управление. Ако не можеш или няма държавно предприятие, което да го стопанисва, да го дадем на общината, да имат общински предприятия, да го вкараме при Красимир Вълчев децата да се обучават по програми, да ходят да карат ски и да ползват тази природа на Витоша. Така че, да ни дадете план, а не държавното съоръжение с паднали стълбове, със скъсани въжета да чакат кога ще се пребие някой там. Предложете ни вариант – държавно, общинско, на Министерството на образованието и науката, на спорта, съвместно…   КРАСЕН КРАЛЕВ: Моето предложение е да започнем процедура и в момента, когато е ясна цялата стойност и на проекта, ще имаме решение, ще ви го предложим.   БОЙКО БОРИСОВ: Ето, сега по празниците, в София децата вместо да отидат да карат ски – нямаме съоръжения.   Горанов!   ВЛАДИСЛАВ ГОРАНОВ: Понеже лифтовете са транспортни съоръжения, да включим и Московски в цялата работа.   БОЙКО БОРИСОВ: Понеже се включваш в дискусията, Министерството на финансите да обезпечи изцяло финансово проекта.   КРАСЕН КРАЛЕВ: За което сме много благодарни.   БОЙКО БОРИСОВ: Мисля, че с тези приети две точки днес решаваме два проблема.   Първият, за втори лифт на Банско, за който и зелените, и ние, и туристите, и браншът, и спортистите са убедени, че липсва и затова ние взимаме днес политическо решение, по което Министерството на екологията най-спешно да действа. Сиреч, спорът има ли нужда, няма ли или какво мисли правителството или членове на правителството по темата – с днешното решение категорично казваме, че това правителство е за спешно и бързо изграждане на втори лифт в Банско.   Планът за управление на Пирин, този план е започнат, трябва да се довърши, днес ние го довършваме. В този план няма нищо, което касае строителство, няма керемиди, няма тухли, няма хотели, няма сгради, няма каквото и да било. И специално тук се обръщам към екоорганизациите, че всяко инвестиционно намерение, което ще се прилага в Пирин, минава на екологична оценка, оценка на съвместимост и всички необходими и указани в закона действия. Сиреч, не може да се направи една колиба, не хотел – една колиба, без да мине съответната процедура по екологичното законодателство. Така че, лично аз истински се надявам и тези, които ще се радват, или тези, които мислят, че нещо нередно се прави, да се обединим върху две неща – природата, дърветата, парка Пирин – ще ги пазим така, както трябва. А в самия закон е казано, ако за лифта се отреже дърво, колко нови дървета трябва веднага да бъдат засадени. Така че, и това е отрегулирано в закона.   Не виждам никъде, където би могло да бъдем уязвими. А ако това, което Валери Симеонов каза – ако някаква препоръка има от Комисията, ние винаги сме се съобразявали с тях. Но от това, което предлагаме днес, няма нищо, което да застрашава околната среда, тъй като, ако има инвестиционно намерение, както включително е и за държавния лифт „Заека“, виждате също започва процедура да се направят всичките тези оценки.   Това са двете неща, които всички трябва да отстояваме. Просто различен беше пътят, по който искахме да стигнем до това решение, което всички подкрепяме – за втория лифт в Банско.   Приятна работа на всички.  ", "date": "2017.12.28", "title": "Борисов по соломоновски: И втори лифт ще има, и дърветата в парка \"Пирин\" ще пазим!"}
