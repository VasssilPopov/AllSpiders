{"url": "http://epicenter.bg/article/Grip-v-pet-grada--Pikat-se-ochakva-prez-vtorata-polovina-na-yanuari--nachaloto-na-fevruari/203611/2/0", "text": "Грипните вируси настъпват. Пикът се очаква през втората половина на януари, началото на февруари. Специалистите казват, че заболяването вече разширява и географията, и възрастовите групи. В София, Бургас, Сливен, Русе и Смолян бяха регистрирани случаи. Има засечени вируси и от тип А, и от тип Б. В болниците има настанени пациенти, които вече са с усложнения, съобщи Нова телевизия.    Според лекари се приближаваме към пика на грипа, но за епидемия не можем да говорим. Върлуват щамове с екзотичните имена като „Бризбейн”, „Виктория” и „Канзас”. Има и регистрирани случаи на пациенти с усложнения с менингит и енцифалит.    Най-уязвими са децата. В Инфекциозна болница има три деца с потвърден случай на грип – на 3, 7 и 8 години. Повечето от тях са със свински грип.    „За един работен ден от 12 часа в събота и неделя около 40 човека минават през този кабинет. Те се оплакват от остра вирусна инфекция, температура, болки в гърлото,кашлица, хрема, отпадналост, болки в мускулите. Много малко от тях са с температура от 38,5 градуса”, заяви д-р Петранка Пенкова от Центъра за инфекциозни болести.    Рисковата възраст е между 1 и 5 години. Това са най-уязвимите деца. Заболяването започва внезапно с много висока температура – над 39 градуса, отпадналост. Родителят още в дома трябва да даде на детето противотемпературен препарат. Българските родители са компетентни и са наясно. Препоръчваме „Панадол”, „Нурофен” и „Аналгин”. След това трябва да отидат на лекар”, съветва тя. Доктор Пенкова очаква пикът на грипната вълна в края на януари.    В Русе обстановката е динамична, но не заради грипна епидемия.    „Има изолирани вируси. Те са от двата познати щама - от тип А и от тип Б. В Русенска лаборатория има изолиран един случай. Все още грипните вируси не са толкова разпространени. Редно е човек да отиде при личния си лекар, който да прецени дали е грип или вирус”, смята микробиологът д-р Розина Мирчева.    „Според мен все още няма грипна епидемия. Няма вълна от вирусни заболявания. Няма струпване пред кабинетите на семейните лекари. Най-честите усложнения са пневмониите. В отделението има 6 човека, но не са грипни инфекции ”, обясни д-р Драганов.", "date": "2020.01.11", "title": "Грипът вече е в София, Бургас, Сливен, Русе и Смолян! Пикът се очаква в края на месеца"}
{"url": "http://epicenter.bg/article/Pernichani-se-sabirat-za-protestno-avtoshestvie-s-vaprosa--Kade-ni-e-vodata-/203612/2/0", "text": "Перничани се събират за протестно автошествие с въпроса „Къде ни е водата?”. Колоната ще тръгне в 11 часа.    Арестът и оставката на министъра на околната среда и водите Нено Димов няма да спрат протестите, заявиха организаторите от Инициативния комитет „Спаси Перник”.    Колоната автомобили ще потегли от спортната зала „Борис Гюдеров” в Перник и ще премине по два лъча до село Студена и обратно, предаде БНР.    Имаме искания, които ще отстояваме до край, каза Камелия Радева, която е един от главните инициатори на протеста. По думите й водата в язовира едва ли ще стигне за два месеца и това, което изживяват в момента перничани с водния режим, е просто „майчина милувка в сравнение с това, което ги очаква, ако водата изчезне съвсем“.    Сред исканията, които ще бъдат издигнати на протеста, са трайни решения за снабдяването на Перник с вода, редуцирани сметки за вода, механизми за данъчни облекчения на засегнатото от безводието население, иницииране на нормативни промени във ВиК сектора и други, както и оставки, съд и присъди за всички длъжностни лица, отговорни за хуманитарната криза и екологичната катастрофа.", "date": "2020.01.11", "title": "Перничани излизат за протестно автошествие"}
{"url": "http://epicenter.bg/article/Deyvid-Heyl--Silata-na-Balgariya-zavisi-ot-neynata-demokratsiya-/203613/2/0", "text": "\"Приветстваме България, че се нагърби с водеща роля по редица регионални проблеми. Но силата на България зависи от силата на нейната демокрация“, заяви пред   Дейвид Хейл – заместник държавен секретар на САЩ по политическите въпроси.    В интервю на Деян Йотов за предаването „Събота 150“ на програма „Хоризонт“ той коментира започналия Стратегически диалог между САЩ и България, енергийни теми, както и наболели международни проблеми.    Сайтът на БНР вече пусна откъс от интервюто, в което той посочва, че САЩ са против втората линия на „Турски поток“, чието продължение трябва да доставя газ за Югоизточна Европа през България, защото не осигуряват истинска енергийна диверсификация за Европа, а всъщност увеличават руското политическо влияние в Европа.    Висшият американски дипломат Дейвид Хейл даде интервюто, след като в Истанбул тържествено беше открит газопроводът „Турски поток“. Главни роли на церемонията играха президентите на Русия и на Турция - Владимир Путин и Реджеп Ердоган. А за второстепенните бяха поканени премиерът Бойко Борисов и сръбският президент Александър Вучич - като лидери на страните, през които руски газ ще достига до Европейския съюз и с посредничеството на Турция.    В същото време в София беше дадено началото на Стратегически диалог между правителствата на България и САЩ. Начело на американската делегация трябваше да бъде именно Дейвид Хейл - Дейвид Хейл - дипломат с най-високия ранг в Съединените щати, бивш посланик в Йордания, Ливан и Пакистан, а също и бивш специален пратеник за близкоизточния мир. Заради напрегнатата международна обстановка обаче той обаче се оказа възпрепятстван да пристигне в България.    „Нека първо се извиня, че не можах лично да дойда в София за диалога, както планирах. Но ситуацията в Иран и Ирак наложи в последния момент да остана тук във Вашингтон“, каза той. И продължи:    „Стратегическия диалог, който водим тази седмица с България, е в светлината на стратегическото географско положение на България в Югоизточна Европа. България е на източния фланг на НАТО, до Близкия изток е - наистина много важна страна за европейската стабилност и сигурност, както и за американската визия за бъдещето на Европа. Това е една от причините да искаме да бъдем партньори на България, включително със структурите за сигурност. Разговорите ни засегнаха тази тема, както и модернизацията на тези структури“.    „Постигнахме добър напредък. Посланик Мустафа ме информира за резултатите и ние смятаме, че сътрудничеството ни ще се задълбочава все повече. Нека посоча някои от нещата, които постигнахме: договорихме 10-годишна пътна карта за сътрудничество в отбраната, която ще помогне за модернизация на отбранителните способности на България срещу каквито и да било заплахи и ще подобри оперативната съвместимост в рамките на НАТО“.    „Второ - приветстваме обявеното от премиера Бойко Борисов решение България да придобие 20 процента дял от собствеността на терминала за втечнен природен газ в Александруполис. Мисля, че това е голямо постижение, което ще подобри енергийната диверсификация на Балканите“.    „И трето - договорихме се да продължим да работим заедно по отношение на 5G телекомуникационни мрежи с цел да има свободна и честна конкуренция и България да е защитена от пробиви и злонамерени манипулации чрез 5G технологиите“.    „Така че - очакваме надграждане след отличната среща на премиера Борисов и президента Тръмп миналата година и диалогът да продължи - за сигурността, отбраната, енергетиката, търговията, върховенството на закона, регионални въпроси и други“.    - Бих искал да отбележа първо, че ние наистина се възхищаваме и уважаваме отдадеността на българския народ по пътя му към демокрацията. Силно го подкрепяме. Второ - важно е да не се забравя, че демокрацията е процес, който никога не свършва. Изисква непрестанни усилия, защото никога не можеш да постигнеш състояние на перфектност - дори в нашата страна. Трябва непрекъснато да се полагат усилия, за да са наистина отговорни и устойчиви демократичните институции и да си вършат работата.    Ние тук в Америка сме оптимисти за бъдещето на България в това отношение, както и за нашите отношения. И ще продължим да работим с вас за укрепване на борбата срещу корупцията, демокрацията и върховенството на закона.   Освен това приветстваме България, че се нагърби с водеща роля по редица регионални проблеми. Но силата на България зависи от силата на нейната демокрация.      - Бих казал, че е конкурент - доста твърд, понякога изобретателен - но конкурент. Президентът Тръмп многократно дава да се разбере, че ние сме за по-добри отношения с Русия. Държим отворена вратата към диалога. Аз лично имах дълги разговори с моя руски колега. Поддържаме канали за комуникация по отношение на Украйна, Сирия, Северна Корея, контрола върху въоръженията, Близкия изток като цяло, двустранни въпроси.    Фундаментален проблем е обаче, че Русия не спира с агресивното си поведение. Това е голямото препятствие пред подобряването на отношенията ни. Разочароващо е. Руското правителство не желае да поеме отговорност за агресивните си действия и не променя поведението си. А това води до международна изолация, от която Русия страда, но може да обвинява само себе си за нея.      - Ние се отнасяме към Турция като ключов съюзник в НАТО - за всички ни. Решени сме да работим за задържане на Турция в лоното на Запада и на НАТО. Имаме наистина интензивен диалог с турските власти по множество въпроси - двустранни и регионални. Приемаме и знаем, че Турция играе ключова роля в региона. И искаме тя да е конструктивна.    Споменахте санкции. Наистина Турция се сдоби с противоракетната система С-400. Това не е в съответствие със споделените ни задължения като съюзници. В ход е диалог по въпроса и не сме готови още да говорим публично за каквото и да било, свързано със санкции.      - Този въпрос наистина има геостратегическо значение. Съзнаваме, че енергийната сигурност е изключително важна за Европа. За нас също е важна. И разбираме, че когато нашите съюзници имат сигурен достъп до енергоизточници, те са по-силни, по-благонадеждни съюзници.    Проблемът е, че Москва има други възгледи. Москва използва енергоизточниците си като политически инструмент, с който да упражнява влияние, да разделя Европа. Това е нашият проблем. „     Те дестабилизират Украйна,  Ние смятаме, че те дават на Русия още едно средство да се наложи политически над Европа и така допринасят за нестабилността.      - Поредица от важни събития се случиха през последните седмици. Те показаха, че Иран и подкрепяни от Иран групировки подкопават сигурността на нашите приятели и съюзници и застрашават интересите на Съединените щати и живота на американците там. Драстично не зачитат суверенитета на Ирак и безопасността и сигурността на иракчаните и на американските и другите участници в силите на международната коалиция.    Отдавна предупреждаваме за опасността от това поведение на Иран за региона. И призоваваме за единно противодействие на тези заплахи - за силни възпиращи мерки. Дадохме и ясно да се разбере, че няма да търпим нападения срещу американци. Това се случва тази седмица. Решени сме да браним нашите хора и интереси. Както каза президентът Тръмп - изглежда иранците отстъпват, но ние оставаме бдителни.    Успоредно с това крайната ни цел е да намерим път към преговори и мир с Иран. И да разсеем всички различия и заплахи от Иран в региона.      - Няма нужда това да се случва. Ние имаме стратегии, които са специфични за ситуациите в тези страни. Не се фокусираме върху спечелване на битка за влияние. Искаме да работим всеки ден, за да помогнем на ливанците, сирийците и иракчаните да имат стабилни, успешни и сигурни държави, които задоволяват нуждите на народите си.    В Ливан и Ирак хората демонстрират, за да постигнат тъкмо това - национално единство и правителства, които се грижат за правата и добруването на гражданите си. Това подкрепяме и ние. Вярваме, че един от проблемите в Близкия изток са слабите държавни институции. И усилията ни в Ирак и Ливан се изразяват в инвестиции и опити за укрепване на тези институции като най-доброто средство за постигане на стабилност и просперитет.      - Да, разбира се. Съединените щати са позитивна сила в Близкия изток. Ние работим усърдно за постигане на всеобхватен и траен мир между Израел и палестинците. За да е по-светло бъдещето за всички. Имаме план, ще го оповестим, за нас той има най-добри шансове за успех. Междувременно, зовем всички към търпение, да ни позволят да свършим необходимата работа и после да ни съдят по постигнатото.", "date": "2020.01.11", "title": "Дейвид Хейл: Договорихме се да проведем сериозен диалог за промяна на Конституцията "}
{"url": "http://epicenter.bg/article/Tomislav-Donchev--Arestat-na-ministar-Neno-Dimov-sazdava-trus-v-pravitelstvoto/203614/2/0", "text": "„  Тук политически съображение не може да има какви трусове и вибрации ще има“, заяви вицепремиерът Томислав Дончев пред bTV по повод на ареста на министъра на околната среда Нено Димов.   заяви вицепремиерът.     каза Дончев.    „Няма да коментирам министър Петя Аврамова. (…) Претенциите си към нея ще ги заявя лично, а не в ефир“, заяви вицепремиерът.    Повод за неговото изявление бе изказването на министъра на отбраната Красимир Каракачанов след ареста на екоминистъра Нено Димов, че за водната криза в Перник отговорност носи и регионалното министерство, което е в ресора на Томислав Дончев.    „ , коментира вицепремиерът изказването на своя колега Красимир Каракачанов.    Арестът на министър Нено Димов предизвиква трус в   а  , заяви Дончев, който не скри, че не му е било приятно да види какво се случва с колега, с когото до вчера са заседавали заедно.    „ , смята Дончев, но отбеляза, че правителството е разбрало за кризата, когато тя вече е била факт.    Томислав Дончев не е имал информация дали Нено Димов е разрешавал използването на вода от язовира за промишлени нужди.     отбеляза Томислав Дончев. Според когото водният сектор е изключително сложен, тъй като в него са замесени 5-6 министерства.    Макар че отказа да коменира работата на регионалния министър Петя Аврамова, ", "date": "2020.01.11", "title": "Томислав Дончев: Арестът на министър Нено Димов създава трус в правителството"}
{"url": "http://epicenter.bg/article/Advokatat-na-Neno-Dimov--Toy-e-podpisval-predlozheniya--napraveni-ot-kompetentni-litsa/203615/2/0", "text": "Очаквах да се започне акция срещу министри, за да се защити позицията на прокуратурата, че ще започне да се бори с високите етажи на властта, която се афишира дълго в последните месеци.   Това заяви Ина Лулчева, адвокатът на подалия оставка министър на околната среда и водите Нено Димов.   Министър Нено Димов ще остане в следствения арест, докато прокуратурата реши дали да поиска постоянното му задържане под стража.   За „Тази събота“ адвокатът обясни, че от всичко изложено на вчерашната пресконференция на прокуратурата, единственото, за което е повдигнато обвинение към Нено Димов е във връзка с утвърждаването на ежемесечните графици за водоползването на комплексни и значими язовири.   По думите ѝ министърът подписва графиците, които са изготвени от административни органи. Освен това в дейността са ангажирани множество компетентни и длъжностни лица, допълни тя.   Според нея министърът утвърждава графиците и носи политическата отговорност за неблагополучието в даден сектор. „Но да се твърди наказателна отговорност за това, че си се съобразил с предложения, направени от компетентни лица е доста прекалено“, подчерта Лулчева.   „Наказателното право не познава формалната и обективна отговорност само, защото заемаш този пост. Никое длъжностно лице, особено на висока позиция, не може да носи наказателна отговорност за конкретни нарушения, които са допуснати, ако са допуснати, в дейността.   В случая има министерство, създадено към министъра, за да подготвя неговите решения“, изтъкна адвокатът.   Ина Лулчева коментира, че Димов е обяснил пред следователите, че се е съобразявал с предложенията на компетентните органи, поради което счита, че дейността му е осъществявана законосъобразно. Предстои решението на спецсъда дали Нено Димов ще остане в ареста.   ", "date": "2020.01.11", "title": "Адвокатът на Нено Димов: Очаквах да се започне акция срещу министри"}
{"url": "http://epicenter.bg/article/Dragomir-Stoynev--Dnes-pravitelstvoto-na-Borisov-zhane-tova--koeto-posya-predi-10-godini-/203617/2/0", "text": "\"Един арестуван министър не означава, че е виновен. В крайна сметка живеем в правова държава\", това заяви в предаването \"Денят започва с Георги Любенов\" по БНТ Драгомир Стойнев от БСП.    Въпреки това той попита дали, ако кметът на Перник не е бил от БСП, е щял да сезира прокуратурата, дали са щели да излязат наяве грешките и безхаберността в управлението.    \"Местните структури на ГЕРБ си позволиха да скрият от хората истината само и само да не създават паника, коментира Стойнев.    Той предположи, че това не е отделен случай, а ще се разпространи из цялата страна. Затова БСП ще внесе вот на недоверие.    \"За мен лично целта на едно правителство е да подобрява живота на хората. 50% от публичния ресурс трябва да бъде инвестиран, другите 50% от времето за управление трябва да се правят реформи, обясни Стойнев.    Според него ние виждаме, че правителството ни не умее да прави реформи. Животът на хората не се подобрява, категоричен е той.    \"Работи се от ден за ден. Никаква визия няма. И в крайна сметка - коя институция работи в страната? В коя институция българските граждани имат доверие? Днес правителството на Борисов жъне това, което пося преди 10 години\", допълни Стойнев.   ", "date": "2020.01.11", "title": "Драгомир Стойнев: Днес правителството на Борисов жъне това, което пося преди 10 години "}
{"url": "http://epicenter.bg/article/Borisov--Bezrabotitsata-v-Balgariya-prez-mesets-noemvri-2019-g--se-ponizhi-do-3-7--Tova-e-nay-niskoto-n/203618/2/0", "text": "Безработицата в България през месец ноември 2019 г. се понижи до 3,7%. Това е най-ниското ниво от 2000 г., откогато Eurostat разполага с данни за нашата страна. Това отбеляза във Фейсбук премиерът Бойко Борисов.    \"Младежката безработица в България също намалява до 7,0%, спрямо 10,7% през ноември 2018-а.\", пише още премиерът.   \"И през 2020 г. продължаваме с ефективните действия, за да има добри условия на пазара на труда за българските граждани, работодателите и инвеститорите у нас\", заяви Борисов.    ", "date": "2020.01.11", "title": "Борисов: Безработицата в България се понижи до 3,7%. Това е най-ниското ниво от 2000 г."}
{"url": "http://epicenter.bg/article/Hristo-Prodanov--Deveta-ostavka-ne-reshava-krizata-/203622/2/0", "text": "„Арестът и оставката на Нено Димов е положителен резултат от вота на недоверие, поискан от БСП. Нашите действия накараха институциите да се задействат, но една оставка, девета поред, не решава кризата. 9 министри в това правителство са сменени,а основният проблем остава. Единственото спасение за България е да си отиде този, който е 10 години начело на държавата, защото негова е основната вина за това състояние на страната”. Това заяви зам.-председател на ПГ \"БСП за България\" Христо Проданов пред БСТВ, съобщиха от пресцентъра на партията. Той коментира, че министър Аврамова също носи отговорност за кризата, но за нея няма последствия. „Бяха отпуснати 80 млн. евро от Европа за ремонт на язовири. Беше създадено държавно предприятие, което стопанисва язовирите и бяха отпуснати 500 млн. за тяхното стопанисване. Къде потънаха тези пари?”, попита Проданов. „Едната криза не е свършила, започва другата. Бушоните изгарят, но разграбването на България продължава”, каза социалистът. Той разясни, че другата седмица БСП започва консултациите с партиите, които не смятат за нормално в 21 век стотици хиляди българи да бъдат без питейна вода и да дишат мръсен въздух. „Това управление превърна България в сметището на Европа и света”, заяви Христо Проданов. Той припомни писмения отговор на Владислав Горанов, в който пише, че са внесени 700 хиляди тона отпадъци от трети страни, сред които и медицински отпадъци : „Продължават да се разкриват незаконни депа за боклук. Европейските инвеститори бягат от България, но европейските боклуци идват в страната ни. Те си изнасят производствата в други страни, но си карат боклуците тук. Решението е смяна на това управление”, завърши Христо Проданов. ", "date": "2020.01.11", "title": "Христо Проданов: Девета оставка не решава кризата "}
{"url": "http://epicenter.bg/article/Oblastniyat-upravitel-na-Pernik--Tseliyat-darzhaven-aparat-e-mobiliziran-za-problema-s-vodata/203623/2/0", "text": "Целият държавен апарат е мобилизиран за решаване на проблема с водата в Перник. Това каза за обзорното предаване „Метроном“ на Радио „Фокус“ Емил Костадинов, областен управител на гр. Перник. Той допълни, че не се пестят нито усилия, нито средства. Ще бъде изграден магистрален водопровод, работи се и за пречиствателната станция, а също така предстои да бъдат подновени водопроводната и канализационната система, допълни областният управител.    „В Перник са командировани от други ВиК дружества, които подпомагат работните дейности, тъй като имаме много аварии. Искам специално да благодаря на всичките екипи, които идват от страната, за да помогнат в този тежък момент за Перник“, допълни той    Емил Костадинов уточни, че колкото и неприятна да е истината – конкретен срок за излизане от водната криза в Перник не може да бъде определен. Предприетите драстични мерки са взети от Правителството и това ще стане във възможно най-кратки срокове. Всяка една от дейностите, които текат, изисква време за реализиране и време, за да дадат резултати, допълни областният управител. Според него, няма решение, което да извади Перник веднага от кризата, в противен случай щеше да е приложено вече. ", "date": "2020.01.11", "title": "Областният управител на Перник: Целият държавен апарат е мобилизиран за проблема с водата"}
{"url": "http://epicenter.bg/article/Spetssadat-reshava-dali-da-ostavi-v-aresta-Neno-Dimov-/203610/3/0", "text": "Специализираният наказателен съд решава дали да остави в ареста вече бившия министър на околната среда и водите Нено Димов. 72-часовото прокурорско задържане изтича в понеделник, но от държавното обвинение обявиха, че още днес ще внесат искането за задържането на Димов, съобщи БНР.    Той е обвинен в умишлена безстопанственост заради водната криза в Перник.    Според прокуратурата близо две години министърът е позволявал водоподаване към \"Стомана Индъстри\" и Топлофикация - Перник, въпреки докладите на ВиК, че водата на язовир \"Студена\" намалява драстично.    Ето какво каза вчера говорителят на главния прокурор Сийка Милева:    „Министърът е този, който ежемесечно е утвърждавал съответните графици и е разрешавал водоподаването за промишлени, битови и екологични нужди. Министърът е нарушил служебните си задължения и е издавал разрешителни за промишлено водоползване на определени дружества в пъти по-големи, макар притокът в язовир „Студена“ да е намалял драстично“.    Наблюдаващият прокурор Ангел Кънев добави:    „Ако министърът бе изпълнил служебните си задължения и не бе отпускал тези разрешителни за водоползване за промишлени нужди, към момента този язовир щеше да има приблизително над 7 млн. куб. метра вода, които са напълно достатъчни, за да няма въобще режим в Перник.    Адвокатът на Нено Димов - Ина Лулчева отговори от своя страна:    „Няма никакво основание да се предполага, че един човек, който е бил министър до днес и няма никакви данни за криминално поведение, във връзка с нещо, което се развива от една година, както е водната криза, има опасност било да се укрие, било да извърши престъпление, след като всички документи от министерството са иззети“.", "date": "2020.01.11", "title": "Спецсъдът решава дали да остави в ареста Нено Димов "}
{"url": "http://epicenter.bg/article/Rekordni-prihodi-v-NAP--Postapleniyata-za-2019-sa-blizo-24-mlrd--lv-/203625/4/0", "text": "23 милиарда и 870 млн. лв. са общите постъпления от данъци и осигурителни вноски по сметките на Националната агенция за приходите за 2019 г. сочат данните на приходното ведомство, съобщи БГНЕС.    Сумата е с рекордните 2,8 млрд. лв. повече спрямо постъпленията през 2018 г. и с около 628 млн. лв. над планираното за годината, съобщиха от приходната агенция.    Данъчните приходи възлизат на 13,3 млрд. лв., като от данъка върху доходите на физическите лица в хазната са влезли над 3,6 млрд. лв.; постъпленията от корпоративни данъци са 2,8 млрд. лв., а нетните приходи от ДДС възлизат на 6,8 млрд. лв.    Осигурителните вноски, постъпили в бюджета са общо 10,3 млрд. лв. в това число 6,2 млрд. лв. вноски за държавното обществено осигуряване, 2,6 млрд. лв. здравно-осигурителни вноски и 1,5 млрд. лв. за допълнително задължително пенсионно осигуряване.    „Приходите в НАП са на рекордно високо ниво през 2019 г., като увеличението им значително изпреварва ръста на БВП. Увеличават се както доброволно внесените суми, така и тези, акумулирани в производство по събиране. Благодаря на целия екип на НАП за професионалната работа и отличните резултати. Благодаря и на данъкоплатците, които добросъвестно и честно спазват законовите изисквания. Ще запазим фокуса си към подобряване на общественото доверие и справедлива среда за правене на бизнес “ каза по повод приходите на НАП изпълнителният директор на агенцията Галя Димитрова.", "date": "2020.01.11", "title": "Рекордни приходи в НАП! Постъпленията за 2019 са близо 24 млрд. лв."}
{"url": "http://epicenter.bg/article/Skritata-istoriya-zad-ubiystvoto-na-Soleymani-/203608/11/0", "text": "  Дни след убийството на генерал Касем Сулеймани, на бял свят излезе важна информация от реч на иракския премиер. Историята около покушението над Сулеймани изглежда е много по-заплетена, отколкото твърдяха медиите, и в нея са замесени Саудитска Арабия, Китай, както и ролята на американския долар като световна резервна валута.    В реч пред иракския парламент, министър-председателят Адил Абдул-Махди разкри подробности от комуникацията си с президента Тръмп в седмиците преди покушението над Сулеймани. Той се опита да обясни няколко пъти на живо в ефир как Вашингтон e принудил него и група иракски депутати да се примирят с американския план за действие и дори са ги заплашвали с операции под фалшив флаг, в които снайперисти да стрелят както по протестиращите, така и по органите на реда, за да ескалира напрежението – похват, вече използван от американците в Кайро през 2009 г., в Либия през 2011 г. и в Киев през 2014 г. Целта на това цинично отношение била да хвърли Ирак в хаос.    Ето как се развили събитията:    Председателят на иракския парламент Халбуси присъствал на парламентарното заседание, а повечето депутати сунити не били там. Така станало, защото американците разбрали, че Абдул-Мехди възнамерява да разкрие важни тайни на това заседание и затова изпратили Халбуси да му попречи. Халбуси прекъснал Абдул-Мехди още в началото на речта му и помолил заседанието да не бъде излъчвано на живо. След това Халбуси и още няколко депутати седнали до Абдул-Мехди и провели с него открит разговор, който обаче не бил записан. Ето какво станало на заседанието зад кадър:    Абдул-Мехди направил гневен коментар за това как американците съсипали държавата, а сега отказвали да довършат работата по инфраструктурата и електрическата мрежа, ако Ирак не им обещаел 50 процента от петролните си приходи, което Абдул-Мехди отказал.    Това е превод на речта на Абдул-Махди в иракския парламент:    \"Точно по тази причина ходих в Китай и с тях подписахме важно споразумение да довършат работата вместо американците. Когато се върнах, Тръмп ми се обади да ме инструктира да се откажа от споразумението. Когато не се съгласих, той заплаши да организира масови протести в страната, които да сложат край на кариерата ми като премиер.    Масовите протести срещу мен не закъсняха, а Тръмп се обади пак и заплаши, че ако не приема исканията му, ще разположи снайперисти от морската пехота по високите сгради, които да стрелят както по протестиращите, така и по полицията, за да ме притисне.  Аз отказах отново и подадох оставка. И до днес американците продължават да настояват да се откажем от сделката с Китай.    След това, когато нашият министър на отбраната съобщи, че трета страна е започнала да обстрелва както протестиращите, така и органите на реда (точно както Тръмп бе казал), американският президент ми се обади отново и заплаши да ликвидира мен и министъра на отбраната, ако продължаваме да говорим за тази „трета страна“.    Никой не предполагаше, че тази заплаха може да се отнася до генерал Солеймани, но за премиера Адил Абдул-Махди бе много трудно да разкрие проточилата се седмици предистория на атентата.  Трябваше да се срещнем с генерал Солеймани по-късно през деня, в който го убиха. Той бе дошъл да ми предаде послание от Иран в отговор на посланието, което ние предадохме на Иран от името на саудитците.\"    Съдейки по реакцията на Саудитска Арабия, може да се предположи, че Техеран и Рияд са водели някакви преговори:  Становището на кралството относно събитията в Ирак изразява мнението на Саудитска Арабия, че деескалацията на този проблем е единственият начин да се опазят хората и държавите в региона от по-нататъшни усложнения.    Саудитското кралско семейство веднага излезе с изявление, че никой не ги е информирал за американската операция:  Кралство Саудитска Арабия не е било предупредено за американското нападение. Предвид светкавичния развой на събитията, кралството апелира за сдържаност, за да се избегне ескалиране на проблема с катастрофални последици. И за да докаже нежеланието си за война, Мохамад бин Салман изпрати делегация в САЩ. Лиз Слай, шеф на бейрутското бюро на \"Вашингтон Пост\", написа в Туитър:    \"Саудитска Арабия изпраща делегация във Вашингтон, която да помоли за сдържаност към Иран от името на целия Персийски залив. Посланието им е: „Моля ви, не ни карайте да преживяваме ужасите на още една война!“    Едно нещо е ясно: успехът на удара срещу Солеймани нямаше нищо общо с разузнавателните служби на САЩ или Израел. Всички знаеха, че Солеймани отива в Багдад в качеството си на дипломат, като признание за усилията на Ирак да бъде посредник в намирането на изход от регионалната криза със Саудитска Арабия.  Изглежда саудитците, иранците и иракчаните са били на път да избегнат регионален конфликт с участието на Сирия, Ирак и Йемен. В реакцията на Рияд след атентата нямаше радост или тържествуване. Катар, въпреки многобройните си разногласия с Рияд, също веднага прояви солидарност с Техеран и покани на среща иранския външен министър Мохамад Зариф Джариф. Дори Турция и Египет призоваха към сдържаност след покушението.    Това може и да е признак на страх от ответната реакция на Иран. Катар, откъдето бе изстрелян дронът, убил Солеймани, се намира на един хвърлей от Иран, от другата страна на Ормузкия проток. Рияд и Тел Авив, местните врагове на Техеран, си дават сметка, че евентуален конфликт с Иран би сложил край на саудитското кралско семейство.    Ако свържем думите на иракския премиер с геополитическите и енергийните споразумения в региона, започва да се очертава тревожната картина на една отчаяна Америка, озлобена срещу света,  който иска да обърне гръб на еднополярния световен ред и да го замени с вече установяващия се мултиполярен ред.  САЩ, които сега се смятат за нетен износител на енергия след революцията на шистовия петрол (все още с неясен резултат), вече нямат нужда да внасят петрол от Близкия изток. Това обаче не означава, че петролът може да се купува с други валути, освен с американски долари.    Нефтодоларът е това, което гарантира статута на американския долар като световна резервна валута и осигурява монополната позиция, от която САЩ извлича огромни печалби, играейки ролята на регионален хегемон.    Привилегированата позиция на САЩ като пазител на световната резервна валута позволява на тази страна да финансира военната си машина, благодарение на факта, че по-голямата част от света е длъжна да купува американските съкровищни облигации, които САЩ произвежда от нищото. Всяка заплаха за това крехко равновесие, е заплаха за глобалната власт на САЩ.    Въпреки това, геополитическите и икономическите тенденции неоспоримо сочат към мултиполярен световен ред, в който Китай играе все по-голяма роля, особено в Близкия изток и Южна Америка.  Венецуела, Русия, Иран, Ирак, Катар и Саудитска Арабия държат огромна част от нефтените и газовите находища на света. Първите три държави от списъка са в близки отношения с Пекин и се причисляват към лагера на мултиполярния световен ред, за който работят и Русия и Китай, с цел да осигурят бъдещото развитие на суперконтинента Евразия без войни и конфликти.    Саудитска Арабия, от друга страна, е благонастроена към САЩ, но може и да се присъедини към лагера на Русия и Китай по въпросите за отбраната и енергетиката. Възможно е Ирак и Катар да преминат през същия процес, благодарение на стратегическите грешки на Вашингтон в региона: в Ирак през 2003 г., в Либия през 2011 г. и в Сирия и Йемен през последните години.    Споразумението между Ирак и Китай е отличен пример за това как  Пекин възнамерява да използва тройката Ирак-Иран-Сирия, за да съживи Близкия изток и да го свърже с националната кауза на Китай „Един пояс – един път“.  Докато Доха и Рияд биха пострадали икономически от подобно споразумение, с икономическата мощ на Пекин и стремежа към взаимна изгода, ще се намери място за всички.    Саудитска Арабия е основният източник на петрол за Китай, а Катар и Русия – на втечнен газ, който е необходим, за да се осъществи планът на президента Си Дзинпин да намали осезаемо замърсяването на въздуха до 2030 г.  САЩ не фигурират в тази картина, те нямат и възможност да повлияят на събитията или да предложат икономически привлекателни алтернативи.  Вашингтон иска да възпрепятства интеграцията на Евразия, подлагайки региона на хаос и разруха, и убийството на Солеймани послужи на тази кауза. САЩ дори не могат да си представят доларът да загуби статута си на световна резервна валута и Тръмп поема отчаяни рискове, които могат да имат съкрушителни последици.  В най-лошия случай, регионът може да навлезе в разрушителна война между няколко държави. Петролните рафинерии ще бъдат унищожени, една трета от световния трафик на петрол ще бъде блокирана, цените на петрола ще скочат драстично (200-300 долара за барел) и десетки държави ще потънат във финансова криза. Цялата вина ще падне върху Тръмп, а това ще елиминира шансовете му за втори мандат.    В стремежа си да държи всички под контрол, Вашингтон прибягва към тероризъм, лъжи и неясни заплахи срещу свои и чужди.  Тръмп очевидно е бил убеден от някого, че САЩ нямат нужда от Близкия изток и от съюзници в региона и че никой не би посмял да търгува нефт с валута, различна от американския долар.    Смъртта на Солеймани е резултат от припокриването на американски и израелски интереси.    Останал без варианти да възпре интеграцията на Евразия, Вашингтон може само да всява смут в региона, прицелвайки се в държави като Иран, Ирак и Сирия, които са ключови за Евразийския проект. Докато Израел никога не е имал възможността и дързостта да извърши такъв атентат, приноса на израелското лоби към изборния успех на Тръмп със сигурност е оказал влияние върху решението му, особено в изборна година.    Тръмп мислеше, че неговите дронове ще разрешат всичките му проблеми, като всеят страх сред враговете му, спечелят подкрепата на електората (той отъждестви убийството на Солеймани с това на Осама бин Ладен) и изпратят предупреждение към страните от арабския свят какви опасности ги грозят, ако продължат да задълбочават взаимоотношенията си с Китай.    Убийството на Солеймани е гневната реакция на САЩ към факта, че тяхното влияние отслабва все повече в региона. Опитите на Ирак да посредничи за постигане на дълготраен мир между Иран и Саудитска Арабия бяха осуетени от силното желание на САЩ и Израел да попречат на мира в региона и вместо това да го потопят в хаос и разруха.    Вашингтон не е постигнал статуса си на хегемон чрез дипломация и спокоен диалог и Тръмп няма намерение да променя този подход сега.    Както приятелите, така и враговете на Вашингтон трябва да приемат тази истина и да предприемат мерки, за да се сложи край на тази лудост.     ", "date": "2020.01.11", "title": "Скритата история зад убийството на Сулеймани "}
{"url": "http://epicenter.bg/article/Valeriya-Veleva--Deyvid-Heyl-shte-promenya-Konstitutsiyata-ni--Deputatite-znayat-li-tova--/203629/11/0", "text": "  Това заяви тази сутрин в ефира на БНР Дейвид Хейл – заместник държавен секретар на САЩ по политическите въпроси.    И още от това интервю:   Интервюто е взето по телефона от Вашингтон след фанфарното откриване на 8 януари т.г.в Истанбул на газопровода „Турски поток“. Покрай символичния червен кран на мащабния енергиен проект застанаха водещите играчи на тържествената церемония - президентите на Русия и на Турция - Владимир Путин и Реджеп Ердоган, а до тях премиерът на България Бойко Борисов и президентът на Сърбия Александър Вучич - като лидери на страните, през които руският газ с посредничеството на Турция ще достига до Европейския съюз.     като водач на американската делагация за първите разговори с българското правителство по изпълнение на Стратегическото споразумение, подписано от премиера Борисов и президента Тръмп през ноември във Вашингтон. Но заради кризата Иран-САЩ Хейл е бил помолен от Помпео да остане във Вашингтон, както обясни посланик Мустафа.     обаче е симптоматично и поражда много въпроси.     Той е дипломат с най-високия ранг в САЩ, третия по важност в американската администрация, бивш посланик в Йордания, Ливан и Пакистан, бивш специален пратеник за Близкоизточния мир, човек ползващ се с изключителното доверие на американския президент. В този смисъл думите на Дейвид Хейл изразяват официалната американска позиция, както и персоналната на самия Тръмп.     С кого какво е договорено? В разговорите Борисов-Тръмп през ноември не е ставало дума за промени в Конституцията, или поне ние не знаем това, а за съдебна реформа с оглед на отчетността на съдебната власт. В подписаните от двамата лидери документи също няма точка, визираща \"конституционна реформа\". И досега трябваше да има реакция на българските институции, тъй като откъси от това интервю от два дни са качени на сайта както на БНР, така и на американското посолство у нас.  Хейл не казва кои аспекти на Конституцията ни са предмет на \"реформа\", но по информация на   става дума за т.нар. конституционна жалба – възможността български граждани да могат да сезират Конституционния съд.      В тази насока бяха и наскоро проведените при президента консултации. Самият Радев заяви, че обмисля да използва правомощията си и да внесе в парламента предложение по тази тема. Но! Каквото и да си мислят американците, каквито и чиновници да ни пращат –   А там изобщо няма нагласа, няма атмосфера, няма воля, няма и съгласие за промяна на Конституцията. И дълго време няма да има.   Но, ако президентът Радев, по силата на основния закон, има право да внася конституционни предложения, то е   Ако пък сме поканили някого да ни дава съвет как да си реновираме Конституцията, то това трябва да стане през органите в парламента, а не да го чуваме от Вашингтон.   И като допълнение към темата, искам да припомня, че не за първи път в 30-годишната история на Прехода посланици на САЩ или висши американски представители са се нагърбвали със задачата да ни променят Конституцията. Никога не са успявали. Но винаги са създавали антиамерикански настроения в обществото.     И пак от думите на Борисов знаем, че той е убедил президента Тръмп, че „Балкански поток” не е „Турски поток”, а е част от газоразпределителната система на България с цел диверсификация на газовите източници, което САЩ горещо подкрепят.    Сега какво излиза, че прегръдките, ръкостисканията и веселото потупване по рамото в Овалния кабинет са били само за пред камерите. А в действителност интересите на САЩ са над всичко това и с тях компромиси няма - американската политика е преди всичко бизнес, тя не е обвързана с ценности и приятелства, а Тръмп налага със сила бизнесинтересите на САЩ по цял свят. И България няма да е изключение!    Странно е мълчанието и по този повод. Няма реакция нито от Външно министерство, нито от Министерство на енергетиката, нито от кабинета на премиера.    . Руските медии пък го унижиха, че в тази ВИП четворка в Истанбул е бил „неудачника”, който преди години сложи кръст на „Южен поток” през собствената си страна, за да открива сега същия газопровод през чужда.     и да прокарва националния интерес чрез „Турски поток” и другите енергийни проекти. С цената да загърби хладното отношение на Путин, да покаже специално внимание към „стратегическия партньор” или да се усмихва там, където го гледат под око.    Преди да тръгне за Истанбул  от където ще пристига предимно американски втечнеп газ  САЩ приветстват това като „голямо постижение, което ще подобри енергийната диверсификация на Балканите“, но не приемат Втората тръба на „Турски поток” като част от същата тази диферсификация, а като „проводник на руските политически интереси в Европа”. И искат ние да се съобразим безприкословно с това тяхно виждане. Въпреки че \"Турски поток\" се изгражда по европейските правила, за разлика от \"Южен поток\".   Думите на Хейл са симптом, че  . В днешния хаотичен свят, където са прекрачени всички червени линии на принципи и правила, страна като България ще бъде изправена пред все по-сериозни предизвикателства, за които нито сме подготвени, нито имаме ресурс да отстояваме собствени позиции, нито имаме истински партньори, на които да се опрем. Ще се люшкаме ту към едните, ту към другите в желанието си да угодим на всички, да бъдем приятели с всички, и ще плащаме висока цена за това.     Единият начин е да не му се обръща внимание – някакъв си американски чиновник бил казал нещо, от което няма да произтече нищо. Това е принципът на снишаването – чакаме по Живковски да отмине бурята.     Това означава обаче синхрон в позициите на премиера, на президента, на опозицията. Означава парламентът да излезе например с декларация, че подкрепя строителството на „Балкански поток” като част от националните интереси на страната, за се даде възможност на премиера да удържи на евентуален натиск, подобен на този, който удържа Меркел по отношеие на „Северен поток”.  Защото, ако сега Тръмп наложи санкции само върху морската част на „Турски поток”, то утре американските интереси могат да го принудят да направи същото и за сухоземната част на газопровода. Тогава какво правим?  Отказваме се, както направихме с „Южен поток”? Това ще е поредното самоубийство. Сърбите само това чакат. А и Путин ни предупреди – продължим ли да се забавяме със строителството, Втората тръба ще ни заобиколи.       Толкоз! Нищо друго не ги интересува.     Делегацията, която дойде на 8 януари за разговорите по Стратегическото партньорство със САЩ, е била внушителна, както никога досега – повече от 20 американски чиновници от нисш ранг са пръснати по министерствата: на отбраната, на правосъдието, на образованието, за да ни помагат в управлението на държавата. При това сами сме ги поканили.  В прав текст - САЩ ни взеха на ръчно управление! Това е рекапитулацията за 30 години Преход. ", "date": "2020.01.11", "title": "Валерия Велева: Дейвид Хейл ще променя Конституцията ни. Депутатите знаят ли това? "}
{"url": "http://epicenter.bg/article/Iran-prizna--Katastrofata-s-ukrainskiya-samolet-e-choveshka-greshka-v-moment-na-kriza/203607/7/0", "text": "Катастрофата с украинския самолет в Техеран е причинена от човешка грешка и \"американския авантюризъм\", заяви иранският външен министър в туит днес, предаде Ройтерс.    \"Тъжен ден. Предварителни заключения от вътрешното разследване на въоръжените сили: Човешка грешка в момент на криза, причинена от американския авантюризъм доведе до катастрофа\", написа Мохамад Джавад Зариф, като изрази \"дълбоко съжаление, извинения и съболезнования към иранския народ, семействата на всички жертви и другите засегнати нации\".    Javad Zarif  ✔  @JZarif  A sad day. Preliminary conclusions of internal investigation by Armed Forces:    Human error at time of crisis caused by US adventurism led to disaster    Our profound regrets, apologies and condolences to our people, to the families of all victims, and to other affected nations.  ????  8 165  6:05 ч. - 11.01.2020 г. В изявление по държавната телевизия тази сутрин иранското министерство на отбраната уточни, че самолетът е летял близо до чувствителен военен обект, принадлежащ на Революционните гвардейци, и е бил свален неумишлено поради човешка грешка. Виновниците ще бъдат предадени на съдебния орган на министерството на отбраната и ще им бъде потърсена отговорност, допълва БТА.  Иран води разследване като страна, на чиято територия стана инцидентът със 176 жертви. След първоначален отказ Техеран е готов да допусне представители на \"Боинг\" (компанията, произвела машината) до разследването. На терен вече са украински експерти (тъй като самолетът бе на украинска авиокомпания), а анализът на \"черната кутия\" предстои в Техеран.    В социалните мрежи обаче се появиха кадри, според които иранските власти са заравнили с булдозери мястото на катастрофата. Според анализатори това би попречило да бъдат установени истинските причини за инцидента, включително да се провери дали украинският боинг е свален от ракета. В \"Туитър\" представители на иранските авиационни власти нарекоха твърденията \"абсурд\". САЩ обаче вече поискаха \"независимо разследване\", след като обявиха, че се включват в съществуващото.    Междувременно шефът на Националната служба за сигурност (СБУ) в Киев Иван Баканов, цитиран от \"Интерфакс Украйна\", заяви, че основните версии за инцидента, приоритизирани от разследващите в страната, са две: зенитно-ракетен комплекс или тероризъм. Това означава, че версията за технически проблем, споменавана вчера като една от трите възможни, е отпаднала.    Украински служители още вчера допуснаха, че полет 752 е бил уцелен от руска ракета. Президентът Володимир Зеленски призова да не се правят спекулации, особено предвид чувствителността на темата за отношенията с Русия. И идеята за удар от ракета, макар да е разследвана от СБУ и да привлича вниманието на обществото, \"повдига серия въпроси\", така че е нужно въздържание от \"прибързани решения\", заяви Баканов.", "date": "2020.01.11", "title": "Иран призна: Катастрофата с украинския самолет е човешка грешка в момент на криза"}
{"url": "http://epicenter.bg/article/Megan-Markal-shte-ozvuchava-animatsionni-filmi-na-Disni/203624/10/0", "text": "Херцогинята на Съсекс – Мегън Маркъл, е подписала договор с гиганта Дисни и ще озвучава анимационни филми, съобщава The Times. В замяна на ангажимента си към кинокомпанията, от Дисни са се ангажирали да направят голямо дарение на благотворителна организация, която се занимава със спасяване на слонове.    Бившата актриса, която се отказа от актьорската си кариера през 2017 г., след като се сгоди за британския принц Хари, най-вероятно е подписала договора през ноември.    Новината за сделката, обаче, идва след като двойката наскоро обяви плановете си да се оттегли като членове на Кралското семейство, и да замине на шестседмична почивка в Канада.    По-рано тази седмица Хари и Мегън пуснаха съвсем нов свой уебсайт, в който обясняват новата политика на ПР на двойката. На сайта е описано и бъдещото развитие и финансиране на техните благотворителни организации. Бъдещото финансиране на двойката категорично забранява субсидиране от Кралския двор под каквато и да е форма, като вместо това те ще печелят пари чрез търговски сделки и благотворителна дейност.    На новия сайт на двойката – sussexroyal.com се отбелязва още, че Хари и Меган „ценят способността да печелят професионален доход, което в сегашната монархическа структура във Великобритания им е забранено да правят“, въпреки че те ще запазят имението си във Frogmore Cottage с разрешение на кралицата. Поддръжката на имението се финансира от данъкоплатците и е в размер на около 2 млн. паунда годишно.  ", "date": "2020.01.11", "title": "Мегън Маркъл ще озвучава анимационни филми на Дисни"}
{"url": "http://epicenter.bg/article/Da-igraesh-Petank-v-Pnom-Pen/203655/10/0", "text": "„Моля ви, бъдете пътешественици, а не туристи. Опитвайте нови неща, срещайте нови хора и поглеждайте отвъд това, което се намира точно пред вас.Това е ключът към осъзнаването, колко удивителен е светът, в който живеем.“  Покана за пътуване започва с цитат от американския кулинарен експерт Андрю Зимерн, защото е изтъкано от приключения!   Петанк! Звучи звънко. Всъщност това е стара провансалска игра с метални топки, придобила популярност в началото на ХХ век. Във филмите на Луи дьо Фюнес комичните жандарми играеха петанк в ленивите следобеди пред кръчмата на площада.    Оказва се, че у нас френската игра има не само последователи, ами и състезатели, достойни да ни представят на международния пясък. Дарина Григорова от радио България бе част от отбора, представил страната ни на световното първенство в Камбоджа.    Но понеже  у нея бушува синдромът на пътешественика, тя си каза „Така и така съм в Азия, защо да не отскоча до Виетнам и Тайланд“. И го направи! Но също така ни ограмоти за играта петанк.   Преди няколко издания на Покана за пътуване певецът Васко-Василев Базилио ни разведе из Витлеем с разказа си за Светите земи. Днес той продължава от там, където спряхме – пред една от малкото усмихващи се Богородици.   В Йерусалим никой не хвърля хляб на земята и всеки живее праведно според религията си, твърди певецът Васко Василев-Базилио, който отскоро е и магистър по богословие.     Днес ще ви прошепна една тайна. Скрита пред очите на всички в центъра на Рим. Доколкото може да се скрие дворец с повече от 1000 стаи. Галерия „Дория-Памфили“ изненадва с великолепни шедьоври и незабравими интериори на Виа дел Корсо 305.    Понякога тя незаслужено остава в сянката на по-посещавани забележителности на Вечния град като ватиканските музеи или вила „Боргезе“. Но това е само от полза на посветените, които могат да я  разгледат спокойно без туристическо стълпотворение.   В широкото предверие между няколко бюста на римски патриции… се зареждаха две електрически суперколи. Дворецът е един от малкото частни палати в италианската столица. Част от него се обитава от наследниците на аристократичната фамилия. Някои апартаменти се дават под наем, но най-голямата част от сградата е приютила забележителна колекция, събирана с векове.    650 шедьоври, сред които на Караваджо, Тициан, Рафаело, Веласкес и Бернини.   Съкровищата с неизмерима стойност се намират в най-голямата частна галерия в Италия. Днес тя принадлежи принц Джонатан и принцеса Гезине. Когато се раждат те не са братче и сестриче и дори нямат фамилни имена. Две дечица без родители, дни от многото, появили се в Англия вследствие забраната на абортите. През 60-те години на миналия век Ориета Дория Памфили, последната принцеса със синя кръв от знатното италианско семейство, ги осиновява от католическо сиропиталище в Лондон със съпруга си Франк Погсън, бивш офицер от британския кралски флот.   Когато през 2000 г. принцеса Ориета умира, двете й осиновени деца наследяват двореца „Дория Памфили” в центъра на Рим. Освен галерията там има 110 апартамента и 50 магазина, които се дават под наем. Джонатан и Гезине получават още в наследство и дворец в Генуа, 14 знатни титли и една от най-богатите колекции на изкуство в света.   Но понеже ще ви разхождам из най-ценното от притежанията им, да ви запозная с историята му. Дворецът  заема цял квартал и е най-дългият в Рим. Площта на зданието е 180 хектара. Сградата в стил Барок е издигната през XV в. за патрицианското семейство Памфили, сродило се през XVII в. с друг знатен род – Дория.   Колекционирането продължили няколко поколения от аристократичната династия.   За щастие, папа Инокентий X забранил на потомците си да продават експонатите, благодарение на което е достигала до наши дни в пълния си блясък. Приятният мъжки глас в аудиогида, който разказва за безценните произведения, принадлежи на принц Джонатан. Едва ли има друга галерия в света, в която с чувство за хумор да гарнират сведенията за скулптури и картини с лични преживявания.    А аз през цялото време си мислех какво ли е да се гониш със сестра си сред такива шедьоври и играеш на жмичка из безкрайните коридори и зали.   В двореца в тематичен и хронологичен ред са представени над 600 произведения. Сред тях платната на Караваджо „Отдих по пътя към Египет“ и „Каещата се Магдалена“ и на Тициан „Саломе с главата на Йоан Кръстител“.   „Дядо ми е купувал картини на Тициан, когато художникът се бил замесил в скандал и бил отхвърлен. Така нашето семейство се оказва притежател на 14 платна“, казва в аудиогида принц Джонатан.    За най-ценен експонат се смята портретът на папа Инокентий X от испанския живописец Диего Веласкес. Това е един от най-добрите портрети в историята на изкуството. Самият свят отец, обаче, когато го видял просъскал „Прекалено правдиво!“. Според експерти може да струва и милиард евро.      Каскада  от интриги, ревност и загадки обгръща историята на папа Инокентий X. Причината за тях е в една много обсъждана навремето връзка - тази с най-властната жена на Рим, с жената на брат му – Донна Олимпия Малдаикини.    Родената в скромно семейство Олимпия успяла на 16 да се омъжи за богат мъж, който починал, когато тя била на 24 години, оставяйки й огромно наследство.  Богатата и млада вдовица омаяла и 30 години по-възрастния от нея Памфилио Памфили, брат на тогавашния кардинал Джовани Батиста, който по-късно станал папа Инокентий X. Много скоро Олимпия се превърнала в доверена съветничка на папата, а според мнозина и в негова любовница.   Освен споменатите произведения, в галерията има още платна на Кореджо, Пармиджанино, Тинторето, Басано, на Рубенс и Пусен…Сред неживописните шедьоври изпъкват римски антични статуи, мраморни портрети и барелефи, средновековни брюкселски килими и гоблени. Фамилният параклис на Дориа-Памфили е построен в края на XVII в. по проект на известния архитект Карло Фонтана.  В него аристократите коленичат  пред разпятие от слонова кост на скулптора Ерколе Ферата. Срещу две евро над таксата от 14, можете да разгледате апартамента на принцесата. А кой не е искал поне веднъж да надзърне там? В рубриката “50 места от българската история отвъд България” Светослав Марков и Теодор Борисов ни отвеждат до гроба но Гоце Делчев в Македония. А ако се чудите кой ще ходи на ТЕДекс Витоша, благодарение на късмета си в нашата игра във Фейсбук. Това е Снежана Михайлова.  Надниквайте на страницата ни, където ви чакат още награди   ", "date": "2020.01.11", "title": "Да играеш Петанк в Пном Пен"}
{"url": "http://epicenter.bg/article/Pochina-sultanat-na-Oman-/203609/7/0", "text": " след кончината на султан Кабус бин Саид, съобщи оманската държавна телевизия.    Покойният султан     Кабус бин Саид ал   Той беше начело на държавата от 1970 г. , откакто завзе властта с безкръвен преврат с помощта на бившата колониална сила Великобритания.     Новият държавен глава на Оман е братовчед на Кабус бин Саид.        Основният закон на Оман (конституцията), приет през 1996 г., предвижда султанският семеен съвет - състоящ се от около 50 мъже - да избере нов султан в рамките на три дни след смъртта на владетеля.    Предвид изразената воля на Кабус бин Саид в запечатаното писмо обаче султанският семеен съвет се е съобразил с избора му на наследник на трона.   В Оман е обявен тридневен траур, а националните флагове ще бъдат спуснати през следващите 40 дни. Причина за смъртта не бе посочена, но султанът боледоуваше от рак от години и през декември беше в клиника в Белгия за лечение, съобщава БНР.   Ако те не успеят да се споразумеят, съвет от военни и представители на силите за сигурност, шефовете на висши съдилища и на двете камари на парламента ще издигнат на власт лицето, чието име е било написано тайно от султана в запечатано писмо.     но нямаше официално потвърждение от правителството за постовете на „Ал Уатан“ и „Ал Роя“ в Туитър.    Базираната в Катар телевизия „Ал Джазира“ съобщи по-рано, че именно той наследява трона.    Наблюдатели се опасяват от разногласия в семейството, възраждане на племенни вражди и политическа нестабилност.     и Обединени арабски емирства. Непосредствената заплаха според наблюдателите е, че регионални играчи може да се опитат да повлияят върху наследяването или върху новия владетел, посочва Ройтерс.    , отбелязва ДПА. Оман отдавна за Близкия изток е това, което е Швейцария за глобалната дипломация, балансирайки между два могъщи съседа, вкопчени в регионален конфликт - Саудитска Арабия на запад и Иран на север.    , която се намеси в Йемен.   ., които две години по-късно доведоха до историческата ядрена сделка. Той поддържаше връзки и с Техеран, и с Багдад по време на войната от 1980 до 1988 г., както и с Иран и със САЩ след дипломатическия им разрив през 1979 г.    Израелският премиер Бенямин Нетаняху направи през октомври 2018 г. безпрецедентна визита в Оман - макар че и други страни от Залива са правили жестове за сближаване с Израел, нито един от техните лидери не се е срещал открито с Нетаняху.", "date": "2020.01.11", "title": "Почина султанът на Оман. Посочил наследника си в запечатано писмо "}
{"url": "http://epicenter.bg/article/SASht-obviniha-zamesenite-v--quot-Turski-potok-quot--strani--che-igrayat-po-palkata-na-Moskva-/203619/7/0", "text": "\"Съединените щати продължават да се противопоставят на Северен поток 2 и на втората тръба на \"Турски поток\" (за европейска доставка - б.р.). Ние смятаме, че \"Северен поток 2\" и втората тръба на \"Турски поток\" не допринасят с нищо за постигането на европейските цели за енергийна сигурност и ще предоставят на Русия още един инструмент за политическо и икономическо изнудване на европейските страни и особено на Украйна. Русия разбира, че тези проекти разделят Европа и използва това в своя полза.\"   Това е отговорът на Държавния департамент на САЩ, даден на гръцкия информационен сайт Hellas Journal, който попитал: \"Президентите на Турция и на Русия откриха официално газопровода \"Турски поток\", който ще пренася руски природен газ към Южна Европа през Турция. Как коментирате това развитие?\", предаде БТА.    В изявлението си говорител на американското външно ведомство обвини замесените страни, сред които водеща роля има Турция, че с участието си в газопровода играят играта на Москва, която чрез \"Северен поток 2\" и \"Турски поток\" се опитва да раздели Европа.    Както стана известно, в изявление пред Българското национално радио от вчера третият по ранг в Държавния департамент, заместник държавният секретар по политическите въпроси Дейвид Хейл каза, че \"Москва използва енергоизточниците си като политически инструмент, с който да упражнява влияние, да разделя Европа. По думите му \"Северен поток 2\" и втората линия на \"Турски поток\" са проблем, защото не осигуряват енергийна диверсификация за Европа. Те дестабилизират Украйна, защото Русия получава възможност да заобиколи тръбопроводите на украинска територия\".    Припомняме също така, че преди време Гърция настояваше (при правителството на Алексис Ципрас) втората тръба на \"Турски поток\" да премине през нейна територия. \"Газпром\" и Москва обаче се спряха на България.    Каква алтернатива чертае Атина    Раздразнението на САЩ от изграждането на \"Турски поток\" укрепва позицията на Гърция за изграждането на Източносредиземноморския газопровод (EastMed), коментира гръцката телевизия Скай.    Проектът за газопровод, който да пренася газ от находищата в Източното Средиземноморие към Европа, намалява енергийната зависимост на Европа от Москва. Тристранното споразумение за Източносредиземноморския газопровод беше подписано на 2 януари от Гърция, Кипър и Израел в Атина. САЩ приветстваха проекта.    Дългият 1872 км газопровод трябва да позволи доставянето на девет до 11 милиарда кубични метра природен газ от офшорни находища в Източното Средиземноморие през Гърция към Италия. Очаква се строителството на газопровода да продължи около седем години и да струва около седем милиарда долара.    Междувременно атинският всекидневник \"Катимерини\" съобщи за получени данни за голямо находище на природен газ край остров Крит. Според вестника проучванията на Гръцката компания за управление на ресурсите от въглеводороди съществуват окуражителни признаци за сериозни залежи както в Йонийско море, така и южно от Крит. Компанията съобщава, че проучвания в неизследвани досега зони в морето южно от Крит са установили геологически структури, които приличат на онези на големите находища Зор край Египет и Левиатан край Израел.     ", "date": "2020.01.11", "title": "САЩ обвиниха замесените в \"Турски поток\" страни, че играят по палката на Москва "}
{"url": "http://epicenter.bg/article/Tramp--Ubitiyat-Soleymani-planirashe-ataki-sreshtu-4-amerikanski-posolstva-/203631/7/0", "text": "Убитият с американски дрон на летището в Багдад ирански генерал Касем Солеймани е планирал атаки срещу четири посолства на САЩ, заяви президентът на САЩ Доналд Тръмп в интервю за телевизия \"Фокснюз\", цитирано от Асошиейтед прес.  То е било записано вчера и се очакваше да бъде излъчено рано тази сутрин, съобщи БТА.    Тръмп обаче, както и други високопоставени служители на администрацията преди него, отказа да даде подробности какво са имали предвид, говорейки за \"неминуеми заплахи\" срещу американски обекти от действията на силите, командвани от Солеймани. Убийството на Солеймани бе мотивирано именно с тези заплахи.    В интервюто си Тръмп казва само, че едното от нарочените за атаки посолства вероятно е било това в Багдад. Той също посочи, че САЩ са в правото си да поискат от Ирак компенсация за изградените от САЩ военни бази, летища и посолства в Багдад, ако бъде поискано изтеглянето на американските войски от страната.    Президентът отбеляза, че иракската страна \"само публично говори\" за необходимост от изтегляне на американските войски, \"но в частен порядък не казва това\". На въпрос как Вашингтон може да получи от Багдад такава компенсация, той отговори: \"В настоящия момент у нас има много техни пари - над 35 млрд. долара на банкова сметка. Смятам, че те ще си платят, или тези пари така и ще си останат на сметка\".    Говорейки за Сирия, президентът каза, че САЩ не могат да се ограничат само с контрол над петролните находища в североизточна Сирия. На въпрос дали Вашингтон може да си присвои тези запаси, които той контролира след разгрома на \"Ислямска държава\" там, Тръмп отговори: \"Може да направим това, а може и не. Не зная, може би трябва да ги вземем\".    Президентът се изказа пред \"Фокс нюз\" и за подобряване на отношенията с Русия, когато \"ловът на вещици\" (разследването за приписваната на Русия намеса в американските избори през 2016 г.) приключи.    Специално внимание Тръмп отдели на очаквания процес срещу него в Сената във връзка с повдигнатите му от Камарата на представителите обвинения в рамките на процедурата за импийчмънт. На въпрос колко дълго според него ще продължи съдебният процес в Сената, той изрази мнение, че при \"оптимален сценарий\" той може да трае \"няколко дни или една седмица\".    Това обаче може да се проточи, ако за разпит бъде извикан анонимният информатор от американските спецслужби, чиито показания за съдържанието на телефонния разговор между президентите на САЩ и Украйна послужиха на демократите да организират процедурата за импийчмънт на президента. \"Аз много бих искал да бъде призован този информатор, който изчезна, както и вторият информатор, който също някъде се потули\", отбеляза Тръмп в интервюто си, като не скри, че има много въпроси към тази мистериозна личност.    Той също така заяви, че ще се възползва от пълномощията на изпълнителната власт, за да не позволи на бившия си помощник по националната сигурност Джон Болтън да даде показания в Сената в рамките на процедурата по импийчмънт.    Стопанинът на Белия дом, цитиран от ТАСС, се изрази доста неласкаво за председателката на Камарата на представителите, демократката Нанси Пелоси, като я нарече \"най-лошия спикер на Камарата в историята на САЩ\". Именно тя смята да внесе следващата седмица в Сената обвинителното заключение срещу президента в рамките на процедурата по импийчмънт, допълва БТА.", "date": "2020.01.11", "title": "Тръмп: Убитият Солеймани планираше атаки срещу 4 американски посолства "}
{"url": "http://epicenter.bg/article/Putin-i-Merkel-obsazhdat-nay-ostrite-problemi-na-sreshta-v-Moskva-/203634/7/0", "text": "В Кремъл започнаха преговорите между руския президент Владимир Путин и германската канцлерка Ангела Меркел, която пристигна на посещение в Москва днес, предаде ТАСС. Путин благодари на Меркел за визитата, която според него дава възможност да бъдат обсъдени най-острите въпроси. В началото двамата размениха няколко фрази на немски, съобщи БТА. \"Ние с вас сме в постоянен контакт, занимаваме се и с вътрешни проблеми - икономически и политически, и с международни. Искам да ви благодаря, че приехте нашата покана и пристигнахте за обсъждане на всички тези въпроси. Сред тях има и най-остри, върху които ние, както разбирам, ще съсредоточим основното си внимание\", отбеляза Путин.   Меркел от своя страна благодари на домакина си за поканата. \"Имаме цял списък от различни теми, за които бих желала да поговоря с вас. Това са и двустранни теми, и теми от международния дневен ред, които представляват интерес за нашите две страни\", каза Меркел, като посочи две от тях - положението в Либия и Сирия.   \"Винаги съм смятала, че е по-добре да говорим един с друг, отколкото един за друг\", добави тя.   Меркел е придружена от германския външен министър Хайко Маас.", "date": "2020.01.11", "title": "Започнаха преговорите между Путин и Меркел в Кремъл"}
{"url": "http://epicenter.bg/article/Milen-Keremedchiev--Konfliktat-mezhdu-SASht-i-Iran-se-vrashta-v-svoyata-studena-faza-ot-poslednite-godini/203636/7/0", "text": "Конфликтът между Иран и САЩ след убийството на ген. Касем Сюлеймани и ответния удар по американска база се връща на познатото ниво от последните години.    Разбира се ще се търси начин за отмъщение за смъртта на Сюлеймани със спорадични нападения над американски или натовски бази, но това е ежедневие в региона през последните години. Това коментира в седмичното предаване „Метроном“ на Радио „Фокус“ бившият зам.-министър на външните работи Милен Керемедчиев.    „Конфликтът между САЩ и Иран ще се върне в своя студен вариант. САЩ ще продължават да увеличават натиска чрез икономически санкции, които дават резултат, а Иран ще търси начини чрез своите прокси милиции „Хизбула“ или иранските сили в Ирак, или хутите да се опитва да налага своето влияние в региона. Конфликтът САЩ – Иран сега е на ниво, каквото е в последните 40 години“, отделяза бившият зам.-външен министър.    Според Милен Керемедчиев е имало и реална опасност от бежанска вълна към Европа, ако конфликтът между САЩ е Иран беше достигнал по-сериозна точка. По думите му конфликтът в Близкия Изток отново е показал, че Европейският съюз реагира бавно и неадекватно на световните проблеми.    Бившият заместник-външен министър коментира още, че Иран са признали за свалянето на украинския самолет, защото са осъзнали, че инцидентът ще донесе напрежение вътре в самата страна.", "date": "2020.01.11", "title": "Милен Керемедчиев: Конфликтът между САЩ и Иран ще се върне в своя студен вариант"}
{"url": "http://epicenter.bg/article/Frantsiya-e-zapochnala-mezhdunarodno-razsledvane-na-svalyaneto-na-ukrainskiya-samolet-v-Iran-/203637/7/0", "text": "Президентите на Украйна Владимир Зеленски и на Франция Еманюел Макрон са се договорили по телефона за включването на френски специалисти в декодирането на „черните кутии“ на сваления в Иран украински самолет, съобщиха в събота от пресслужбата на президента на Украйна, цитирани от РИА Новости.    Зеленски и Макрон отбелязаха бързото установяване на истината за катастрофата в Иран, съобщи пресслужбата.    \"Държавните глави се съгласиха да включат френски експерти в декодирането на „черните кутии\" на сваления самолет\", се казва в изявлението. Според пресслужбата Макрон е обещал, че \"ще допринесе за цялостно разследване на катастрофата за привличането към отговорност на виновните за това престъпление.\" \"Той (Макрон -ред.) заяви, че Франция вече е започнала официална процедура за съответното международно разследване в ИКАО (Международната организация за гражданска авиация)\", се казва в изявлението.", "date": "2020.01.11", "title": "Франция е започнала международно разследване на свалянето на украинския самолет в Иран "}
{"url": "http://epicenter.bg/article/Sad-v-Avstriya-prati-v-zatvora-kmet-zaradi-vodna-kriza-/203638/7/0", "text": "Кметът на австрийското градче Пихл бай Велс, провинция Горна Австрия, е осъден на 15 месеца лишаване от свобода заради водна криза в населеното място, съобщи в. \"Дер Щандард\", пише  . Присъдата на Йохан Допелбауер е произнесена от Висшия регионален съд в Линц.   Той е признат за виновен, че не е изпълнил законовите си задължения да осигури надеждна водопроводна и канализационна мрежа за доставка на питейна вода за населението в Пихл бай Велс, чието население е под 3000 души. Допелбауер е от Австрийската народна партия.    Решението не подлежи на обжалване. С присъдата Допелбауер автоматично е лишен и от кметския си пост.", "date": "2020.01.11", "title": "Съд в Австрия прати в затвора кмет заради водна криза "}
{"url": "http://epicenter.bg/article/Arestuvaha-direktora-na-srabskite-zheleznitsi--vzel-10-hil--evro-podkup-/203640/7/0", "text": "Директорът на Сръбската железница е арестуван заради подкуп, съобщи на пресконференция сръбският министър на вътрешните работи Небойша Стефанович, цитиран от МИА.    При акцията са арестувани още трима души – член на надзорния съвет на държавното дружество, и двама адвокати, предаде БГНЕС.    Според Стефанович директорът на железницата е получил 10 хил. евро от като награда за корупционни дейности при отчуждаването на земи около бъдеща автомагистрала. Сумата е предадена от посредник в помещение, намиращо се в сградата на железницата.    В момента на ареста, полицията намери предадените пари у заподозрения”, допълни вътрешният министър и добави, че 10-те хиляди евро вероятно са били само част от целия подкуп.    Адвокатите пък са били арестувани по подозрение за корупционни дейности, след като със знанието и участието на директора на железниците са прибирали многомилионни комисионни, а впоследствие са делили парите помежду си.    “Всички са задържани за 48 часа. Очаква се специализираната прокуратурата изслуша показанията на заподозрените в следващите дни и да предприеме допълнителни мерки в рамките на своята юрисдикция”, завърши Стефанович.", "date": "2020.01.11", "title": "Арестуваха директора на сръбските железници, взел 10 хил. евро подкуп "}
{"url": "http://epicenter.bg/article/Kralitsata-sklyuchva-sdelka-s-prints-Hari-i-Megan-do-72-chasa-/203641/7/0", "text": "Кралица Елизабет II е поискала от двореца да сключи сделка с принц Хари и Меган в рамките на 72 часа, тъй като внукът й е готов да напусне Великобритания в следващите дни без да съобщи кога ще се върне, пише The Sun.    Британският кралски двор е разтърсен след решението на херцозите на Съсекс да се откажат от задълженията си на висши членове на кралското семейство и да заживеят в Северна Америка.    След като херцозите оповестиха решението си в сряда, 38-годишната Меган отлетя за Канада, като остави съпруга си принц Хари да се справи сам със скандала, който предизвикаха.    Сега британските медии съобщават, че кралицата е инструктирала придворните си сътрудници да решат трудния казус преди вторник, когато е първата официална изява на принц Хари, съобщи  .    Кралицата иска кризата с напускането на Хари и Меган да продължи не повече от шест дни – същата времева рамка, която беше необходима за отстраняването на принц Андрю след катастрофалното му интервю за Newsnight.    Според The Telegraph Елизабет II е поискала от сътрудниците си да „превърнат кризата във възможност“, като избягват сделка, която ще навреди на бъдещите кралски особи като принцеса Шарлот и принц Луис.    Източници близки до принц Хари пък заявяват, че той няма да напусне Великобритания, докато не постигне сделка с Короната. Въпреки това обаче медиите отбелязват, че той може да напусне Острова без дата за връщане, след като почете официално годежа на принцеса Беатрис в Бъкингамския дворец.    Херцогът на Съсекс все още не е разговарял с баба си, баща си и брат си, тъй като принц Чарлз се намира в Шотландия, приц Уилям в Лондон, а самият Хари е в Уиндзор.    Според таблоидите на острова Меган е отлетяла до Ванкувър, за да е със сина си Арчи и не смята изобщо да се връща във Великобритания.", "date": "2020.01.11", "title": "Кралицата сключва сделка с принц Хари и Меган до 72 часа "}
{"url": "http://epicenter.bg/article/Zemetresenie-v-Turtsiya-se-useti-i-u-nas/203642/7/0", "text": "Земетресение с магнитуд от 4.7 степен по скалата на Рихтер удари Турция, но бе усетено и у нас.  Регистрирано е земетресение с магнитуд 4,7 в Мраморно море, показва справка на страницата на Европейския средиземноморски сеизмологичен цеентър. Трусът е станал в 16:37 часа местно време (15:37 часа българско време) на 26 километра южно от Силиври и на 63 километра западно от Истанбул в аквторията на Мраморно море на дълбочина 10 километра. Земетресението е усетено в Турция и Югоизточна България. Засега не се съобщава за пострадали хора и нанесени материални щети и не е обявявана опасност от възникване на цунами.", "date": "2020.01.11", "title": "Земетресение в Турция се усети и у нас"}
{"url": "http://epicenter.bg/article/Ukrainskata-prokuratura--Svaleniyat-samolet-e--umishleno-ubiystvo-/203645/7/0", "text": "Украинската прокуратура промени квалификацията по разследването на сваления самолет в Техеран, и вече го квалифицира като “умишлено убийство на повече от двама души, както и унищожаване на самолет”. Това се казва в съобщение на пресцентъра на главния прокурор на Украйна, предаде РИА Новости.    По-рано разследването по наказателното дело беше за “нарушение на правилата за безопасност на движението на въздушния транспорт, което е причинило смърт“. Разследването е поверено на националната полиция в Украйна.    “Службата на главния прокурор взе решение за промяна на квалификацията на престъпното деяние. Разследването ще продължи по членове на Наказателния кодекс, които предвиждат отговорност за умишленото убийство на две или повече лица, и унищожаването на самолета”, се казва в съобщение на прокуратурата.    Оттам съобщават още, че решението за промяна на престъпното деяние е взето след обработка на “множество данни, получени в резултат на сътрудничество с международни партньори, както и от украински служители на реда, и експерти от мястото на трагедията, а също и след като Иран призна, че украинският самолет е бил свален по погрешка”.  ", "date": "2020.01.11", "title": "Украинската прокуратура: Сваленият самолет е “умишлено убийство”"}
{"url": "http://epicenter.bg/article/Vladimir-Putin--Rusiya-shte-dovarshi-sama-izgrazhdaneto-na--Severen-potok-2--/203646/7/0", "text": "Руският президент Владимир Путин не се съмнява, че Руската федерация ще може да завърши газопровода „Северен поток-2“ сама и той ще заработи. Това заяви руският лидер след преговорите с германския канцлер Ангела Меркел, цитиран от TACC.    „Да, със сигурност ще можем да завършим (газопровода) самостоятелно, без да привличаме чуждестранни партньори, увери Путин.„ Времето е единственият проблем, който произтича от това.“    Ръководителят на руската държава призна, че завършването на строителството ще бъде забавено с няколко месеца. „Надявам се до края на тази година или през първото тримесечие на следващата година работата да бъде завършена и газопроводът да заработи“, завърши Путин.    Русия оценява позицията на Германия в подкрепа на проекта \"Северен поток 2\", добави той. \"Активите на Русия и Германия включват редица големи съвместни проекти в областта на енергетиката. Ние високо оценяваме отговорната позиция на правителството на ФРГ в подкрепа на добре познатия проект \"Северен поток 2\",\" каза той.    Руският президент Владимир Путин заяви, че е обсъдил с германския канцлер и уреждането на украинската криза. Според президента на Руската федерация Берлин е съгласен, че Минските споразумения остават безалтернативна основа за споразумение в Украйна.    \"Разговаряхме подробно с госпожа Меркел за уреждането на украинската криза. Според взаимното мнение, споразуменията от Минск остават безспорна основа за нормализиране на ситуацията в югоизточната част на Украйна\", заяви Путин на пресконференция след разговорите с Меркел.    Путин добави, че е информирал канцлера на Германия за неотдавнашното си посещение в Сирия и разговорите с президента Башар Асад.    \"Естествено, ситуацията в Сирийската арабска република не беше пренебрегната по време на разговорите. Споделих с канцлера резултатите от моето скорошно пътуване до Дамаск и преговорите с президента Асад\", заяви руският държавен глава. Според него \"може да се заяви с увереност, че ситуацията в тази държава се стабилизира, Сирия постепенно се връща към спокоен живот, а сирийската държавност се възстановява\".    \"Русия и Германия споделят мнението, че конфликтът в Сирия може да бъде окончателно разрешен изключително с политически средства, в съответствие с резолюция 2254 на Съвета за сигурност на ООН\", подчерта Путин. Според него „основното е сирийският народ да има възможност свободно и независимо да определя своето бъдеще, бъдещето на своята страна“.  ", "date": "2020.01.11", "title": "Владимир Путин: Русия ще довърши сама изграждането на „Северен поток-2“ "}
{"url": "http://epicenter.bg/article/Predsedatelyat-na-Evropeyskiya-savet-se-sreshtna-s-Erdogan-/203647/7/0", "text": "Председателят на Европейския съвет Шарл Мишел се срещна с турския президент Реджеп Тайип Ердоган в двореца „Долмабахче“ в Истанбул, предаде БНР. В дневния ред на срещата бяха включени отношенията между Турция и Европейския съюз и регионални въпроси.    След срещата не бе предвидена съвместна пресконференция на двамата политици.    Визитата е първа на такова ниво, откакто новите ръководители на Европейския съвет и на Европейската комисия поеха своите постове в края на миналата година. Последното посещение на главата на Европейския съвет в Турция беше на Херман ван Ромпой през 2013 г.    В началото на декември Турция беше посетена и от вицепрезидента на Еврокомисията Маргаритис Схинас и комисаря по вътрешните работи и миграцията Илва Йохансон.    Европейски източници по-рано заявиха, че Шарл Мишел е отправил призиви за диалог с цел намаляване на напрежението в Близкия изток, а Турция е ключов играч в осигуряването на стабилност в региона и това е една от причините за посещението. Същевременно обаче външният министър на Евросъюза Хосеп Борел разкритикува турската военна помощ за Либия като „външна намеса“.    След приключване на срещата си с турския държавен глава, председателят на Европейския съвет Шарл Мишел отлетя за Египет, където ще се срещне с президента на страната Абдел Фатах ас Сиси.", "date": "2020.01.11", "title": "Председателят на Европейския съвет се срещна с Ердоган "}
{"url": "http://epicenter.bg/article/Evrodeputati-nastoyavat-EK-da-razsledva-vodnata-kriza-u-nas-/203650/7/0", "text": "Евродепутати настояват Европейската комисия да даде отговори за водната криза в Перник, съобщава БНР.    Това става ясно от документ с въпроси с искане за устни отговори от представители на различни парламентарни групи, който е бил внесен в понеделник. Крайният срок за отговор от страна на Комисията е през април.    Евродепутатите, сред които единственият българин е Радан Кънев, питат дали Европейската комисия е готова да предприеме пълен преглед на ситуацията в Перник, дали може да гарантира правилното разходване на евросредства, както и дали е готова да сезира европейската прокуратура, в случай че се установят нарушения.    Евродепутатите подчертават, че през последните години са били инвестирани стотици милиони евро, включително значителни средства от европейски фондове, в инфраструктурата на България за водоснабдяване.    \"През 2019 г. почти 130 000 български граждани нямаха достъп до питейна вода по време на коледните празници и бяха подложени на воден режим, който става все по-строг и без да има изгледи за разрешаване на кризата. Те са изправени пред непосредствени рискове за здравето и дългосрочни икономически заплахи\", посочват още те.    Според тях проблемът в Перник не е изолиран случай и напомнят, че достъпът до питейна вода е гарантирано право на гражданите на Европейския съюз.  Припомняме, че бедствено положение на територията на Перник бе обявено на 21 декември, след като воден режим бе обявен в цяла Пернишка област на 18 ноември 2019 г. За кризата с водата в Перник се разбра дни след местните избори, които бяха спечелени от БСП и Станислав Владимиров. Той обаче е категоричен, че вина носят управляващите и сигнали за опасност е имало още в началото на годината. Кризата струва постовете както на областния управител Ирена Соколова, така и на управителя на ВиК Перник.    Според заключението от проверката на Районната прокуратура има данни за безстопанственост, затова и производството бе прехвърлено към Специализираната прокурата, тъй като касае престъпления по служба (безстопанственост) спрямо длъжностни лица от висок ранг - тогава се визираха минстрите на МОСВ и МРРБ.    Миналата седмица новият главен прокурор взе под специален надзор разследването на водната криза в Перник.    Въпреки че правителството се ангажира с разрешаване на кризата и отпусна пари, премиерът Бойко Борисов видя \"февруарски сценарий\" срещу управлението (с протести срещу поскъпването на тока падна неговият първи кабинет - б.р. На 20 февруари 2013 г. правителството \"Борисов-1\" подаде оставка след Антимонополните протести, започнали на 5 февруари 2013 г.).", "date": "2020.01.11", "title": "Евродепутати настояват ЕК да разследва водната криза у нас "}
{"url": "http://epicenter.bg/article/Merkel--Vazhna-stapka-e-priznanieto-na-Iran--che-e-svalil-ukrainskiya-samolet/203652/7/0", "text": "Германският канцлер Ангела Меркел приветства днес признанията на Иран, че е свалил погрешка украински пътнически самолет в Техеран и призова за изчерпателно разследване на катастрофата, предаде Франс прес. \"Добре е, че отговорните за това са вече известни и мисля, че всичко трябва да бъде направено, заедно със страните, чиито граждани загинаха, за да се намерят решения, да се изяснят нещата по един изчерпателен начин и да се обсъдят последиците. Днес беше направена една важна стъпка\", заяви Меркел.   За иранската ядрена програма Меркел каза, че е нужно да се съхрани иранската ядрена сделка, сключена преди пет години, допълва ТАСС.   Путин също заяви, че Русия и Германия са за по-нататъшно реализиране на тази сделка, което е важно не само за региона, но и за целия свят.   Руският президент освен това предупреди, че мащабен военен конфликт в Близкия изток би довел до катастрофа, допълва ТАСС.  ", "date": "2020.01.11", "title": "Меркел: Важна стъпка е признанието на Иран, че е свалил украинския самолет"}
{"url": "http://epicenter.bg/article/Stotitsi-irantsi-izlyayazoha-na-protest---iskat-ostavkata-na-ayatolah-Hameney-/203654/7/0", "text": "Стотици демонстранти се събраха пред сградата на технологичния университет „Амир Кабир“ в Техеран с искане за незабавната оставка на върховния лидер на страната аятолах Али Хаменей, предаде Би Би Си.    Протестът и призивът за свалянето на ислямския лидер от власт са заради инцидента с украинския пътнически Боинг, предизвикан от иранските военни в сряда. Днес иранските власти официално признаха това.    Сред всичките 176 души на борда на самолета бяха 83 иранци и десетки канадци с ирански произход. Всички те загинаха при експлозията.    В иранските социални мрежи се появиха видеозаписи от протестите, в които се виждат събралите се до университета хора, скандиращи антиправителствени лозунги. На един от клиповете се чува как тълпата скандира „Оставка не е достатъчна, трябва съд!“.    Постъпват съобщения за протести и пред сградата на технологичния университет „Шариф“, който е едно от най-престижните учебни заведения в страната. Според някои данни, най-малко 10 от загиналите при катастрофата са завършили този университет.    Иранските потребители на Туитър /забранен в ислямската държава/ и Инстаграм изразяват възмущение и ужас след изявлението на властите. Един от тях пише: „Вашата грешка беше непреднамерена. Вашата лъжа беше преднамерена. Не може да лъжете хората заради съображения за целесъобразност“.    Политологът Задех Збикалам, в миналото университетски професор, казва, че е трудно да се разбере как сега ще се оправдаят властите, след като през последните три дни всички те на практика лъгаха.    Правителствената агенция IRNA съобщи, че аятолах Хаменей е разпоредил разследване за вероятна немарливост, резултат на която би могла да стане гибелта на самолета.    Иранският парламент обяви, че в неделя ще разгледа обстоятелствата от катастрофата в открито заседание. Аятолах Хаменей заяви, че има доказателства за допусната грешка и призова да се вземат мерки, за да не се повтори случаят.   Президентът Рохани каза, че Иран дълбоко съжалява за случилото се и обеща наказание за виновниците. Иранският посланик във Великобритания се извини за предишните си лъжливи изявления. Той твърдеше с увереност, че Иран не е обстрелвал украинския самолет с ракети.      Гняв, шок и съмнения в станалото. Тези думи използват сега иранците, за да опишат чувствата си по повод гибелта на самолета. Три дни командващият Корпуса на стражите на ислямската революция отричаше всичко, а сега излезе с обяснения, на които малко хора могат да повярват.    Тази вечер в Иран хората възпоменават загиналите, събират се в центъра на Техеран и скандират „Смърт на диктатора!“. Те призовават за оставка на главнокомандващия на армията, който е върховен лидер на Иран – Хаменей.  Много от тях казват, че ако не беше натискът от страна на правителствата на други държави, Иран никога не би признал грешката си.    Остава без отговор важният въпрос: защо иранското въздушно пространство не бе затворено по време на ракетната атака, която Техеран извърши срещу американските военни бази в Ирак?", "date": "2020.01.11", "title": "Стотици иранци излязоха на протест - искат оставката на аятолах Хаменей "}
{"url": "http://epicenter.bg/article/renskiyat-premier-otstapi-pred-protestite---otlaga-pensionnatareforma/203656/7/0", "text": "Френското правителство е склонно да оттегли временно от проекта си за пенсионна реформа, мярката, която би принудила французите да работят до 64 години, за да се пенсионират при пълна пенсия и която бе отхвърлена единодушно от френските синдикати.   Това заявява френският премиер Едуар Филип в писмо, адресирано днес до френските синдикати и организациите на френските работодатели, предадоха световните агенции.    Това е голяма отстъпка, която предлага премиерът във връзка с пенсионната реформа, породила вълна от протести и стачки във Франция, продължаващи вече пета седмица, отбелязва Ройтерс.    \"За да засвидетелствам доверието си към социалните партньори и за да не предрешавам изхода на нашата работа, касаеща мерките за постигане на баланс на пенсионната система през 2027 г., аз съм склонен да изтегля от проекта на закона мярката, която предложих и която предвижда прогресивно приближаване, считано от 2022 г., към възрастта от 64 години през 2027 г.\", се казва в писмото на Филип, цитирано от \"Фигаро\" и от ТАСС, предаде БТА.    В писмото Филип допълва, че социалните партньори трябва да постигнат съгласие относно мерките, които трябва да бъдат приложени, за да се осигури баланс на пенсионната система през 2027 г., допълва Франс прес. Ако това не се случи, то мярката за повишаване на възрастта за пенсиониране при пълна пенсия от 62 на 64 години, може да бъде върната отново, допълва агенцията.    Най-големият френски синдикат Френска демократична конфедерация на трудещите приветства стъпката на Едуар Филип, допълва Франс прес. Синдикатът каза, че тя говори за желание на правителството за постигане на компромис.    Друг синдикат - Националният съюз на автономните синдикати - също приветства мярката и определи това като добра новина, което ще позволи да се обсъжда в една по разведрена обстановка въпросът за баланса на пенсионната система, допълва Франс прес.    Сега синдикатите и организациите на работодателите трябва да се включат в конференция, посветена на баланса на пенсионната система и финансирането на пенсиите, която трябва да представи заключенията си до края на месец април, настоя днес премиерът Филип. Ако до тази дата не бъдат договорени мерки, позволяващи да се осигури баланс на пенсионната система, то правителството отново ще поеме нещата в свои ръце.    Но сега не е ясно дали този компромис ще сложи край на стачното движение във френския транспорт. Синдикатите, които са най-активни в протестите - Общата конфедерация на труда и Форс увриер - искат изтегляне на целия проект на пенсионната реформа, припомня Франс прес.    Днес във Франция имаше отново протести срещу пенсионната реформа. На места в Париж се стигна и до сблъсъци между протестиращите и силите на реда. Сред протестиращите се появиха и няколкостотин жълти жилетки и маскирани лица с качулки, които започнаха да разбиват витрини по протежението на протестното шествие, потеглило от Площада на Нацията към Площада на Републиката.    По полицията бяха хвърлени предмети и силите на реда отвърнаха със сълзотворен газ. Няколко магазина бяха плячкосани, предаде Франс прес. По данни на организаторите на протестите в Париж днес в тях са участвали 150 000 души. Седем души са били арестувани.    В Лион на подобен протест са излезли 3200 души, според данни на полицията, а в Рен - 2000 души.   ", "date": "2020.01.11", "title": "Френският премиер отстъпи пред протестите - отлага пенсионната реформа"}
{"url": "http://epicenter.bg/article/Ministerstvo-na-finansite--Shefat-na-Agentsiya--Mitnitsi--ne-e-podaval-ostavka-/203643/4/0", "text": "Министерство на финансите опроверга появилата се информация за оставка на шефа на Агенция \"Митници\" Георги Костов.    \"Във връзка с публикации, базирани на неофициални източници, за оставка на директора на Агенция „Митници“ в новинарски сайтове с имидж на сериозни медии, Министерството на финансите заявява, че написаното не отговаря на истината\", се казва в позиция на финансовото ведомство.  \"Оставка не е подавана от г-н Костов, нито му е искана от министъра на финансите Владислав Горанов. Откакто Георги Костов оглавява Агенция \"Митници\", резултатите от работата на институцията са отлични – повишена е събираемостта на приходите, борбата с контрабандата на акцизни стоки е видима в изследванията на независими анализатори, задържани са рекордни количества наркотични вещества\", категорично заявяват от Министерство на финансите.", "date": "2020.01.11", "title": "Министерство на финансите: Шефът на Агенция „Митници“ не е подавал оставка "}
{"url": "http://epicenter.bg/article/Otkriha-momiche-s-preryazano-garlo-/203616/3/0", "text": "18-годишно момиче е убито в Галиче. То е намерено с прерязано гърло в двора на къщата, в която живее. Тялото е открито тази сутрин, съобщи Нова телевизия.   Бащата на момичето работи в чужбина, а майката е напуснала семейството, твърдят източници на Нова телевизия.    Момичето е ученичка във врачанско училище. Очаква се на място да пристигнат криминалисти от столицата.   Тялото на 18-годишно момиче е намерено в село Галиче, работи се по версията за убийство. Това съобщиха от пресцентъра на МВР. Криминалисти работят по установяване на всички обстоятелства около тежкото криминално престъпление.    Сигналът за открито тяло на 18-годишно момиче в дома му в село Галиче е подаден тази сутрин около 8.40 часа. Веднага на място са изпратени екипи на полицията и бързата помощ.   В момента се извършва оглед на място. По първоначални данни няма следи за проникване с взлом в къщата. По случая е образувано досъдебно производство. Предприети са оперативни действия под ръководството на прокуратура.", "date": "2020.01.11", "title": "Откриха момиче с прерязано гърло "}
{"url": "http://epicenter.bg/article/NSO--Nyamame-danni-partii-da-sa-predostavyali-orazhie-i-da-sa-plashtali-dopalnitelno-na-sluzhiteli/203620/3/0", "text": "Повод твърдения на Николай Марков в предаването „Тук и сега със Светла Петрова“ ( , излъчен на 10.01.2020 г.), Националната служба за охрана заявява следното: Националната служба за охрана не разполага с никакви данни, свързани с твърденията на Марков, че политически партии са предоставяли оръжие и са плащали допълнителни възнаграждения на служители на НСО. Това съобщиха от пресцентъра на НСО.   НСО призовава при наличие на доказателства за подобни практики и действия Николай Марков да ги предостави незабавно на компетентен орган, за да бъдат разследвани съгласно буквата на закона. При наличие на доказателства за неправомерни действия Началникът на НСО ще предприеме незабавни и безкомпромисни действия.", "date": "2020.01.11", "title": "НСО: Нямаме данни партии да са предоставяли оръжие и да са плащали допълнително на служители"}
{"url": "http://epicenter.bg/article/Spetsializiranata-prokuratura-vnese-iskane-za-postoyanen-arest-na-Neno-Dimov-/203621/3/0", "text": ". Това съобщиха от пресцентъра на Апелативна специализирана прокуратура.   Той е обвинен в умишлена безстопанственост заради водната криза в Перник.      Пред съда Нено Димов заяви: \"Съвестно изпълнявах задълженията си\"   Ето какво каза вчера говорителят на главния прокурор Сийка Милева:    „Министърът е този, който ежемесечно е утвърждавал съответните графици и е разрешавал водоподаването за промишлени, битови и екологични нужди.     Наблюдаващият прокурор Ангел Кънев добави:    „     Адвокатът на Нено Димов - Ина Лулчева отговори от своя страна:    „Няма никакво основание да се предполага, че един човек, който е бил министър до днес и няма никакви данни за криминално поведение, във връзка с нещо, което се развива от една година, както е водната криза, има опасност било да се укрие, било да извърши престъпление, след като всички документи от министерството са иззети“.", "date": "2020.01.11", "title": "Специализираната прокуратура внесе искане за постоянен арест на Нено Димов "}
{"url": "http://epicenter.bg/article/Gledat-myarkata-na-Neno-Dimov--toy-progovori-v-sada--Savestno-sam-si-izpalnyaval-zadalzheniyata/203633/3/0", "text": "В Специализирания наказателен съд започна гледането на мярката на бившия министър на околната среда и водите Нено Димов, предаде репортер на Novini.bg.    По-рано днес Спецпрокуратурата внесе в Специализирания наказателен съд искане за налагане на мярка за неотклонение \"задържане под стража\" на Димов.    \"Съвестно съм си изпълнявал задълженията през цялото време\", заяви пред съда Нено Димов.    \"Моля да не бъде уважена мярката на прокуратурата\", каза още бившият екоминистър.  Припомняме, че вчера от прокуратурата съобщиха, че Нено Димов е обвинен за умишлена безстопанственост за водната криза в Перник. Той беше задържан в четвъртък и прекара нощта в ареста на Трето районно управление в София. Вчера той подаде оставка, след което му беше наложено и 72-часово прокурорско задържане.    Нено Димов беше единственият действащ министър в демократичната история на България, който прекара една нощ в ареста. Задържането му се смята за безпрецедентно.   Основният мотив за повдигнатото обвинение е, че като длъжностно лице е издавал разрешения за ползване на водата от язовир \"Студена\" за промишлени цели на определени дружества, като в същото време е получавал актуална информация за намаляване на водния обем. , смята обвинението. Според наблюдаващия прокурор Ангел Кънев като министър на околната среда и водите Нено Димов е издавал разрешителни за ползване на вода от язовира за промишлени нужди на две предприятия като обемите за едното са около 280 млн. кубични метра вода, а за другото - до около 100 млн кубика.   , е позицията на наблюдаващия прокурор.   \"Това е поредният опит да се хвърли вината върху едно лице\", посочи адвокатката на Нено Димов Ина Лулчева. В пледоарията си тя обясни, че 60% от материалите по делото са от разследването на окръжната прокуратура в Перник за престъпления, извършени от областната управа и ВиК. Другите 30% от делото засягали ремонта на язовирната стена на \"Студена\". Тя посочи, че кризата за язовира се поделя между ВиК, МРРБ, областната управа и МОСВ. Графиците не са единствената причина за водния режим.    \"Няма нито едно доказателство, нито едно писмо преди ноември, изпратено до министъра, че нивото на водата на язовира намалява\", каза Лулчева. Тя поиска прокуратурата да посочи 1 документ на ВиК, с който Димов да не се е съобразил. Според нея в нито една от заявките на ВиК за водоподаване преди края на октомври не се е посочвал проблем.   По думите на Лулчева, хората, които са се занимавали с водите в министерството, са зам.-министър Красимир Живков и началникът на отдел Мая Дряновска. Имало е конкретен зам.-министър, който е отговарял за дейностите за водите. Цялата кореспонденция между ВиК Перник и министерството е била движена от Красимир Живков, изтъкна Лулчева. Чиста спекулация е, че Нено Димов лично е бил уведомяван и лично е взимал решения. Той може да носи политическа, но не и наказателна отговорност, каза още адвокатката му. Тя пожела прокуратурата да проучи кой в министерството се е занимавал с дейностите по водите.    На тези й думи прокурор Кънев репликира, че липсва какъвто и да е документ Нено Димов да е упълномощил Красимир Живков.   Очаква се съдът да се произнесе в 15:30.", "date": "2020.01.11", "title": "Нено Димов пред съда: Съвестно съм си изпълнявал задълженията"}
{"url": "http://epicenter.bg/article/Neno-Dimov-ostava-v-aresta-/203635/3/0", "text": "Подалият оставка министър на околната среда и водите Нено Димов остава в ареста. Това реши Специализираният наказателен съд, съобщи bTV.      По време на заседанието бившият еко министър обяви, че е изпълнявал съвестно задълженията си. От прокуратурата настояваха за постоянен арест на Нено Димов, защото той би могъл да повлияе на свидетели и да попречи на разследването. Това е възможно, тъй като докато Народното събрание не гласува оставката му, той все още е министър на околната среда и водите.    Наблюдаващият прокурор отбеляза, че няма опасност Димов да се укрие. По думите му обаче    Съдия Цветан Колев прие мотивите на обвинението, че престъплението, в което Димов е обвинен, е тежко,  Съдията добави и още един аргумент -   Една от тези възможности била именно да остави Димов в ареста.    Според адвоката на Нено Димов Ина Лулчева решението издавало безпомощност. Тя каза, че оставката на Димов е приета от премиера Бойко Борисов и трябва да бъде гласувана от Народното събрание и аргументът на прокуратурата, че клиентът ѝ може да влияе на свидетели в ролята си на министър, е несъстоятелен.   От своя страна наблюдаващият прокурор Ангел Кънев остана доволен от решението на съда.  Определението не е окончателно и може да се обжалва пред апелативния спецсъд.", "date": "2020.01.11", "title": "Спецсъдът реши: Нено Димов остава в ареста "}
{"url": "http://epicenter.bg/article/Italianski-ekspert--Boklukat-e-noviyat-kokain-za-Ndrangeta-/203639/3/0", "text": "Мафията гледа на боклука като на новия кокаин, а България е апетитна дестинацията за складирането му, заяви пред Нова тв Антонио Никазо - един от най-големите експерти по калабрийската мафия Ндрангета.   Той работи заедно с прокурора Никола Гратери, който ръководи акцията от миналия месец, при която в Италия бяха задържани над 300 членове на Ндрангета, а между тях имаше и българка.    „При телефонен разговор между членове на Ндрангета, засечен от властите преди няколко месеца, излязоха наяве нови, доста притеснителни факти. А именно, че търсят нови места, където да складират токсични и индустриални отпадъци. Името на България, като потенциална дестинация, се споменаше често в разговора. Това, освен всичко друго, означава и още нещо - че връзката между Ндрангета и българската организирана престъпност става все по-солидна. Вече не говорим само за трафика на дрога, с който досега най-често ги свързвахме”, коментира Антонио Никазо, който е написал почти 40 книги за Ндрангета.    Според него двете акции от миналия месец, в които се забърка името на България, не били сврързани помежду си. Въпреки това обаче от известно време в Италия усилено прави връзка между Ндрангета, България и боклук. „Ако не беше засечен този разговор и ако не беше спрян влакът, натоварен с боклук, може би отпадъците щяха вече да са завхърлени някъде около вас и никой нямаше да знае за това”, добавя Никазо.    Той разказва, че преди известно време токсичен боклук се е складирал и в Италия. Обществото обаче реагирало изключително силно. Тогава отпадъците се товарели на кораби и се потапяли в Средиземно море, далече от Италия. \"Но и това не можеше да продължава вечно. Трябваха им нови територии. В България, очевидно, някой е помогнал. Направил е така, че част от този боклук да започне да пристига у вас. Със сигурност е било осигурено и място, където да се складира. Много е вероятно от българска страна да са криминални организации, с които и преди са работили заедно - може би по каналите за трафик на дрога. Обикновено схемата е такава, спечелили са си доверието взаимно и сега просто сменят бизнеса”, смята Антонио Никазо.    „Боклукът, със сигурност, е източник на огромни печалби. Въпреки че други често го подценяват, мафията все повече разчита на боклука като източник на доход. Това е печеливш бизнес, цяла индустрия дори и мафията отдавна е сложила ръце върху него”, обяснява Никазо. Според него печалбите от боклук възлизат на десетки милиони евро.    Ндрангета е много богата благодарение на кокаина, но когато инвестира не го прави в Италия, а на места, където е по-лесно да се скрие произхода на парите. \"Страни, където действията на организираната престъпност, не се следят толкова изкъсо. Затова Източна Европа е много привлекателно място. А еврофондовете, които се насочват натам, засилват този интерес още повече\", смята Никазо, който живее и работи в САЩ и Канада. Той припомня, че Ндрангета е действала по подобна схема и в Южна Италия.   \"Създаваха най-различни дружества със смесено участие, инвестираха, кандидатстваха, точеха фондове, перяха пари. Сега фондовете са основно във вашия регион. Така, парите от дрогата се озовават невероятно лесно на легалния пазар. Те разбраха, че не трябва да вдигат шум. Насилието и показните убийства вече не са част от начина им на работа, както беше преди. Сега модерна е корупцията, еврофондовете и бизнеси като боклука, например. Стратегията им е различна - опитват се да са тихи и неведими”, добавя италианският експерт в интервюто за Нова тв.   „Затова България сега трябва да вдигне много шум, за да пресече намеренията им... Мафията не е италиански проблем, тя е проблем на целия свят, защото изгражда гигантска мрежа, в която оплита всички”, обобщава Антонио Никазо.", "date": "2020.01.11", "title": "Италиански експерт: Боклукът е новият кокаин за Ндрангета (Видео)"}
{"url": "http://epicenter.bg/article/Prokuror-Angel-Kanev--Reshenieto-na-sada-da-zadarzhi-Neno-Dimov-e-pravilno-/203648/3/0", "text": "Фактите, посочени в постановлението за привличане на обвиняем, които се извеждат от събраните писмени доказателства, са от графиците за водоползване на яз. „Студена“ и от разрешителните за промишлено водоползване на този язовир. Касае се за сбор на разрешените обеми за водоползване на „Стомана“, „Топлофикация“ - Перник, за съответния период от време. Това каза Ангел Кънев, прокурор по делото срещу министъра на околната среда и водите в оставка Нено Димов, пред журналисти, предаде Агенция „Фокус“.   „Сумата е изчислена съобразно цената на кубичен метър вода. Държа да отбележа, че на този етап съдът прие, че е налице обосновано предположение обвиняемият Димов да е съпричастен към процесното престъпно деяние. Това е тезата на съда“, посочи още прокурор Кънев.    По думите му съдът е приел, че е налице опасност Нено Димов да извърши и друго престъпление, такова, каквото прокуратурата сочеше в искането си. „Аз считам, че решението на съда е правилно. Разбира се, защитата има своите аргументи, има право на жалба и тя ще го упражни“, добави още той.    „На този етап събраните доказателства - за да се повдигне обвинение на едно лице, трябва да има събрани доказателства, които да сочат обосновано предположение. Разпитите по това дело продължават и не са двадесет и няколко, както каза защитата. Не знам колко добре са се запознали. От всички доказателства по делото няма такова, което да показва министър Нено Димов да е делегирал правомощията си на свой заместник“, отбеляза прокурор Кънев.    „Посоченото лице Красимир Живков е подписвало кореспонденция с разследващите органи, различна от графиците за ползване на язовира и различна от разрешителните за водоползване на яз. „Студена“. Той е изменил през ноември част от графика за водоползване, като г-н Димов не е имал възможност да упражни това си правомощие.   Кореспонденцията е водена с разследващи органи, той четеше писма, това твърдеше защитата. Тази кореспонденция е свързана със събирането на писмени доказателства, това не е свързано с подписването на графиците. Това е правомощие само на министъра. ВиК оператора му е подавал справки за наличието на вода в язовира, за актуалното състояние на язовира, за приток, за разход. Съответно, министърът е имал правомощие да разрешава обемите на водоползване и е следвало, съобразно законовите норми, питейно-битовите нужди и нуждите на тези 97 000 души в Перник“, обясни още прокурорът по делото.    „Промишлено водоползване се дава по изключение, и когато те нямат друг ред за подаване на води. Операторът на язовира - ВиК дружеството, е давал актуална информация, като мога да посоча, че ВиК операторът е контролирал обема на язовира по няколко метода - и чрез технически средства, и не само чрез технически средства. Описано е, има го в доказателствата по делото“, допълни прокурор Ангел Кънев.    ТЕЦ и „Стомана“ - Перник са имали на разположение както много по-голям язовир, от който да черпят промишлени води, така и разрешителни за подземно водоползване. От доказателства по делото се вижда, че са доста по-скъпи като начин за добиване на промишлени води, каза още  Ангел Кънев.   „Следва да се отбележи, че по делото има разпитани поне още 10 свидетели, управители на други търговски дружества на територията на парк „Стомана“, които сочат, че се закупуват промишлени води от „Стомана“, а тя ги закупува от яз. „Студена“, заяви още наблюдаващият прокурор.    „Всичко, което е било необходимо, за да бъде обосновано повдигането на обвинение, е изяснено като факти и обстоятелства. Продължават да се събират доказателства и най-вероятно ще има привлечени към наказателна отговорност и други лица, не само от МОСВ. На този етап доказателствата са били достатъчни за повдигане на обвинение на Нено Димов. Днес, утре и в понеделник продължават да се разпитват свидетели и да се събират писмени доказателства по делото“, уточни прокурор Кънев.    „Държа да отбележа, че по закон операторът на язовира ВиК - Перник няма правомощие и задължение да иска налагането на воден режим. Правомощието на обемите, които да бъдат пускани, е само на министъра. ВиК има задължение да посочи точния обем воден ресурс и да поиска, но не и да разреши водоползване. Разрешаване на водоползване е в правомощие на министъра на околната среда и водите“, каза още той.    „ВиК - Перник е посочвал коректно обемите на воден ресурс в яз. „Студена“, което е било негово задължение. Има данни за други негови неправомерни деяния, включително стопанисване на ВиК мрежата и изразходване на паричния ресурс, продължаваме да събираме доказателства по делото“, отбеляза прокурорът.    По думите му зам.-министър Красимир Живков е призован за разпит по делото. „Има още десетки други лица, които и през утрешния ден, и през следващите дни, ще бъдат разпитвани“, добави прокурор Ангел Кънев.", "date": "2020.01.11", "title": "Прокурор Ангел Кънев: Решението на съда да задържи Нено Димов е правилно "}
{"url": "http://epicenter.bg/article/Adv--Ina-Lulcheva--Zadarzhaneto-na-Neno-Dimov-e--zashtoto-obshtestvoto-taka-ochakva-/203649/3/0", "text": "За мен това определение е израз на една безпомощност, защото съдът каза, че е имал съпричастност, защото е подписвал графиците. Това заяви Ина Лулчева, адвокат на министъра на околната среда и водите в оставка Нено Димов, пред журналисти след края на делото за гледане на мярката му за неотклонение, предаде Агенция „Фокус“. „Графиците са за язовирите в цялата страна. Защо точно да не знаеш за яз. „Студена“, оставяме го без обсъждане. Не се каза, че е делегирал правомощията на друг заместник-министър“, отбеляза още тя.    „Тоест, съдът прехвърли наказателната тежест на обвиняемия да доказва дали е виновен, или не, след като всички писма по яз. „Студена“ и по всички язовири, които са приложени по делото, са подписани от зам.-министъра, който е ресорен за водите - Красимир Живков. Ако съдът се интересуваше дали има обосновано предположение, или прокуратурата се интересуваше от истината, би следвало досега да е изяснила тези факти“, посочи още адвокатът.    „Нашето убеждение е, че Прокуратурата не я интересува, оказа се, че и Съдът не го интересува. По отношение на опасността от извършване на престъпление Съдът крие нещо, което почива на чистите му предположения, че понеже имало възможност при йерархичен път да се окаже натиск, то не може да се изключи натиск. След като министърът е подал оставка, естествено, че всичко това се изключва. Определението има значение просто, защото е определено от съдия, то не се издържа на критериите за обоснованост, които правото поставя“, добави Лулчева.    „Не знам досега да се твърди, че присъствието на Нено Димов им пречи да разследват кризата с водата. След като тепърва ще се разследва кризата с водата, защо го задържат затова, че е причинил кризата с водата“, отбеляза Ина Лулчева.    По думите ѝ Съдът е задържал Нено Димов, защото обществото така очаква и защото с „новата вълна“ в Прокуратурата са обещали, че ще се заемат с „високите етажи“ на властта.   Графикът, който се изготви и по който е обвинението е график за цялата страна, той не е за яз. „Студена\". Графикът за всички язовири за страната за водоползването се утвърждава от министъра, каза още Лулчева.   „Вътре не се съдържат данни за нивото на язовирите, вътре се съдържат данни само за разрешеното водоползване. Тези графици се изготвят по заявка на всяко едно ВиК, което отговаря за всеки един язовир в страната. Никой друг не може да заяви водоползване освен съответното ВиК. То посочва какво е нивото на язовира и то казва моля да ни позволите еди какво си количество ползване“, обясни Лулчева.    „До месец октомври включително всички заявки на ВиК - Перник се съдържа отбелязване, че състоянието на язовира е без промяна. От октомври се отбеляза, че има проблем и през ноември се казва, че е сух“, добави още тя.    По думите ѝ ВиК - Перник никога не е сигнализирал министъра на околната среда, че има някакъв проблем. „Никога не се е отказвал от исканията за водоползване, включително и за промишлени нужди. Заявките се правят от ВиК - Перник\", уточни адвокатът.    „Има писмо, което е подписано от зам.-министъра, който е бил ресорен, който казва, че при проверка ноември месец не са наред устройствата за измерване на водите на яз. „Студена\". Министерството иска обяснение как дотогава са правени изчисленията и на каква база е информацията\", посочи още тя.    „За да се повдигне такова обвинение, Прокуратурата трябва да проследи пътя, по който се осъществява цялата процедура. От изготвянето на заявките, от кого се изготвя тя в съответното ВиК, кой определя нивото на язовира, за да го посочи в заявката и съответно кой определя количествата, които да се претендира за отпускане от Министерството за водоползване. След това заявката до кого се изпраща, при кого отива, кой я обработва. Кой от съответната дирекция по управление на водите, която е специализирана дирекция на МОСВ отговаря да извърши преценка това ли е нивото на язовира и може ли да се отпусне тази вода за ползване. За да може да представи зам.-министърът обобщаването и изготвянето на графика за страната и в последствие да се предложи на министъра за утвърждаване\", каза адвокат Лулчева.    Тя отбеляза, че Нено Димов твърди, че всички в Министерството са си вършили работата. „Той няма основание да се съмнява в начина, по който те са си вършили работата. Никой не е установил, че е на лице дезинформация, както никой не е установил, че водният режим в Перник е причинен от това, че са изтощени 7 млн. кубически метра. Такива факти по делото няма, това е едно твърдение на прокурора, което почива на нищо\", допълни Ина Лулчева.", "date": "2020.01.11", "title": "Адв. Ина Лулчева: Задържането на Нено Димов е, защото обществото така очаква "}
{"url": "http://epicenter.bg/article/Dvama-zadarzhani-za-zhestokoto-ubiystvoto-v-Galiche-/203653/3/0", "text": "По неофициална информация на   има двама задържани за убийството в Галиче. В момента се провеждат разпити. Заподозрените са криминално проявени. Преди година те са пребили жестоко жител на Галиче с камъни.    В събота сутрин 18-годишно момиче бе намерено с прерязано гърло в двора на къщата, в която живеела сама от няколко дни. Тялото е открито от роднина. Според съседи момичето било кротко и добро.    18-годишната Андрея често споделяла, че се страхува, но на никого не разказала точно от какво. Само помолила съседката баба Илиана да поглежда към тях и да я пази преди 3-4 дни, когато решила, че няма да нощува у чичо си, както до сега.   Всички жители на Галиче са в шок от случилото се.   „Ако бях видяла някаква светлина в двора, веднага щях да реагирам, защото знам, че живее сама”, разказа баба Илиана.    „Беше добро и ученолюбиво дете. Просто съм потресен. Бащата е в Англия. Работи, за да прехранва семейството си. Брат му също е в чужбина”, разказа кметът на града Страхил Стоянов.    В петък е звъняла към 01.00 часа на неин първи братовчед, който също живее в селото. Той обаче е бил с изключен телефон. Сутринта й е звънял, но тя не му е двигнала. Затова отишъл до къщата, където я е намерил мъртва”, разказа съседът Касъм Касъмов.    Полицаите потърсили майката на момичето, която ги е напуснала преди години и от тогава не е виждала дъщеря си. „Просто ми казаха да дойда, защото дъщеря ми е била изнасилена. Дори не можах да повярвам”, разказа майката Борислава Гешова.    Роднини и съселяни останаха часове на улицата, за да изчакат следствието и полицията да си свършат работата. Всички недоумяваха кой и защо би посегнал на 18-годишната ученичка.    „Досега е имала само един приятел. Беше наистина кротко дете”, разказа лелята на детето - Гълъбина Руменова.    Според съседи в къщата на момичето е влязъл човек, който явно я познава добре и знае, че е сама. Местните хора се заканват с линч, ако се окаже, че убиецът е от селото. Криминалистите продължават работа по случая. ", "date": "2020.01.11", "title": "Двама задържани за жестокото убийството в Галиче "}
{"url": "http://epicenter.bg/article/Plevneliev--Umenieto-na-Borisov-da-deystva-barzo-i-prevantivno-shte-mu-pomogne-da-izbegne-kriza/203626/2/0", "text": "Когато цял град остане без вода, общественият интерес не е спазен  \"Ние се нагледахме на арести на министри - действащи или бивши\", каза за БНТ президентът (2012-2017 г.) Росен Плевнелиев. Според него освен пропагандната стойност на това, което се свършва, да гледаме по същество. Той заяви, че ще се радва да се действа по друг начин - превантивно, ефективно.    Плевнелиев е на мнение, че министърът определено носи отговорност дотолкова, доколкото работа на министъра е да защити обществения интерес. Когато един цял град е оставен без вода, тогава общественият интерес не е защитен. Според него трябва да се види и също кой по веригата е допринесъл за бедственото положение.    \"Правителството трябва да извади своите изводи. Институциите като цяло са се провалили и е крайно време да видим целия размер - кой и защо\", коментира Плевнелиев. Според него е важно кризата да не прерасне в парламентарна криза. Той не вижда предпоставки за това. Правителството носи своята отговорност за всичко, което се е случило, прокуратурата има своите аргументи и всички трябва да се поучат и да не се допускат повече безстопанственост, каза Плевнелиев.    \"Аз считам, че умението на премиера Борисов да действа бързо и превантивно ще му помогне и този път да не прерасне тази криза\", заяви Росен Плевнелиев.    Премиерът Борисов беше поканен в Турция тази седмица, за да присъства на пускането на газопровода \"Турски поток\".    От американска страна се обявиха срещу този енергиен проект. Росен Плевнелиев заяви, че не вижда защо според американски дипломат тръбата, която минава през Европа е лоша. Той заяви, че вярва, че американците са наши стратегически приятели и ако искат да ни помогнат, те трябва да подкрепят една историческа промяна.    \"България успява за пръв път в своята история да направи дълбока реформа в енергийния сектор и в газовия сектор\", изтъкна Плевнелиев.    Росен Плевнелиев: Винаги съм бил против АЕЦ \"Белене\", ако не се направи на пазарен принцип и ако се прави с държавни пари. Той заяви, че трябва да се гледа по-голямата картинка - основно новата енергийна зелена сделка на Европа. За да преминем към чиста енергия ние трябва да се откажем от въглищата, заяви той. Именно за това по-доброто решение е \"Белене\", но ако стане на пазарен принцип и без допълнителни пари от държавата    Относно съдзалото се напрежение в Близкия изток Плевнелиев коментира, че за първи път се създава ситуация, в която сътрудниците и партньорите на САЩ не знаят какво се случва, САЩ не се консултира и правят едностранно каквото си искат.    \"Президентът Тръмп действа импулсивно, донякъде непрогнозируемо и това създава огромен проблем\", отбеляза Плевнелиев.", "date": "2020.01.11", "title": "Плевнелиев: Умението на Борисов да действа бързо и превантивно ще му помогне да избегне криза"}
{"url": "http://epicenter.bg/article/Prof--Angel-Dimitrov--Rabotata-na-balgaro-makedonskata-komisiyata-e-prekratena-ot-Skopie-/203627/2/0", "text": "Работата на българо-македонската комисията не е „замразена“, а фактически прекратена едностранно от Скопие, заяви пред БНР проф. Ангел Димитров – съпредседател на двустранната историческа комисия между България и Северна Македония.    „Когато има съвместен орган, каквато е комисията, решенията трябва да бъдат взимани с взаимно съгласие. Нашите колеги не дадоха предварителен анонс, че възнамеряват да спрат своята работа в комисията, не го направиха дори по време на последното заседание, а едва след неговия край и то по начин, който за тях е окончателно решение.   Аз бих приел да говорим за някакво временно замразяване, за някаква дори почивка - това е тяхната дума, ако бяха казали през май, след изборите, ще имаме заседание на еди коя си дата. Засега оставаме в тази неизвестност, която ще донесат тези месеци на предизборни схватки в Северна Македония и преди всичко в тази неяснота около резултатите от изборите“, обясни той в интервю за предаването „Събота 150“ на програма „Хоризонт“.    Според него обаче се губи ценно време, което би било полезно и за работата на комисията, и за „тази поредна възходяща линия в отношенията между двете държави“.    Проф. Димитров подчерта, че не е нещо ново „употребата на България“ в Северна Македония преди изборите. Той припомни, че през 90-те години това се е случвало неведнъж и то не само предизборно.    „Искрено се надявам, че този път, защото вече сме влезли в друга фаза от развитието на двустранните ни отношения, политическите структури ще се въздържат от злоупотреба с името на България, защото това не може да остане незабелязано, особено в година, когато се очакват решения за европейското бъдеще на Северна Македония и година, в която нашите две държави ще бъдат домакини на Берлинския процес“.    Вероятно е Зоран Заев да разчита на добрите си отношения с премиера Бойко Борисов, смята проф. Ангел Димитров. Той обаче определи като неизвестна „градивните отношения“, които щял да предлага Заев.    Историкът смята, че напрегнатата обстановка в страната ще продължи:    \"В Република Северна Македония, в тези традиции на вътрешнополитическия живот, като че ли се залага твърде много на кресчендото в общуването тогава, когато има по-сериозни спорове, а предизборната обстановка го предполага. За съжаление, високо се цени в медиите острият, нападателният, понякога и грубиянски тон. Искрено се надявам, че няма да бъдат прекрачени онези граници, които донякъде ще бъдат наблюдавани отвън, като доказателство, че страната се развива демократично в съгласие със законите, с всички критерии, които биха я доближили до ЕС\".", "date": "2020.01.11", "title": "Проф. Ангел Димитров: Работата на българо-македонската комисията е прекратена от Скопие "}
{"url": "http://epicenter.bg/article/Zaharieva-za-ostavkata-na-Neno-Dimov--Ochakvame-patriotite-da-predlozhat-nov-ministar/203628/2/0", "text": "Очакваме патриотите да предложат нов министър. Това каза вицепремиерът и министър на външните работи Екатерина Захариева в предаването „Седмицата“ на Дарик радио по повод приетата оставка на бившия министър на околната среда и водите Нено Димов.    „Много неща се чуха по случая включително, че Прокуратурата действа политически. Не мисля, че случаят е такъв. Разследването е в процес и върви. Очакваме така, както е по коалиционното споразумение, патриотите да предложат нов министър“, посочи тя.    „Много отдавна не съм наблюдавала сектора на околната среда и водите. Направиха се сериозни стъпки. Окрупняването на сектора беше много важно. Много кметове отказаха да се включват в Асоциацията за водите. Ако няма асоциация, няма и европейско финансиране за водните цикли“, каза още Захариева.     Това каза вицепремиерът и министър на външните работи Екатерина Захариева в предаването „Седмицата“ на Дарик радио.    „САЩ се изказват много срещу „Северен поток“ и всички проекти за газ от Русия към Европа. „Турски поток“ е проект, който е от интерес за България и в никакъв случай не бива да допускаме България да бъде заобиколена. Неслучайно работим за диверсификация. В деня, в който премиерът Бойко Борисов беше в Истанбул за церемонията за откриването на „Турски поток“, правителството ни подписа предварителен договор за закупуване на 20% от страната на България за терминал за втечнен газ в Александруполис. Това е един от истинските проекти за диверсификация“, посочи Захариева.    Развиваме българска газопреносна мрежа. Това е най-важното и това е разликата между „Балкански поток“ и „Южен поток“. Тръбите ще бъдат наши и наше дружество ще ги оперира. С интерконектора България – Гърция, който се строи в срок, със закупуването на 20% от терминала за втечнен газ и връзките с Румъния, ние даваме възможност за доставки от различни източници, а не само от различни трасета“, каза още тя.     „Няма засегнати българи от пожарите в Австралия. Имаме постоянна връзка с нашето посолство в Камбера. Засега нямаме данни за български граждани, които да са засегнати от пожарите“, посочи тя.    каза министърът на външните работи. „В момента мисията на НАТО в Ирак не е прекратена, но заради несигурната обстановка и риска за персонала, имаме двама човека, които в момента не са на територията на Ирак“, посочи тя. По думите ѝ това е решение на военните в НАТО, защото най-важна е сигурността на хората от всичките държави, които са на обучение там.    „До минимум е сведен персоналът, защото те не могат да изпълняват това, за което са там – да се обучават. Има две направления. Едното е мисията на НАТО, която е обучителна и в нея ние имаме двама военни. Другата е Глобалната коалиция в борбата срещу „Ислямска държава“, където България няма военни. Ако се изтеглят и двете, ще бъде изключително критично. . Имаме данни, че бойци от Сирия се отправят към Либия и вече са там. В никакъв случай борбата срещу „Ислямска държава“ не е приключила. Най-важното, което НАТО прави, е чрез обучението на служби и армия да може Ирак сам да поеме контролът и отговорността за държавата си“, каза още Захариева.      „Много усилия вложи цялата международна общност в стабилизирането на ситуацията там. Общият призив беше към иракското правителство да не допуска тези две мисии да бъдат изтеглени, защото това ще е най-лошо за иракските граждани.   Надявам се здравият разум да надделее. Отправихме предложение ЕС да помисли за представител в Близкия Изток, защото не може ЕС да не е на масата, когато се вземат решенията. ЕС трябва да бъде геополитически играч“, посочи вицепремиерът.     и информацията, че машината е свалена от ирански военни, Захариева коментира: „Още от вчера имахме разузнавателни данни, но трябваше да бъдем сигурни. Иран беше конструктивен. 45 експерти от Украйна са там и в момента. Трябва да се проведе обективно разследване за причината за трагичния инцидент и да се допуснат експерти от Украйна, Канада и държавите, от които има много жертви, както и да се стигне до понасяне на отговорност на виновните“.    каза вицепремиерът и министър на външните работи Екатерина Захариева.   „На извънредния Съвет на външните министри на ЕС в Брюксел заради напрежението между Иран и САЩ обсъждахме напрежението в Близкия Изток и Либия, където ситуацията е доста критична. Това беше извънреден съвет и затова не сме приели решение, но приехме общо изявление и декларация. Най-важното, което решихме, е, че ЕС не може да чака и да стои отстрани. Не бива да допускаме грешката, която допуснахме при Сирийската криза. Тъй като двете страни не си говорят една с друга, е изключително важно ЕС да мисли голямо, така да се каже.    който е вицепрезидент и върховен представляващ, да направи всичко възможно, включително посещение в Багдад, Техеран, Москва и САЩ, така че да подпомогне създаването на регионална архитектура за сигурност. Всички призовахме за намаляване на напрежението, защото ако имаме намаляване на напрежението, но за съжаление още не можем да говорим за сигурна деескалация“, посочи Захариева.    „  Убийството е факт и трябва да запазим разум всички и да направим всичко възможно за трайна деескалация на напрежението. Другото важно обсъждане, където имаме сериозни различия със САЩ, е за запазването на Ядрената сделка. Ако нямаше тази сделка, сега Иран най-вероятно щеше да притежава ядрено оръжие. Нашата оценка е, че трябва да се направи всичко възможно да се запази споразумението“, каза още вицепремиерът.    „За пети път Иран каза, че намалява ангажиментите си по споразумението. ЕС не го приема и призовава да се върнат към пълното изпълнението на ангажиментите по споразумението. Но все пак експертите на Международната ядрена агенция ще имат достъп до всичките им съоръжения“, добави тя.    По думите ѝ е много важно да започнем да мислим по-дългосрочно. „Ако въпреки всичките усилия на държавите от споразумението, не успеем да го запазим, какво ще стане след това? ЕС застава зад споразумението. Срещу Иран има доста санкции заради споразумението. Не обсъждаме присъединяването или увеличаването на тези санкции“, посочи Захариева.    Според нея е много важно да се запази силна трансатлантическа връзка. „ . Имаме различия за подхода да имаме, за да накараме Иран да се въздържа от развитие на балистичната си програма и да се въздържа от финансиране на различни организации, както и вмешателството в други държави като Ирак, Сирия, Ливан и др.“, каза още Захариева.    Захариева допълни, че  , които се намират на територията на Ирак, а те са около 20 души. „Призовавам всички българи, които имат намерение да пътуват натам, да се регистрират на сайта на Министерството, за да можем да поддържаме връзка с тях. В Техеран имаме връзка с всички български граждани, които са около 20“, посочи тя.", "date": "2020.01.11", "title": "Захариева за оставката на Нено Димов: Очакваме патриотите да предложат нов министър"}
{"url": "http://epicenter.bg/article/Prezidentat-Radev-podnese-saboleznovaniya-po-povod-konchinata-na-sultan-Kabus-bin-Said/203630/2/0", "text": "Президентът Румен Радев изразява съболезнования на новия държавен глава на Оман Хайтам бин Тарик Ал Саид по повод кончината на султан Кабус бин Саид. Това съобщиха от прессекретариата на държавния глава. Българският президент подчертава, че България и Оман са свързани с традиционно добри приятелски двустранни отношения, принос за развитието на които е имал и султан Кабус бин Саид. „Присъединявайки се към скръбта на народа на Оман, изразявам най-искрено съчувствие за загубата на опечалените от мое име и от името на българския народ\", заявява още Румен Радев.", "date": "2020.01.11", "title": "Президентът Румен Радев поднася съболезнования по повод кончината на султан Кабус бин Саид"}
{"url": "http://epicenter.bg/article/Stotitsi-pernichani-izleznaha-na-avtoshestvie--Protestite-prodalzhavat---Video-/203632/2/0", "text": "Протестно автошествие под надслов \"Къде ни е водата?\" започна в Перник. Колоната автомобили потегли от спортната зала \"Борис Гюдеров\" към село Студена. Организатор на протеста е инициативен комитет \"Спаси Перник\", съобщи БНР.    Арестът и оставката на министъра на околната среда и водите Нено Димов не решават въпроса с водата и няма да спрат протестите, заявиха организаторите на протестното автошествие.    Хората искат по-радикални решения, искат вода, искат да знаят какво се случва с язовир \"Студена\" от днес за днес. Исканията са в две части - към местната власт и към държатава. Те са почти същите, както и на шествието-молебен в края на миналата година.    От списъка са отпаднали искането за мораториум върху цената на водата и създаването на обществен експертен съвет към областния управител, тъй като те вече са изпълнени.    Перничани продължават да настояват за трайни решения за снабдяването на Перник с вода, осигуряването на средства за съфинансиране на проекта за водния цикъл, механизми за данъчни облекчения на засегнатото от безводието население, иницииране на нормативни промени във ВиК сектора и други.    Въпреки ареста и оставката на минитър Димов, протестите няма да спрат. Настояваме за оставки, съд и присъди за всички длъжностни лица, отговорни за хуманитарната криза, категорични са от инициативния комитет \"Спаси Перник\".    Министър Красимир Каракачанов обяви, че с ареста на Нено Димов е убита политическата кариера на един министър.    \"Вие убихте един 100-хиляден град\", каза лидерът на Национален синдикат \"Защита\" Красимир Митов.    Сред участниците в протеста в Перник има работници на \"Стомана\", които се страхуват, че ще останат не само без вода, но и без работа.    Междувременно Перник тази сутрин остана и без парно. От „Топлофикация” заявиха, че причината е голям пробив на топлопреносната мрежа. Според директора на „Топлофикация” течът вече бил локализиран, съобщи БГНЕС.", "date": "2020.01.11", "title": "Стотици перничани излязоха на автошествие! Протестите продължават! (Видео)"}
{"url": "http://epicenter.bg/article/Stoynev--Votat-na-nedovorie-e-zaradi-nekompetentnost-ne-samo-v-edin-sektor--a-v-tsyaloto-upravlenie/203644/2/0", "text": "\"Вотът на недоворие е заради некомпетентност не само в един сектор, а в цялото управление. На управляващите им липсват капацитет, знания, умения да се навлезе в дълбочината на проблемите и компетентност за извършване на реформи.\" Това каза заместник-председателят на ПГ на \"БСП за България\" Драгомир Стойнев пред БНТ, съобщиха от пресцентъра на партията.    Той допълни, че правителството не умее и не знае как да прави реформи. Дори реформата с тол системите е трябвала да събере милиард и двеста милиона лева, с които да се подобри цялостната инфраструктура, а се оказало, че те ще бъдат не повече от 300 милиона лева. \"50% от публичния ресурс трябва да бъде инвестиран, в другите 50% от времето за управление трябва да се правят реформи.\" - допълни Стойнев по темата.    \"За да се задържат на власт, местните структури на ГЕРБ си позволиха да скрият от хората истината, само и само да не създават паника, така че да се задържат на власт, но застрашавайки по този начин нормалния живот на хората. Основната цел на едно правителство трябва да е да подобрява живота на хората. А той не се подобрява и виновните трябва да бъдат наказани.\" - заяви заместник-председателят на ПГ на левицата, напомняйки, че до момента в кабинета \"Борисов 3\" има цели 9 оставки, което говори за липсата на визия в мащаб за управление на страната. \"Работи се от ден за ден, няма никаква визия и въобще коя е институцията в страната, която работи ефективно? Коя е тази институция, в която българските граждани имат доверие?\" - попита той.    \"Днес правителството на Борисов жъне това, което пося преди 10 години, а именно - безхаберие, липса на управленски опит и желание за правене на реформи, некомпетентност, от което в крайна сметка страдат българските граждани. На кметовете от левицата не се даваше нужното финансиране\", каза Стойнев.    На въпрос относно математическата възможност вотът на недоворие да сполучи, Стойнев увери, че \"БСП за България\" е уговорила за следващата седмица разговори с всички парламентарни политически сили, в това число и с независимите депутати.    \"Кметът в Перник, ако не идваше от БСП, дали щеше да сезира прокуратурата? Станислав Владимиров сезира прокуратурата още на втория ден от своето управление. Съвсем нормално е той да работи с правителството. Млад политик, истински загрижен за гражданите на Перник\"- сподели той мнението си на въпрос за лоялността на Станислав Владимиров към излъчилата го партия.    По темата за боклука, Драгомир Стойнев попита кои са технологиите в България, които биха позволили рециклирането на внесените 800 хиляди тона незаконен боклук, кое го налага и защо било необходимо да се внася такъв дори от трети страни. Според него България по този начин се е превърнала в боклукчийското кошче на ЕС, но не скри, че левицата е притеснена от количествата внесена смет и че ситуацията намирисва на правенето на далавера от някои на гърба на българските граждани. ", "date": "2020.01.11", "title": "Стойнев: Вотът на недоворие е заради некомпетентност не само в един сектор, а в цялото управление"}
{"url": "http://epicenter.bg/article/Vesela-Lecheva--Tova-pravitelstvo-e-vredno-za-Balgariya--To-ne-svarshi-nishto-za-grazhdanite/203651/2/0", "text": "Не сме доволни от начина на управление на държавата. България се управлява под натиск. Надявам се, че кризата в Перник ще бъде преодоляна. Работата на опозицията е да бъде там, където правителството отсъства, където хората не се чувстват подкрепени и бедстват. Това заяви в предаването \"Офанзива с Любо Огнянов\" по Канал 3 депутатът от БСП Весела Лечева.    \"Станислав Владимиров е наш кмет – той е лоялен член на БСП. Няма напрежение между левицата и кмета на Перник. Той трябва да бъде сред гражданите, малко след избирането си Владимиров се сблъска с тежка хуманитарна криза\", каза още тя.    \"Ще бъде дадена алтернатива за решението на водната криза в Перник. Ние сме на страната на перничани и защитаваме интересите им. Проблемът в този сектор беше неглижиран в последните 10 години. Язовирите в Шумен, Ловеч и Сливен също са в лошо състояние\", допълни депутатът от БСП.    \"Това правителство не бих го поздравила за нищо - вижда се грешното харчене на парите на данъкоплатците\", коментира Лечева.    \"Ще приемем всеки, който не е съгласен с управлението”, отговори тя на въпрос дали БСП би се коалирала с “Демократична България”    “Това правителство е вредно за България. То не свърши нищо за гражданите”, завърши Весела Лечева.", "date": "2020.01.11", "title": "Весела Лечева: Това правителство е вредно за България. То не свърши нищо за гражданите"}
