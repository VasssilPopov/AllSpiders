{"url": "http://epicenter.bg/article/Karakachanov--Stana-avariya-sas-samoleta--quot-Spartan-quot--Vtoriyat-pilot-se-obuchava-za-parvi/145566/2/48", "text": "“Това, което се случи със самолета \"Спартан\", може да се случи - стана авария. В случая става въпрос за трениране на втория пилот, който да стане първи. Става въпрос за обратен завой, при който крилото е закачило пистата. Няма ранени хора от    Това каза пред Канал 3 вицепремиерът и министър на отбраната Красимир Каракачанов по повод инцидента с единствения ни „Спартан“. \"Разполагаме с много самолети, повечето от които на земята. Да купим нови изтребители, няма да ни лиши проблема, това ще е само началото на решаването на проблема. Трябва да се мисли как да бъда обезпечена технически, така че да се обслужва в България. Решението е взето да се поддържат, т.с да се ремонтират самолетите. Преди няколко дни се обжалва един друг договор за ремонт. За съжаление в България всеки може да жали\", каза той.   \"Искаме в Истанбулската конвенция ясно да бъде формулирано определението ”пол”, защото не е ясно какво означава ”джендър”. Определени европейски фактори натискат тази Конвенция да бъде приета\", коментира вицепремиерът.   \"Не съм се виждал с Волен Сидеров, не сме дискутирали как ще гласува на вота на недоверие. Утре като се видим, ще говорим\", каза още той по темата с изявленита на лидера на \"Атака\" че е възможно да подкрепи вота на недоверие срещу правителството.   Красимир Каракачанов обясни, че охранителната фирма, срещу която от БСП внасят сигнал в прокуратурата, до преди 8 месеца е управлявана от тях и е била на загуба. ”Сега тя вече е на печалба. Собственост на фирмата може да бъде продадена, за да се намали загубата. След като фирмата има лиценз да купи оръжие, значи има и да го продаде , категоричен бе той.", "date": "2018.01.21", "title": "Каракачанов: Стана авария със самолета \"Спартан\"! Вторият пилот се обучава за първи"}
{"url": "http://epicenter.bg/article/Tsetska-Tsacheva-za-Istanbulskata-konventsiya--Nyama-da-se-vavezhdat-treti-pol-i-ednopolovi-brakove/145536/2/48", "text": "„Няма да се въвеждат трети пол и еднополови бракове, трябва да се знае категорично“. Това коментира в студиото на „Тази неделя“ по bTV министърът на правосъдието Цецка Цачева по повод нестихващите стандали с т.нар“ Истанбулска конвенция“.   Тя уточни, че във вторник в 11 часа в аулата на СУ „Свети Климент Охридски“ ще има широко публично обсъждане по въпроса. „Няма да се признават еднополови бракове, защото българската конституция и българското законодателство не позволяват“, посочи Цачева.   Министърът на правосъдието допълни още, че ще продължи с добронамереното отношение по въпроса със всички народни представители. „Апелът ми е - нека първо да прочетем, след което да коментираме“, заяви тя.   Министър Цачева посочи, че това е най-всеобхватният документ, който за пръв път от 2011 година поставя в толкова сгъстен вид противодействието срещу насилието. По повод вота на недоверие Цачева посочи, че БСП стрелят с голям калибър, но с какви патрони. Според нея мотивите са несериозни.   „Корупция има, тя не се отрича от никого. Но да се твърди, че липсва воля, че нищо не се прави, това мисля, че е безотговорно“, посочи тя. Според нея премиерът Бойко Борисов показа, че равенството на всички пред закона е без алтернатива. „Имаме добър диалог, коалицията е стабилна“, заяви Цачева.   Тя коментира и вчерашното посещение на канцлера на Германия Ангела Меркел у нас. „Потвърди се позицията за добро сътрудничество между България и Германия“, смята Цецка Цачева.", "date": "2018.01.21", "title": "Цецка Цачева за Истанбулската конвенция: Няма да се въвеждат трети пол и еднополови бракове (видео)"}
{"url": "http://epicenter.bg/article/Haknaha-profila-na-prezidenta-vav--Feysbuk-/145538/2/0", "text": "Хакнаха профила на държавния ни глава.   Нерегламентираната намеса в профила на президента Румен Радев е установена във Фейсбук, съобщи БНР. От прессекретариата на президента потвърдили информацията за публикувана статия.   Статията на турски език в профила на президента се е появила тази нощ. Публикацията вече е изтрита. А текстът е съдържал и препратка към турски сайт. Службите са уведомени и проверяват случая.", "date": "2018.01.21", "title": "Хакнаха профила на президента във „Фейсбук“ (снимка)"}
{"url": "http://epicenter.bg/article/Patriarh-Neofit-za-makedonskata-tsarkva--Imame-konsensus-po-vaprosite-na-badeshteto--video-/145540/2/0", "text": "Имаме консенсус по главните въпроси на бъдещото. Това заяви пред БГНЕС Негово светейшество патриарх Неофит в отговор на въпроса какво да очакваме в близко бъдеще по отношение на сближаването между Българската православна църква и Македонската православна църква-Охридска архиепископия.   \"Предстоят усилени срещи и разговори. Стараем се да се изслушваме с внимание, да поддържаме добрия тон, да се срещаме с архиереите и с хората, от които зависи предвижването на този въпрос. Слава Богу, че имаме консенсус по главните въпроси на бъдещото единство“, подчерта българският патриарх. МПЦ-Охридска архиепископия миналата есен поиска БПЦ да бъде нейна Църква-майка и да се пребори за нейната автокефалност. Светият синод на БПЦ създаде специална комисия за разрешаване на въпроса и вече бяха проведени първите срещи. В София дойде лично и главата на МПЦ-Охридска архиепископия архиепископ Стефан.   Патриарх Неофит се срещна на 7 януари с вселенския патриарх Вартоломей, с който отслужиха литургия във възстановения Железен храм „Свети Стефан“ в Истанбул. След това двамата духовни пастири имаха разговори, на които беше засегната темата с автокефалността на МПЦ-ОА. Попитан дали ще вземе участие в предстоящите чествания на 1000 години от създаването на Охридската архиепископия, патриарх Неофит отговори: „Ще обмислим как да се отбележи тази дата. С Бога напред! Ще се стараем да служим на любовта и мира Христови“.  Тази година се навършват 1000 години от Охридската архиепископия, която е създадена от император Василий II Българоубиец след падането на Първото Българско царство под византийско иго /1018 г./ Патриарх Неофит пожела на българския народ: „Нека бъдем честити! Вяра в светото православие, да бъдем радостни от постигането на добри успехи в този живот и в усилията на всеки от нас да живее според словото Божие! Бог да е с нас! На всички ви благословение!“", "date": "2018.01.21", "title": "Патриарх Неофит за македонската църква: Имаме консенсус по въпросите на бъдещето (видео)"}
{"url": "http://epicenter.bg/article/Bozhidar-Danev--V-momenta-imame-totalitarna-demokratsiya/145543/2/48", "text": "„Сектор „Сигурност“ е изключително неефективен. Наливат се непрекъснато едни средства в една нереформирана система, но професионалният капацитет на управляващите тази система е недостатъчен, за да извършат необходимите реформи“. Това заяви пред БНР изпълнителният председател на Българската стопанска камара /БСК/ Божидар Данев.   Миналата седмица премиерът Бойко Борисов обеща 100 млн. лв. за увеличение на заплатите на служителите в системата на МВР. Това стана, след като той и ръководството на МВР се срещнаха и разговаряха със синдикалните организации на силовото министерство.   Данев коментира: „България харчи 7 на сто от бюджета си сигурност. 3.7 на сто са разходите на ЕС средно за сигурност. В една Австрия или в Холандия, които са 10 милиона, броят на служителите на сигурността е от 23 до 27 хиляди, а при нас е 57 хиляди. Да не говорим за резултатите… Оказа се, че 500 или 1000 души, които са осъдени от българския съд, се движат по улиците, и не могат да ги приберат. За каква ефективност ми говорите? Когато се дава нещо, каквото е 100 милиона лева, което не е дребна сума, винаги трябва да  се дава под някакви условия – какво ще свърши МВР повече, каква ще бъде разкриваемостта, как ще бъде намалена престъпността … Няма такова нещо“.   Според него, правителството налива непрекъснато пари в една нереформирана система. „МВР е толкова елементарно да бъде реформирана, но изглежда, че професионалният капацитет на хората, които управляват тази система през последните години е недостатъчен, за да може да направи тези реформи, които са необходими“, каза председателят на БСК.   „С тези милиони, които Бойко Борисов обеща, за да има мир и спокойствие по време на Българското европредседателство, на практика се бламира бюджетът, каза  Димитър Делчев – председател на Движение „България на гражданите“ /ДБГ/. Сектор „Сигурност“ е фалирал, заяви той.   „Предстои са се дадат 100 милиона на полицаите, предстои да се дадат 15 милиона на БАН, предстои да се дадат 10 милиона на СУ. Предполагам, че никой няма да каже, че това са пари, които тези институции не заслужават, но начинът, по който се дават парите, е абсолютно погрешен, защото смисъл на това управление и на това, което те заявиха, е, че те ще реформират всеки един от тези сектори. За да се инвестира в реформи обаче, те трябва първо да бъдат предвидени в държавния бюджет. Ако след няколко месеца държавният бюджет се „счупи“, единствената и цялата вина ще носят ГЕРБ. Всъщност сектор „Сигурност“ на практика е фалирал!“ каза Делчев.   ДБГ иска президентът да наложи вето върху Закона за частните охранители. Делчев обясни: „Този закон нарушава основен принцип в международните отношения и като цяло в държавността. Единственият орган, който да може да налага репресия, да стреля по хора, да задържа хора, да е държавата, това да са обучените полицаи, а не охранители, които първо не са минали през специално обучение, второ е спорен начинът, по който са сключили договор с кмета“.   „Ние в момента имаме тоталитарна демокрация“, коментира Божидар Данев. „В основата на всичко е, че имаме свръхцентрализиран  бюджет, няма финансова самостоятелност на общините. Когато те нямат финансова самостоятелност, няма демокрация – изберат се кметове, които са близки до властта и които слушат властта, за да могат да отидат с къскета и да молят за пари, и да вземат пари. Ние в момента имаме тоталитарна демокрация, всичко се решава от един център, който какъв е този център – не е ясно. Имаме 25 години една кавър версия на бюджета на Тодор Живков, за голямо съжаление всички говорят, но нито една партия не поддържа децентрализацията на бюджета, което е в основата на демокрацията“у каза председателят на БСК.     Според Димитър Делчев ГЕРБ нямат желание да реформират: „Милиарди се реформират в енергетиката и в крайна сметка всичко потъва. ГЕРБ са доволни от ситуацията, която е в момента. Корупционната среда помага на определени политически партии да правят избори и то да ги правят по успешен начин, който всички ние наблюдаваме. Докато това е така, българското население ще стои бедно. Полицаите няма да са доволни от тези 100 милиона, защото половината от тези пари ще отидат за чантаджиите, които са почти 50% от наличния състав МВР“.   „Работодателите няма да искат среща с управляващите заради увеличението на цената на тока за бизнеса“, заяви в по повод готвения протест на 31 януари Божидар Данев. Той обясни: Ако те ни поканят, ще отидем и ще предложим и решения. Ние ще предложим и конструкции, но ако не ни поканят, ще има протест. Защото виждаме, че единственият инструмент, който в България работи, е протестът“.   Божидар Данев каза, че увеличението на цената на тока ще доведе до инфлация и фалити на предприятия, тъй като фирмите вече са подписали договори за износ. Според Димитър Делчев основният проблем в енергетиката е, че има многобройни потребители и само три държавни предприятия, които се занимават с производството и доставката на електроенергия: Три е много по-лесно да се картелират от десетина хиляди. Следователно трябва да се провери създават ли държавните предприятия дефицити на пазара, за което има такива данни, че създават и води ли това до повишаване на електроенергията през нелоялни търговски практики.", "date": "2018.01.21", "title": "Божидар Данев: В момента имаме тоталитарна демокрация"}
{"url": "http://epicenter.bg/article/-DPS-predlaga-programen-kabinet-i-programa-za-uskoreno-razvitie-na-Balgariya/145545/2/48", "text": "Доста хора не са разбрали посланието на нашия почетен председател Ахмед Доган. Разбираме желанието на правителството да му бъде осигурен един вътрешнополитически комфорт, за да се концентрира върху Европредседателството, но ние от ДПС нямаме как да му го осигурим. Това каза депутатът и заместник-председател на ДПС Ахмед Ахмедов    „Ние сме убедени, че както нашите избиратели, така и всички български граждани, искат точно обратното. Управляващите много грешат като тълкуват нашата институционална продкрепа като подкрепа за стабилността на ГЕРБ. Не е! Това е една подкрепа за стабилността на нашата държава, като осигуряването на комфорт на определението с националистите няма как да си го позволим“, посочи той.   Никой няма да ни прости, ако не поставим важните за всички български граждани проблеми – липсата на сериозни реформи, които да подобрят работата на всички обществени системи: здравеопазването знаете последните проблеми, които имахме там; образованието, сигурността, корупцията; корупцията влошава бизнес-средата и административните услуги; лошата ефективност, най-вече при разходване на публичните средства. Докато не се справим с това и докато не се справим именно с бедността, демографския срив и най-вече да увеличим и доходите на нашите гласоподаватели и на всички жители на България, ние няма да спрем, коментира още Ахмед Ахмедов.   България се нуждае от програма за ускорено развитие, за да навакса изоставането си спрямо останалите европейски страни, категоричен е Ахмедов. В нея проблемите трябва да бъдат дефинирани, а реформите на обществените системи- дълбоки. Такава програма обаче не може да бъде изградена с търсене само на „аритметическо мнозинство“ в НС.   „Ние сме за съставяне на една програма, в която да се обединят доста политически партии, за да можем да направим това ускорено развитие, понеже много изоставаме по отношение на останалите европейски държави. Затова имаме и решение на нашия ръководен орган – Централния съвет, да се демонтира тази власт. Този демонтаж не означава непременно участие или задължително влизане на ДПС в управлението“, каза Ахмедов.   Според Ахмедов, ГЕРБ и Обединените патриоти не могат да реализират сами предложената ускорена програма. „Това нещо може да се постигне или чрез избори, или сега с един демонтаж на това управление. Като го демонтираме, или отиваме на избори, или правим ново програмно правителство с тази програма, за която говорим – за ускорено развитие. Тази програма може да се постигне като в нея се набележат реформите и всички политически партии подкрепяме Парламента при изпълнение на тези реформи, защото тези реформи ще изискват много ново законодателство, и оттам нататък правителството да ги изпълнява“, каза Ахмедов.   Депутатът не спести на БСП критиката си по отношение на вота на недоверие, срещу кабинета, който ще бъде гласуван във вторник: „Имаше неща, които да внасяме заедно. В един момент казаха: „Сами“. Надделява явно популизмът някъде. Трябва и от това да се отървем, но ще му дойде времето на всичко.“", "date": "2018.01.21", "title": "Ахмед Ахмедов: ДПС предлага програмен кабинет и програма за ускорено развитие на България"}
{"url": "http://epicenter.bg/article/Koshlukov-zove-kritikarite-ot--Feysbuk--Kazhete-kade-barkame-v-BNT-i-lichno-shte-seziram-SEM-/145547/2/0", "text": "След като през последните дни програманият директор на Канал 1 Емил Кошлуков стана обект на масирана атака във Фейсбук с обвинения, че се разпореждал кой да бъде канен в ефира и че журналистите си страхували от него, той отговори на удара от стената си в социалната мрежа.       Понеже гледам, че някои хора силно се вълнуват от обществена телевизия, нейните цели и задачи:   1. Обществената телевизия е именно това, телевизия на обществото. Не е на ръководството, нито на водещите, нито на служителите. Още по-малко на една партия. Тя защитава обществения интерес.   2. Нейните задачи, цели и функции са описани ясно в закона, особено в чл. 6. Ако някой смята, че може да ги определи по-добре, да влезе в парламента, да напише нов закон и да го приеме. Засега действа този.   3. За да изпълни своята мисия, обществената телевизия трябва да е отново именно това, телевизия. Ако те гледат една шепа хора, как точно изпълняваш ролята си?   4. Обществените телевизии имат висок рейтинг, в цяла Европа. Достатъчно е да видите френската, италианската, британската, сръбската и т. н. Просто когато имаш добри предавания, имаш и зрители.   5. БНТ има добри предавания, качествени журналисти и производство, постига и добри резултати. Не винаги, но постига. Нашата цел е да станат още по-добри.   6. Обсъжданията на продукциите, тяхната промяна и подобрение, структурно, съдържателно и програмно, е наша задача. Ние го правим в телевизията, всекидневно. Анализираме данните, следим конкуренцията, проучваме опита на другите по света.   7. Оценката ни я дават отново зрителите, не партийните централи, нито медиите на олигарси. Ние сме обществена телевизия, не сме длъжни да се съобразяваме с политически и други интереси, единствено с обществения.   8. Ако някой смята, че свободата на словото е застрашена, или е нарушен закона по някакъв начин, моля да покаже веднага кога, къде и как е станало това. Незабавно ще сезирам СЕМ лично аз, в качеството си на директор.   9. БНТ е длъжна да осигурява плурализъм на мненията, както и на гледните точки. Именно затова е важно хората да знаят кой какъв е, когато говори от ефира на БНТ. Не е редно да поканиш Лукарски, да речем, като адвокат по темата за Истанбулската конвенция и да не кажеш на зрителя, че той е висш партиен кадър. Добре дошъл е, но той не е просто адвокат, а партиен лидер, неговата позиция не трябва да се крие.   10. Ако имаме проблеми в БНТ, аз вярвам, че трябва да ги решаваме, не да се оправдаваме, че не можем. Нито пък смятам, че дължим обяснение на издания от един, или друг кръг на медийни босове.   11. Твърдо убеден съм, че продукциите на БНТ1 могат да станат още по-популярни и обичани от много хора. Това е моя цел и задача.   12. Знам, че карам някои хора да работят повече, отколкото са свикнали. Именно затова аз самият работя и в предаване, не съм само началник. Добрият ръководител точно така ръководи, с пример, а не с философстване. За да искам повече от колегите, аз лично трябва да давам повече.   13. Видях призива на едни политици, които зоват да си върнат БНТ. Не знаех, че е била тяхна. Но знам, че вече няма да е на нито една партийна централа, колкото и да не им се вярва. БНТ ще бъде обществена телевизия.   14. Надявам се и да бъде гледаема и качествена, каквато тя е била почти винаги. Ще се опитваме да я направим още по-добра, с помощта на нашите зрители.", "date": "2018.01.21", "title": "Кошлуков зове критикарите от „Фейсбук“: Кажете къде бъркаме в БНТ и лично ще сезирам СЕМ!"}
{"url": "http://epicenter.bg/article/Tsvetanov-za-vota-na-nedoverie--Nesastoyatelen-e-i-v-iskaneto-nyama-nikakva-konkretika/145549/2/48", "text": "Вотът на недоверие за корупцията е доста несъстоятелен, няма никаква конкретика. Това заяви председателя на парламентарната група на ГЕРБ и зам.-председател на партията Цветан Цветанов в предаването „Неделя 150“ по БНР.   Относно електронното управление, Цветанов заяви, че това е един от акцентите в сегашния управленски четиригодишен мандат на кабинета „Борисов“ 3.   „За първи път се говори за реална административна реформа – да спестим време, да ограничим корупцията, да можем да направим по-прозрачни институциите – коментира Цветанов. - Това ще стане факт. Направени са и първите стъпки. Дори в сферата на законодателството направихме първите изменения. В няколко закона вече записахме отпадането на свидетелството на съдимост, което трябва да стане функция и ангажимент на администрацията, а не на гражданите. Искам да бъдем малко по-градивни във всичко, което правим през последните седмици и месеци. Надявам се, че при вота на недоверие ще успеем да изчистим всички спекулации, които се нанасят като лош имидж върху държавата. Удовлетворени сме, че председателството ще ни даде една друга възможност, ще открои европейските стандарти на оценка за българската политика“.   Цветанов допълни, че вчерашното посещение на германския канцлер Ангела Меркел е дало ясен сигнал, знак и подкрепа за приоритетите на Българското председателство.   „България се очертава като една допълнителна възможност, на база ключовото си географско положение и всичко, което сме натрупали през десетилетията в нашия регион да можем да бъдем много по-активни и с европейската перспектива за Западните Балкани. Да можем дадем това, което ще доведе до допълнителен импулс на Берлинския конгрес. Знаете, че Германия има сериозен акцент върху перспективата за Западните Балкани“, заяви той.   „Винаги, когато сме имали възможност за управленски мандат, сме били с много ясна визия и ангажимент – както борбата срещу организираната престъпност, така и борбата срещу корупцията. Искам да си припомним много ясно, че при началото на всяко едно управление на Борисов, когато е поемано управлението на държавата – в какво състояние ни е оставяна тя от точно тези, които днес е явяват морален стожер и съдник на управлението на ГЕРБ. 2009 г., когато поехме управлението имахме спрени фондове, негативни оценки от европейските институции. А 2007 г., когато влязохме в ЕС тогава управлението беше на Тройната коалиция, което ни вкара с един дефицит и този Механизъм за сътрудничество и проверка ни съпътства през всички тези 11 години. Ако погледнем внимателно докладите на ЕК за периодите на различните управления ще видим какъв беше напредъка след първия мандат на ГЕРБ и къде беше Румъния, която тогава беше в една много неблагоприятна ситуация“.   Две години управление на БСП с премиер Орешарски ни доведоха до там, че 2014 г., когато поехме страната бяхме най-корумпираната държава с 39% корупционен натиск и 29% корупционно действие. Само да припомня, че най-ниските нива на корупционен натиск и на корупция са в периода 2010-2011, когато имахме ясната основа, цел и стъпки, с които трябва да се движим“, каза още Цветанов.   „Вотът на недоверие за корупцията е доста несъстоятелен. Мотивите са много абстрактни, няма никаква конкретика. А когато има някакви конкретни числа се предлагат на обществото в съвсем друга светлина. ГЕРБ търси решение за борбата с корупцията чрез законодателството. Ние сме убедени, че това е верният път към ограничаване на корупционните практики, още повече, че партията ни е пример за това как се реагира бързо и безкомпромисно при доказани случаи на корупция“, подчерта Цветанов.   Той заяви, че в дебата по вота ГЕРБ ще се постараят да докажат генезисът на корупцията и връзките й с миналото: \"Нека все пак да отчитаме и това, което прави правителството и ясната ни политическа воля с приемането на антикорупционното законодателство, защото антикорупционното законодателство беше саботирано точно от опозицията за по-бързото приемане\".   По отношение на Истанбулската конвенция, Цветанов коментира: \"Във вторник в 11 часа в аулата на СУ ще се направи обществена дискусия, на която ще присъстват колкото е възможно повече неправителствени организации, българските институции, народните представители, за да може действително да дискутираме и да дебатираме и да отхвърлим абсолютно всички тези, отново безпочвени твърдения и то на Българската социалистическа партия, която в България отстоява една принципна теза, в Брюксел представителите на БСП, които са в Европейския парламент и лидерът на ПЕС Сергей Станишев, изцяло подкрепят, и това е нещо, което е подкрепено и подписано от всички държави членки\".", "date": "2018.01.21", "title": "Цветанов за вота на недоверие: Несъстоятелен е и в искането няма никаква конкретика"}
{"url": "http://epicenter.bg/article/-Arestuvaha-Gushterov-sled-zapoy--milionerskiyat-sin-posegnal-na-politsai/145542/3/0", "text": "Разглезеният милионерски син Християн Гущеров е бил арестуван тази нощ след пиянски запой прераснал в побой в столична дискотека. Това твърди Блиц, позовавайки се на два независими източника.   Богаташкото отроче на Добромир Гущеров пиело с компания в столична чалгатека и след това се скарало с мъже от друга маса. Свадата се пренесла извън заведението. Гущеров се метнал на скъпарската си лимузина и между него и опонентите му започнала гонка по улиците. По едно време между Гущеров, охранителите му и други мъже започнал бой. На място пристигнали и полицаи.    Бившият мъж на Мара Отварачката обаче бил толкова разярен, че посегнал на униформени служители на МВР. Органите на реда не се стреснали и моментално му сложили белезници. Гущеров-младши е отведен в ареста за 24-часа, а прокуратурата му е повдигнала обвинение за хулиганство и е започнало разследване.", "date": "2018.01.21", "title": "Арестуваха Християн Гущеров след запой, милионерският син посегнал на полицаи"}
{"url": "http://epicenter.bg/article/TIR-padna-ot-most-na-magistrala--Maritsa---video-/145546/3/0", "text": "  Едното платно от Харманли към Капитан Андреево е затворено. Инцидентът е станал малко преди 6 часа тази сутрин, предаде Нова тв.   Машината се е озовала директно в близката река. Пътят ще остане затворен още няколко часа.   Причините за инцидента все още се изясняват. Предполага се, че по това време е имало поледица по пътя. Възможно е шофьорът да е заспал. С трудности той е бил изваден от кабината, но е оцелял и в момента е в болница.  ", "date": "2018.01.21", "title": "ТИР падна от мост на магистрала „Марица“ (видео)"}
{"url": "http://epicenter.bg/article/BSP/145548/2/48", "text": "    „След като толкова лесно бяха разсекретени докладите на ДАНС и прокуратурата, кое е наложило те да бъдат засекретени и колко ли още подобни доклади получават ненужно висок гриф на секретност, само за да бъде скрито от българското общество това, което вече стана ясно – корупцията, паралелната държава са се вкоренили трайно в нашето общество.” Това заяви членът на ИБ на БСП Атанас Зафиров по повод справката на ДАНС и постановлението на прокуратурата за работа на БАЦИС, изнесени по време на пресконференция в централата на партията.   „Изпълнявайки своята мисия за борба с паралелната държава, БСП ежедневно се натъква на подобни корупционни схеми. Пет от тях внасяме в прокуратурата”, подчерта Зафиров.   „Внасяме сигнал,  . Той беше персонално споменат от Бойко Борисов като кмет за пример. Едно от първите му действия, като кмет, обаче е да уволни 42 служители. На тяхно място, според сигнала, получен при нас, са назначени лица, близки до самия кмет”, обясни Атанас Зафиров и подчерта, че тук става дума за модел „Хасково 2”, „Кумгейт 2”. Той  обясни, че в сигнала са посочени и обвързаности, и шуробаджанащина, и злоупотреби.   „ . Става дума за безпринципни назначения, съмнения за нарушения в процедурите по назначаване, включително назначаване без провеждане на конкурси на хора, близки до кмета”, посочи Зафиров.   „През следващата седмица ще продължим с  , подчерта членът на ИБ на БСП.   Атанас Зафиров посочи и случая с охранителната фирма на  . „Надявах се, че след  наша пресконференция по темата, прокуратурата ще се самосезира или министерството ще предприеме някакави коригиращи действия”, каза членът на ИБ на БСП. Той обясни, че не се е случило нищо подобно, а е получено смехотворно обяснение от зам.-министъра на отбрана и никаква реакция от прокуратурата. „Буди притеснение това, че те продават оръжието, което е част от капитала на фирмата и се използва за дейността й. По-страшното е, че продават оръжие в съвсем не малки количества – 400 пистолета, без да разполагат с лиценз за такава търговия. Нещо повече – по време на процедурата, фирмата е и с изтекъл лиценз за съхранение”, обясни Зафиров и подчерта, че от тази сделка са произлезли и щети, съпоставяйки постигната цена за продажба и реалната пазарна стойност на артикулите.   „ - за проведени процедури в нарушение на Закона за обществените поръчки и сключен договор за консултантски услуги с фирма „Партнер консулт”, на която са изплатени суми, възлизащи на над 120 хиляди лева, за работа, за която според сигнала и според публикации, никога не е извършвана”, обясни членът на ИБ на БСП. По думите му, любопитното е, че въпросната фирма е печелила поръчки за стотитци хиляди левове в част от територията на област Варна. „Адресът на регистрация на тази фирма съвпада напълно с адреса на друга фирма, чийто собственик е бащата на един от евродепутатите на ГЕРБ с влияние в регион Варна. И нещо повече – собственичката на фирмата, чрез други фирми, е обвързано лице с бащата на еврудепутата”, заяви той.   ”, каза още Зафиров. Той се позова на интервю, дадено от един бивш гл. секретар на МВР, който казва, че благодарение на Цветан Цветанов са хванати Наглите. „Цветанов ме запозна с един човек, вътрешен за Наглите, който ме запозна с един човек”, казва в интервюто въпросният бивш главен секретар на МВР. Според Зафиров тези обстоятелства поставят редица въпроси, свързани с морала и закона при осъществяването на срещи между министър и човек, определен от самия бивш гл. секретар на МВР, като човек, вътрешен за Наглите.   „Затова ние питаме – откъде, как, кога и при какви обстоятелства Цветан Цветанов, който по това време заема поста зам.-министър председател и министър на вътрешните работи, познава лице, вътрешно за Наглите и съответно какви са допирните точки и отношенията между зам.-министър председателя и министъра на вътрешните работи, по това време Цветанов, и човек, определен като вътрешен за Наглите?”, попита Зафиров.     От БСП ще настояват също на утрешното извънредно заседанието на парламентарните комисии по вътрешните работи и на финансите , освен изслушването на финансовия министър и директора на на агенция \"Митници\", да бъдат изслушани и представители на МВР, ДАНС и прокуратурата във връзка със системата БАЦИС, която функционира в агенция \"Митници\".  Иван Иванов посочи, че не може да се установи кой, кога и защо е влизал в системата. Според него от докладите на ДАНС и прократурата е видно, че, ако едно лице има паролата за достъп, може да изтрие например три ТИР-а с цигари, без да има притеснения ,че ще бъде заловено и ще му бъде търсена наказателна отговорност. Според БСП става въпрос за много сериозно източване на държавния бюджет чрез неплащане на акцизи, ДДС и мита.   \"Ще искаме още утре да бъде разсекретен протоколът от заседанието на комисията за контрол върху приходните агенции, както и докладът на МВР с данни за престъпления, свързани с корупцията\", заяви Иванов.", "date": "2018.01.21", "title": "БСП дава на прокуратурата Цветан Цветанов и кметове на ГЕРБ"}
{"url": "http://epicenter.bg/article/Kaloyan-Pargov--Veroyatnostta-da-ima-predsrochni-izbori-prez-esenta-ne-e-malka/145552/2/0", "text": "”Вотът на недоверие разкрива слабите места в управлението. Това е инструмент на парламентаризма. А ролята на опозицията е да пресира управляващите, за да си вършат работата. Това каза лидерът на БСП - София Калоян Паргов при участието си в предаването ”Офанзива” по ”Канал 3”.   \r\n \r\n \r\n \r\n \r\n \r\n \r\n \r\n \r\n \r\n \r\n", "date": "2018.01.21", "title": "Калоян Паргов: Вероятността да има предсрочни избори през есента не е малка"}
{"url": "http://epicenter.bg/article/Blizo-200-000-gartsi-shte-protestirat-v-Solun-zaradi-imeto-na-Makedoniya/145534/7/51", "text": "Протести ще има в Солун за спора с името на Македония, съобщава Нова тв. След няколко часа се очаква 200 хиляди души, да излязат на демонстрация. Полицията е отцепила целия център на Солун, защото толкова голяма демонстрация не е имало от 25 години. Последната подобна е била, когато е обявена независимостта на Македония. Около 1200 са организираните автобуси, които ще пристигнат в Солун. Отделно има и влакове от Атина. От остров Крит се очаква да пристигнат протестиращи, които ще доведат на демонстрацията коне. Няколко са организациите, които организират протеста. Те твърдят, че не са политически обвързани. Един от организаторите на протеста Михайлис Апацикис заяви пред камерите на NOVA, че Македония „повече от 1000 години е гръцка”, но това не означава, че „териториално в нея не са влизали други държави. Той подчерта, че „цялата планета знае”, че „македонците не са македонци”. По последни данни 75 % от гърците не са съгласни северната съседка на Гърция, да има „Македония” в името си.", "date": "2018.01.21", "title": "Близо 200 000 гърци ще протестират в Солун заради името на Македония"}
{"url": "http://epicenter.bg/article/Grisho-prechupi-Kirios-i-e-na-1-4-final/145551/8/0", "text": "Григор Димитров изигра нов тежък мач на Откритото първенство на Австралия, но отново излезе победител и се класира за 1/4-финалите на първия за годината турнир от Големия шлем по тенис. В IV кръг поставеният под №3 българин надделя над местния любимец Ник Кириос със 7:6 (3), 7:6 (4), 4:6, 7:6 (4) и спечели трети успех в общо четири срещи с 22-годишния австралиец. Двубоят на централния корт \"Род Лейвър Арина\" в Мелбърн продължи 3,26 ч. и предложи на зрителите както престрелка от сервис, така и зрелищни разигравания, а и драматични обрати. Кириос постигна два пъти повече асове - 36:16, но направи и повече двойни грешки 7:6. Димитров направи два пробива, но пък допусна три, като в два от случаите това му коства по-ранно приключване на сетовете и на мача. Във втората част нашият поведе с 5:3 и имаше сервис при 5:4, но заради рибрейк трябваше да решава изхода в тайбрек. В четвъртата част пък Григор сервираше за мача при 5:3, но отново се поддаде на напрежението и пак се стигна до дълъг гейм. В него смяната на полетата дойде при 3:3 т., след което българинът взе три поредни разигравания и реализира втория си мачбол. За място на 1/2-финалите Димитров ще спори с Кайл Едмънд (Вбр), който по-рано днес елиминира Андреас Сепи (Ит) с 6:7 (4), 7:5, 6:2, 6:3. За британеца това е първо достигане до тази фаза в турнир от Шлема, като досегашният му рекорд бе 1/8-финал на US Open през 2016 г.", "date": "2018.01.21", "title": "Гришо пречупи Кириос и е на 1/4-финал"}
{"url": "http://epicenter.bg/article/Po-stapkite-na-Isus--Buda-i-Ryorih-v-Ladak-i-neshtotarsachi-na-bryukselskiya-bitak/145471/10/0", "text": "В „Покана за пътуване” ви предизвиквам да тръгнем заедно на път, към едно място, където химикалката се смята за белег на цивилизация, няма град, разположен на височина под 3000 метра и хората живеят както преди векове, почитат боговете си и са щастливи с малкото, което имат.   Мистичното място, където всички ходят с глави в облаците се нарича Ладак. Името идва от Ла, което означава превал и Дак – страна. Наричат тази част от индийския щат Джаму и Кашмир „Малкият Тибет”. В миналото тук е минавала Пътят на коприната, а будистки поклонници да основали манастирите по своя път от Индия към Тибет.   До 1974 година достъпът в Ладак за туристи е забранен, но днес местното правителство активно поощрява посещенията.  Николай Рьорих, който е живял по тези места нарича Ладак „Кръстопът на Буда и Христос” – Тук някога е стъпвал кракът на Христос, тук е проповядвал Буда, тук се извисяват развалини, обвити в героично минало и стоят манастири, пазители на ценни реликви, пише художникът.   Валентина Димитрова, автор на книгата „Филипините, седем урока на сърцето”, признава, че с мъка се е разделила с магичните зъбери и техните гостоприемни и честни обитатели. Най-напред я попитах как се чувства човек на повече от 3000 метра височина, а тя отговори „Като у дома”.   Ако сте виждали картини на Николай Рьорих от онези места сигурно сте си мислили, че художникът страда от прекалено разюздано въображение – луннни пезйжи с потресаващи форми, обагрени в жълто, виолетово, сиво, лимоново, люляково… Оказва се, че човекът е рисувал от натура и всяка снимка е толкова нереална, че прилича на филмов декор. Но природата, която прави ландшафтът така неповторим е мащеха за хората, които я обитават. От тях, обаче, можем да се научим на смирение и толерантност.   След разказа на Валентина Димитрова за Ладак се връщаме в България. Представете си как вместо да клечите и да зъзнете пред дупка в леда с въдица в ръка, пускате плувката от средата на добре отоплената си стая. Неее, това не е фантазия на прекалил с хиперболата рибар, а реална възможност на язовир Жребчево.   Максим Василев е създал първата в България плаваща къща, с помощта на чиито мотор всеки ден можете да имате различна гледка от терасата.   В някои части на Молдова има толкова много люде с нашенски корен, че спокойно можем да лишим от последната й част рубриката на Светослав Марков и Теодор Борисов „50 места от българската история отвъд България”.  Столицата на Молдова, Кишинев, е разположена на 7 хълма на брега на река Бик, приток на Днестър. Градът е основан през 1466 година, но е нееднократно опожаряван и разрушаван и най-старите му съхранени сгради и църкви са от 17 и 18 век. Но не сред тях ще ни разходят Светослав и Теодор. Те разказват за българските светини в Кишинев – най-високата стела на Ботев в света, паметник на опълченците и други.   Ако има нюх за приключения, дори сред обраслия с европейски институции Брюксел човек може да се гмурне в авантюра. Стига да знае къде да я търси.  За мен тръпката се нарича брюкселски брокант или приказка за нещотърсачи.   Когато за първи път попаднете на класически брюкселски брокант, възкликвате „Ей, на белгийците и битаците им са европейски!”.  Защото на тези места се продават всякакви вехтории редом до истински антики, но са така организирани, че от далеч „миришат” на история. Нормално!   Като се има предвид, че практичните белгийци още през ХІ век всяка неделя излизали на площада да заменят ненужните им вещи срещу  нещо необходимо. Сега брокантите са приключение за духа. Единственото място, където богаташът, клошарят и безимотният емигрант си говорят като равни.   Всяка неделя сутрин дилемата на белгиеца не е „На църква или на броканти?”. Той просто отива и на двете. Истинският „брокантиер”  преди 7 сутринта вече е на площада. Защото продавачите още от 5 часа са започнали да редят стоката си. И ако искаш да докопаш истинска ценност, трябва да си бърз и зорък.   На „Марше де пюс”, обаче до уникални мебели има нанизи кашони след разчистването на някое мазе с надпис „Всичко по 1 евро”. Може да попаднеш на невероятно съкровище, но може и цял ден  безрезултатно да се ровиш в отпадъци. На брокантите никой не разчита на късмет, освен ако не е дилетант. Изискват се познания да различиш уникатът под пластове многовековна мръсотия.    Тайните как да пазаруваш изгодно на белгийски брокант и още много истории за нещотърсачи – в звуковия файл от „Покана за пътуване”, както и на страницата на предаването във Фейсбук", "date": "2018.01.21", "title": "По стъпките на Исус, Буда и Рьорих в Ладак и нещотърсачи на брюкселския битак"}
{"url": "http://epicenter.bg/article/Feeriya-ot-pera-i-muzika-v-zala--Balgariya-/145558/10/0", "text": "На 17 март 2018 г. от 19 ч. в Софийска филхармония ще бъде представен музикалният пърформанс „Еволюция“ – единствен по рода си музикален проект от световна величина, който не е правен никога досега в България.   Публиката ще очароват музикантите от Quarto Quartet, съвместно с носителката на „Златна игла 2017“ в категория „Модна иновация“ Мерлин Арно и художникът авангардист Иван Яхнаджиев.   Носителите на десетки престижни награди Quarto Quartet, сред които „Кристална лира 2014“, „Златната игла на радио ФМ Класик“ 2015 и „Златен квартет – Марин Големинов“ 2016, ще докоснат и най-чувствените струни на вашата душа. Те ще представят екстравагантна и неочаквана комбинация от грегорианска, класическа и модерна музика, чрез която ще ви разкажат една вълнуваща и завладяваща „приказка“ за еволюцията. Еволюция на любовта… Човек се освобождава от оковите на реалността чрез любовта, но винаги остава неин затворник.   Междувременно сцената ще бъде завладяна от уникална колекция от пера на екзотични птици, създадена от Мерлин Арно, която ще бъде представена чрез изящна хореография от пленителните балерини на Vaya Dance Studio.   Перата, които използва за направата на впечатляващите си тоалети, са от бойни петли, както и от щраус, паун, фазан, нанду, ему… Най-важното е, че при създаването на развихрящите въображението облекла не е пострадала нито една птица. Всички рокли, които дизайнерката ще представи, са от пера, събрани в линеещия период на пернатите.   Част от средствата от билетите ще бъдат дарени на сдружение „Нов свят за животните“, като кампанията е под надслов „Таралежът – единственият воин срещу змията“.   През цялото време на сцената ще твори забележителна арт инсталация от бои и пера неповторимият Иван Яхнаджиев. Ексцентричният поглед на виртуоза с четка ще ни върне към началото на майсторството, като преведе зрителя през годините, за да се стигне до образност на впечатляващ модернизъм, който променя изцяло визията и мащабите на съвременното изкуство.   Яхнаджиев е  първият художник, въвел бодиарта в България, а един от най-вдъхновяващите му проекти е отново с Мерлин Арно пред Колизеума в Рим. Има над 105 изложби, притежател е на награда за миниатюра в Амстердам и специален приз за композиция във Франкфурт.   Музиката, модата и живописта ще си поделят пространството в зала „България“. Quarto Quartet ще направят спектакъл-пърформанс с участието на  ,  и гости от Софийска филхармония, с музиката на Бах, Шуберт, Бокерини, Моцарт, Освалдо Голихов, Пиацола, Майкъл Джексън, чрез който ще покажат колко малка е границата между класиката и поп музиката.  ", "date": "2018.01.21", "title": "Феерия от пера и музика с пърформънса \"Еволюция\" в зала „България”"}
{"url": "http://epicenter.bg/article/Stotitsi-hilyadi-ot-200-amerikanski-grada-se-vklyuchiha-v-anti-Tramp-protestite/145535/7/96", "text": "Година след като Доналд Тръмп положи клетва като президент, огромни протести се проведоха в редица американски градове, сред които Ню Йорк, Лос Анджелис или Чикаго, предаде БТВ.   Демонстрации имаше в над 200 американски града и протестиращите са стотици хиляди. Само в трите мегаполиса Ню Йорк, Чикаго и Лос Анджелис организаторите на демонстрациите твърдят, че участниците в тях са 400 хил. В тях се включиха звезди на шоубизнеса като Упи Голбърг, Натали Портман, Виола Дейвис, Ева Лонгория, Скарлет Йохансон, Роб Райнър и Джейн Фонда.   Протестиращите изразяват недоволството си от политиката на Тръмп по различни въпроси, сред които имиграцията, абортите, правата на жените, на хомосексуалистите, бисексуалните и транссексуалните и др. И докато протестите се провеждаха, Тръмп се опита да ги обърне в своя полза с публикация в „Туитър”. В него той каза, че днешният ден е отличен и насърчи хората да организират шествия, за да отпразнуват безпрецедентните исторически постижения и икономическите успехи в САЩ през последните 12 месеца. „Безработицата при жените е най-ниската от 18 години”, написа още в Тръмп.   В протеста в Ню Йорк се включи актрисата Упи Годбърг, а в този в Парк сити в щата Юта участва Джейн Фонда.    Много от плакатите, които носеха демонстрантите, показваха, че те имат различни поводи да са недоволни от Тръмп. Някои изразяваха недоволство от предполагаемата некомпетентност на неговата администрация, а други от отношението му към жените и срещу неравенството между мъже и жени.   В много от градовете в демонстрациите се включиха членове на движението срещу сексуални посегателства и сексуалния тормоз „Аз също” (#metoo). На много места протестиращите припомняха, че тази година е важна и ще има избори за Конгрес в САЩ. „Властта е в урните”, казаха някои от участниците в демонстрациите.   Бившият американски държавен секретар и кандидат за президент на демократите Хилари Клинтън приветства походите на жените. Клинтън нарече в „Туитър” походите „завет за силата и издръжливостта на жените навсякъде”.   Актрисата Дрю Баримор публикува в „Инстаграм” емоционално видео от женския марш. В него през сълзи тя казва „В марша съм и днес марширувам за жените. Имам две дъщери и е много емоционално да съм на това място и по това време. Мога само да кажа – направете го за нея! Бийте се като момиче!”   Протести имаше и в Палм бийч във Флорида, където няколкостотин демонстрантите решиха да отидат до имението на Тръмп Мар-а-Лаго.   За днес и утре на много места освен в САЩ, но и на други места по света, сред които Пекин, Буенос Айрес и Найроби, са планирани стотици митинги в подкрепа на предоставянето на повече права на жените. Утре ще има голяма демонстрация и в Лос Анджелис.", "date": "2018.01.21", "title": "Стотици хиляди от 200 американски града се включиха в анти-Тръмп протестите"}
{"url": "http://epicenter.bg/article/Tsarkvata-pochita-Sveti-Neofit/145530/2/0", "text": " Днес е денят на един от най-големите православни отци.   На 21 януари църквата почита Св. преподобни Максим Изповедник, Св. мъченик Неофит и Св. мъченици Евгений, Канидий, Валериан и Акила.   Повод да почерпят заради имен ден имат Неофит, Максим, Максимилиан, Агнеса, Валери и Валерия. Валери от латински означава силен, здрав.   Света литургия и благодарствен молебен ще бъдат отслужени днес за имения ден на патриарх Неофит. Това ще се състои в Софийската митрополитска катедрала \"Св. Неделя\". Литургията е от 9.30 ч. и веднага след нея /около 11.00 ч./ Негово светейшество ще оглави и молебена.   Във времето на жестокия император Диоклетиан (284-305 г.) в древния град Никея на малоазийската област Витиния живяло благочестивото християнско семейство на Теодор и жена му Флоренция, които имали благодатна рожба – юношата Неофит. Той бил слънчево дете. Още от 10-годишна възраст, когато посещавал училище, проявил изключителни за годините си качества. Той раздавал на бедните си другарчета вземаната от къщи храна и, докато те ядели, той се молил пред изображението на светия кръст, което сам начертавал върху източните порти на родния си град.   Надарен от детство с дар на чудотворство, малкият Неофит удрял с ръката си каменната стена и от нея бликвала вода за пиене на другарчетата му, на които той запрещавал да казват за видяното чудо. Негово голямо чудо било възкресението на собствената му майка. Но той особено се проявил като удивителен мъченик за Христовата вяра.\r\n \r\n \r\n \r\n \r\n", "date": "2018.01.21", "title": "Църквата почита Свети Неофит"}
{"url": "http://epicenter.bg/article/Rodnoto-selo-na-Rumen-Radev-se-nadyava-toy-da-reshi-bitovite-im-problemi/145531/2/0", "text": "Година след встъпването в длъжност на Румен Радев като президент, в родното му село Славяново хората се готвят да му пишат писмо – искат да са образцово село и вярват, че държавният глава може да реши битовите им проблеми.   В Славяново всеки познава Румен Радев, но малцина са го виждали откак е станал президент. Идвал при родителите си последно за Коледа, но не се застоявал. Не ходел и в кръчмата, където година след като станал президент още спорят обещал ли им е нещо или не. За работата му като президент в Славяново нямат много какво да кажат, но пък имат какво да кажат за проблемите си.   Местните чакат президента да ги реши, като например – да възстанови селската чешма. Стотината останали жители на селото бленуват за по-добър живот. По-възрастните искат аптека, а малцината млади – канализация и асфалт.   И така неговите съселяни решават да му напишат писмо, но не прошение, а покана за забава – канят го да отиде да изиграят едно хоро в центъра на Славяново.", "date": "2018.01.21", "title": "Родното село на Румен Радев се надява той да реши битовите им проблеми"}
{"url": "http://epicenter.bg/article/Rumyana-Bachvarova--Balgariya-poluchi-palna-i-ubeditelna-podkrepa-za-svoyata-politika/145532/2/48", "text": "Вчера България получи една пълна и убедителна подкрепа за своята политика. Много е важно, защото Германия е политически най-влиятелната държава от ЕС. Това пред Нова тв началникът на кабинета на Борисов Румяна Бъчварова по повод вчерашната визита на германския канцлер Ангела Меркел.   Тя бе на посещение у нас по покана на премиера Бойко Борисов. По думите й всяка една страна желае да представи своите теми. „Нямаше нищо и тайно в тази среща, тя беше организирана от бърз порядък“, посочи политикът.   Бъчварова посочи, че Мекрел одобри нашите инициативи за председателството, което е много важно. Тя коментира още, че Ангела Меркел одобри една инициатива, която понякога се оспорва. Става дума да газовия хъб и неговото изграждане. „Ние вече сме със самочувствие“, посочи Бъчварова.   Началникът на кабинета коментира и предложението за среща на европейския елит, в която участие да вземе Турция в лицето на Ердоган.   „Това е страна, която върви по стъпките на европейското си членство“, посочи тя. По думите й същността на политиката е да решава проблеми. „Ние в момента сме силата, която решава проблемите на България и стимулираме това да се случи. Единственият незатворен въпрос бе споразумението с Македония“, сподели Бъчварова. По повод вота на недоверие Бъчварова посочи, че по-лошо е неразбирането от страна на БСП като основна опозиция към задачите на правителството. Според нея мотивите са политически несъстоятелни.", "date": "2018.01.21", "title": "Румяна Бъчварова: България получи пълна и убедителна подкрепа за своята политика"}
{"url": "http://epicenter.bg/article/ES--Sofiya-e-nay-mrasnata-evropeyska-stolitsa/145533/2/0", "text": "По данни на европейската агенция по околна среда България е най-замърсената столица в ЕС, така беше през 2016, ситуацията не се промени и през 2017, съобщава Нова тв. След като от началото на годината много граждански организации скочиха срещу невземането на мерки срещу мръсния въздух, следващата седмица на 25 предстои гласуване в общината. Четни и нечетни номера на колите, забрана за влизане на автомобили в определени зони, евтин градски транспорт в дните на замърсяване – са част от предложените мерки, ще проработят ли – в студиото на \"Събуди се\" коментираха експертът по устойчиво развитие Боян Рашев и Стефан Димитров, който е един от създателите и ръководител на Гражданска мрежа за измерване на чистотата на въздуха.   „Очевидно да, няма как да не повярваме на осъдителната присъда от Европейския съд”, каза Стефан Димитров. България се намира в състояние на „екологична катастрофа”, според него. Традиционните мерки срещу това, не са налични. „В момента трябва да се взимат мерки за управляването на една катастрофа”, каза той.   „Проблемът с качеството на въздуха, не се решава с мерки”, заяви експертът по устойчиво развитие Боян Рашев. Той подчерта, че това не става „от днес за утре”.   Въпреки, че София е най-мръсната столица в Европа, качеството на въздуха се подобрява, каза той, цитирайки данни на европейските агенции. Стефан Димитров подчерта, че проблемът не е само политически, а и на обществото. Той каза, че гражданите са длъжни да съблюдават тези въпроси и да се отнасят отговорно към тях.   Предложението за четни и нечетни номера на автомобилите е неефективно, смята Боян Рашев. Той каза, че във всеки град, в който е била предприета тази мярка, резултатът е бил повече от незадоволителен.   Главните мерки са насочени към транспорта и отоплението, каза той. Определени дългосрочни ефекти на предприетите политики, повлияват все още негативно върху въпроса с чистия въздух в цяла Европа каза тай, като даде пример за по-ниските дизелови акцизи на континента. Стефан Димитров от своя страна подчерта, че данъчната политика трябва да бъде променена, за да се направи решителна крачка в решаването на този проблем.", "date": "2018.01.21", "title": "ЕС: София е най-мръсната европейска столица"}
{"url": "http://epicenter.bg/article/Premierat-shte-se-sreshtne-s-ministar-predsedatelya-na-Chehiya/145537/2/48", "text": "Министър-председателите на България и Чехия Бойко Борисов и Андрей Бабиш ще проведат работна среща на 22 януари, понеделник, в Министерския съвет. Това съобщиха от Правителствена информационна служба.   Двамата ще разговарят по теми от взаимен интерес за двете страни, сред които са задълбочаването на икономическото сътрудничество и увеличаването на стокообмена. На срещата ще бъдат обсъдени и въпроси от европейския дневен ред – бъдещето на Европейския съюз, подготовката на Многогодишната финансова рамка, както и приоритетите на Българското председателство на Съвета на Европейския съюз.", "date": "2018.01.21", "title": "Премиерът ще се срещне с министър-председателя на Чехия"}
{"url": "http://epicenter.bg/article/Bozhidar-Dimitrov--Komunizmat-v-Balgariya-vsashtnost-beshe-darzhaven-kapitalizam-/145539/2/0", "text": "Правилният термин за  т. нар. период на комунизъм в България е държавен капитализъм. Това обяви в предаването „Тази неделя” историкът проф. Божидар Димитров по повод дискусията какво да пише в учебниците на гимназистите за този период.   По думите на проф. Димитров комунистите сами са свалили режима, защото са искали да минат на чиста капиталистическа власт. Преди това имаха повече от останалите, но пак имаха право само на три ключа и една кола, коментира професорът.   Пейо Колев събира факти от историята ни и ги публикува на сайта „Изгубената България”.  И той е на мнение, че властимащите са били истински капиталисти и най-малко са вярвали в комунизма. Комунизмът не се състоя, но с този термин отличаваме тоталитарния период, уточни Пейо Колев.   Според него на децата трябва да се разказва за този период с примери.", "date": "2018.01.21", "title": "Божидар Димитров: Комунизмът в България всъщност беше държавен капитализъм "}
{"url": "http://epicenter.bg/article/Sestrata-na-premiera--Ne-tryabva-da-ima-monopol-na-edna-zdravna-kasa/145541/2/0", "text": "„Наскоро чух, че бебетата, които са родени в национален мащаб, са с 5000 по-малко, отколкото миналата година. Но в нашата болница няма спад на раждаемостта. Тази раждаемост спада, защото много млади хора заминаха да учат и работят в чужбина. Тези бебетата се раждат в Европа и Америка. Това каза Д-р Красимира Иванова в предаването „Денят започва с Георги Любенов” по БНТ.   \"Не знам защо в годините станахме доста черногледи. Не е въпросът само в това \"дайте пари\", ние трябва да умеем да се самоиздържаме. Ако трябва да се поддържа едно добро ниво на общински и държавни болници, където се лекуват повече от 80% от населението на България, значи ресурсът трябва да бъде насочен към тях\", допълни тя.   \"Ние тука работим със Здравната каса, лични приходи на болницата от кешови плащания, които няма как да се платят по Здравната каса. Човек трябва да харчи толкова, колкото му позволяват средствата\", категорична бе сестрата на премиера Бойко Борисов.   \"Ние нямаме лоша здравна система, нямаме лошо здравеопазване. Не може да търсим само кусурите на държавата. Смятам, че не трябва да има монопол на една здравна каса. Трябва да има повече каси – човек трябва да има избор. Не може да платиш осигуровка 10 лв. и да очакваш лечение за милиони. Ние имаме изключително качествени лекари и администратори – хора, които са изключително компетентни\", каза още д-р Красимира Иванова. \"За професор Петров - възмутена съм, че се постъпи по този начин с един изключителен човек и лекар. По този начин много качествени хора казват: „Защо аз трябва да бъда подложен на този натиск?”. Знаете в България има много лобита, фармацевтични компании. Нещата трябва да вървят в синхрон\".   \"Моят баща почина преди години от хепатит C. Той беше заразен при кръвопреливане и 10 месеца по-късно се разболя. Мен това ме мъчи години наред. Преливане има и при малките човечета, които са при мен. Ние сме единствената държава в ЕС, в която не е въведена система, която така проверява кръвта, че 100% се гарантира, че не е заразена. Тази тема също ме тормози от много време. Само при нас имаме тримесечен период, в който се чака да се види какво може да се случи\", допълни тя.   \"Аз не се бъркам в работата на Бойко Борисов. Той си има достатъчно съветници. Ние си говорим за семейството, внуците.\"   Сестрата на министър-председателя коментира и Европредседателството: \"До момента се представя блестящо. Най-вероятно му е много напрегнато, това е голяма отговорност.\"", "date": "2018.01.21", "title": "Сестрата на премиера: Не трябва да има монопол на една здравна каса"}
{"url": "http://epicenter.bg/article/Svilenski--Otkakto-vnesohme-vota-na-nedoverie--ot-GERB-zapochnaha-da-priznavat--che-u-nas-ima-koruptsiya/145544/2/48", "text": "„         .", "date": "2018.01.21", "title": "Свиленски: Откакто внесохме вота на недоверие, от ГЕРБ започнаха да признават, че у нас има корупция"}
{"url": "http://epicenter.bg/article/Aleksis-Tsipras--Makedoniya-tryabva-da-figurira-v-imeto-na-nashite-sasedi/145550/7/51", "text": "Повече от 25 години нашите съседи са признати под името „Република Македония“ от много държави по света. Не е абсурдно името „Македония“ да се включи едно сложно име на страната. Това е заяви гръцкият премиер Алексис Ципрас, предава БГНЕС. Гръцкият премиер заяви, че уважава загрижеността и чувствата на своите сънародници от Северна Гърция, които днес са излезли на протест във връзка със спора за името. Ципрас дори заявява, че е „наполовина македонец“.   Призовавам нашите съграждани да бъдат трезви и да разграничават това, което е добре за националния интерес и това, което не е. Липсата на решение по спора за името го подкопава, заяви Ципрас и добави: „В продължение на 25 години нашите съседи са признати под името „Република Македония“ от редица страни по света, докато ние се борим навсякъде, да ги наричат БЮРМ“.   И не е абсурдно да се включи наименованието „Македония“ в едно съставно име – географско, но така че за всички да е ясно, че то няма да съдържа претенции към историята и териториалната цялост на други народи, подчерта Ципрас.   По отношение на различните позиции по въпроса в гръцкото правителство Ципрас каза, че „Панос Каменос е наясно с проблема, но той е честен политик и патриот. Той има резерви и ги изрази пред правителството, но също така изрази увереност в усилията на външния министър и желанието му да постигне широк консенсус между политическите сили по въпроса, разбира се, ако се постигне задоволително споразумение“. Протести ще има в Солун за спора с името на Македония. След няколко часа се очаква 200 хиляди души, да излязат на демонстрация. Полицията е отцепила целия център на Солун, защото толкова голяма демонстрация не е имало от 25 години. Последната подобна е била, когато е обявена независимостта на Македония. Около 1200 са организираните автобуси, които ще пристигнат в Солун.   Отделно има и влакове от Атина. От остров Крит се очаква да пристигнат протестиращи, които ще доведат на демонстрацията коне. Няколко са организациите, които организират протеста. Те твърдят, че не са политически обвързани.   Един от организаторите на протеста Михайлис Апацикис заяви пред Нова тв, че Македония „повече от 1000 години е гръцка”, но това не означава, че „териториално в нея не са влизали други държави. Той подчерта, че „цялата планета знае”, че „македонците не са македонци”. По последни данни 75 % от гърците не са съгласни северната съседка на Гърция, да има „Македония” в името си.   Първата страна в света, която призна Република Македония под нейното конституционно име е България. Това стана на 15 януари 1992 г. България изигра и ключова роля за признаването на Република Македония под нейното конституционно име и от Великите сили. Така по време на срещата на президента Желю Желев с президента Борис Елцин от лятото на 1992 г. Москва последва София и също призна суверенитета на Република Македония. На 15 януари 2018 г. тази година македонският парламент ратифицира Договора за добросъседство и приятелство с България, който се дава от международната общност – НАТО и ЕС – за пример как да се решават спорните въпроси между балканските страни. Значението на договора, подписан от премиерите на България и Република Македония Бойко Борисов и Зоран Заев на 1 август, беше подчертано особено от генералния секретар на НАТО Йенс Столтенберг, който посети Скопие в сряда и четвъртък.", "date": "2018.01.21", "title": "Алексис Ципрас: Македония трябва да фигурира в името на нашите съседи"}
{"url": "http://epicenter.bg/article/Holandskata-politsiya-shte--sablicha--mladezhi-v-podozritelno-skapi-drehi/145556/7/0", "text": "Полицията в Холандия заплаши да „съблича“ младежи, облечени с твърде скъпи за тях дрехи. Полицията в холандския град Ротердам стартира нова пилотна програма, която ще позволи на служителите да конфискуват скъпи дрехи и бижута от млади хора, ако те изглеждат твърде бедни, за да ги притежават, съобщава британският вестник The Independent. Представителите на правоохранителните органи поясняват, че действията им ще бъдат насочени предимно към по-млади мъже, облечени в дизайнерски дрехи, които обаче е малко вероятно да могат да си позволят. Ако лицето не може да изясни как е платило за тях, то облеклото им ще бъде конфискувано. Идеята на програмата е да се възпрепятства престъпността чрез изпращането на ясен сигнал към онези, които „заработват“ печалбата си по недобросъвестен начин. Началникът на полицията в Ротердам Франк Паув заяви пред местен вестник: „Това често са младежи, които се смятат за недосегаеми. Ще ги събличаме на улицата“.   Паув подчерта, че и към настоящия момент служителите на реда често имат ситуации, в които конфискуват часовници марка „Ролекс“, но дрехи – рядко. „Някои млади хора вече ходят с якета от 1800 евро. Те нямат никакъв доход, така че въпросът е как са ги получили\", подчертава Паув.   Съгласно думите му, има младежи, които нямат доходи, вече са в дълг, но въпреки това носят скъпи дрехи. Това „подкопава върховенството на закона\" и изпраща „напълно погрешен сигнал към гражданите\", обяснява Паув. От редакцията отбелязват, че програмата е сходна с инициатива, която полицията в Холандия проведе по-рано, а именно – проверка на луксозни автомобили заради предполагаемо незаконно придобиване.", "date": "2018.01.21", "title": "Холандската полиция ще ”съблича” младежи в подозрително скъпи дрехи"}
{"url": "http://epicenter.bg/article/Turtsiya--Stranite--koito-pomagat-na-kyurdite--stavat-nasha-mishena/145557/7/51", "text": "Турският премиер Бинали Йълдъръм заяви, че ако някой окаже подкрепа на кюрдите в сирийския анклав Африн, той ще се превърне в мишена на турските въоръжени сили, съобщава БГНЕС.    Всяка оказана на терористите подкрепа ще се превърне в наша цел – цитира ТВ каналът Ен Ти Ви отговора на Йълдъръм на въпрос на журналист какви действия ще предприеме Анкара, в случай че продължат доставките на въоръжение от Вашингтон на кюрдските формирования в Сирия.    Йълдърм потвърди началото на сухопътна операция на турските въоръжени сили в Африн срещу кюрдските отряди на \"Силите за народна самоотбрана\" и против партията \"Демократичен съюз\", които Анкара смята за терористични и свързани с \"Кюрдската работническа партия\" в самата Турция.     Бинали Йълдъръм потвърди, че Турция провежда сухопътна операция в Африн. Турският премиер заяви, че ако някой окаже подкрепа на кюрдите в сирийския анклав Африн, той ще се превърне в мишена на турските въоръжени сили.", "date": "2018.01.21", "title": "Турция: Страните, които помагат на кюрдите, стават наша мишена"}
{"url": "http://epicenter.bg/article/Poslanikat-na-SASht-v-Rusiya-se-izkapa-v-ledeni-vodi/145562/7/97", "text": "Американският посланик в Русия Джон Хънтсман участва в традиционните къпания за Кръщение Господне. Заедно със семейството си Хънстман посети Воскресенския Ново-Ерусалимски манастир, запозна се с неговата история, а след това отиде на река Истра, където в леда е изрязана дупка за потапяне във водата.   Американският дипломат се появи пред камерите в син хавлиен халат и традиционни руски валенки. Студеното време не го уплаши и Хънтсман, останал по шорти, се потопи три пъти в ледените води, каквато е руската традиция на Богоявление.   Примера му последваха и други американски дипломати. Пред журналисти Хънтсман каза, че това е \"незабравим опит\", \"велика руска традиция\". Изключено е да стана експерт по руските традиции, заяви с усмивка той, но добави, че познаването на традициите помага за връзките между хората.", "date": "2018.01.21", "title": "Посланикът на САЩ в Русия се изкъпа в ледени води (снимки)"}
{"url": "http://epicenter.bg/article/Sotsialdemokratite-dadoha-mandat-na-Shults-za-koalitsiya-s-Merkel/145565/7/50", "text": "ГСДП одобри по принцип съставяне на управляваща коалиция с ХДС/ХСС на канцлера Ангела Меркел. На провеждащия се в Бон конгрес за започване на преговорите с консерваторите гласуваха 362 от 642 делегати.  Преди това лидерът на Германската социалдемократическа партия Мартин Шулц отхвърли варианта за нови избори в Германия, предава БНР.  Междувременно, ДПА отбелязва, че френският президент Еманюел Макрон е засилил натиска върху Германската социалдемократическа партия да влезе отново в коалиция с канцлера Ангела Меркел. В телефонен разговор по своя инициатива Макрон е казал на Шулц, че \"Европа гледа към Бон\", където се провежда партийният конгрес.   През септември 2017 година Социалдемократическата партия записа най-лошия си изборен резултат в историята. По тази причина и Мартин Шулц реши да не участва отново в управлението. В следващите месеци обаче Ангела Меркел не успя да постигне компромис с другите партии в Бундестага и сега единствената възможност да не се стигне до предсрочни избори е отново широка управленска коалиция.", "date": "2018.01.21", "title": "Социалдемократите дадоха мандат на Шулц за коалиция с Меркел"}
{"url": "http://epicenter.bg/article/100-000-protestiraha-v-Solun--Makedoniya-e-bila-i-shte-bade-gratska-/145567/7/51", "text": "Над 100 000 гърци се събраха в град Солун, за да протестират срещу използването на думата \"Македония\" в решение на спора за името на северната съседка на Гърция.   Това е първият голям протест в Гърция откакто двете страни се съгласиха този месец да подновят усилията за решаване на 25-годишния спор, отбелязва в. \"Катимерини\". С гръцки знамена и знамена със звездата от Вергина, с плакати \"Македония е била и ще бъде гръцка\", \"Долу ръцете от Македония\", \"Името е нашата душа\" десетки хиляди гърци се събраха на протест в защита на името Македония.   Митингът започна малко преди 14 часа местно време, а мотото \"Македония е гръцка\" е в центъра на всички речи на ораторите. \"Този, който даде името Македония, ще бъде национален предател\", заявиха организаторите на протеста. Митингът бе подкрепен и от няколко митрополити от Северна Гърция, а реч пред събралите се произнесе солунският митрополит Антим. Открояваха се група жители на остров Крит, които се включиха в протеста, облечени в традиционни носии, а някои от тях дори бяха пристигнали с конете си, отбелязва \"Катимерини\". Някои представители на консервативната партия Нова демокрация също участваха в демонстрацията, въпреки че лидерът на партията Кириакос Мицотакис ги призова да избягват събитието.  Почти едновременно с големия митинг срещу името на Македония левичарски и анархистки групи организираха контрапротест, на който обаче присъстваха много малко хора. Те заявиха, че са против всякакъв национализъм, и отправиха призив \"Нито капка кръв и междудържавни конфликти за имена\".    Гръцките медии съобщиха, че протестите са били предшествани от малък инцидент, при който анархисти са замервали с бутилки и камъни група демонстранти, тръгнали с гръцки знамена за протеста в центъра на Солун.   В същото време гръцкият премиер Алексис Ципрас се разграничи от протестиращите, заявявайки, че трябва да се намери решение на спора, който Гърция има с Република Македония. Обратното само подкопава позициите на Атина в региона, изтъкна той. Ципрас, обръщайки се към своите сънародници, подчерта, че много страни от цял свят вече 25 години признават северните съседи с името „Република Македония“.   Според него би било нормално Македония да фигурира в името на страната, но то трябва да бъде част от по-сложно съставно наименование. В момента 139 държави са признали западната ни съседка като - Република Македония. Спорът между Атина и Скопие, който продължава вече 25 години, пречи на Република Македония да бъде приета в НАТО и ЕС. Същото целеше и блокадата на гръцко-македонската граница, която властите в Атина бяха организирали с цел икономическо задушаване на младата държава.   Преговорите за решаването на влачещия се от четвърт век спор навлязоха в своята решителна фаза. Според повечето наблюдатели новото македонско правителство на премиера Зоран Заев има желание да реши спора за името с Гърция. В сряда той ще се срещне със своя гръцки колега на световния икономически форум в Давос. По време на разговорите двамата ще засегнат и спора за името.   Международният посредник в спора за името Матю Нимиц предложи 5 наименования: Република Горна Македония, Република Северна Македония, Република Македония /Скопие/, Република Нова Македония и Република Вардарска Македония. Политиката на Зоран Заев намира подкрепа сред международната общност – страните-членки на НАТО и ЕС. Това бе подчертано и от генералния секретар на НАТО Йенс Столтенберг, който беше на двудневно посещение в Република Македония тази седмица.   По време на визитата си той даде за пример постигнатия вече от Заев Договор за добросъседство и приятелство с България, който беше подписан на 1 август 2017 г. от премиерите на двете страни. Самият договор беше ратифициран на 15 януари 2018 г. от македонския парламент. Това е знакова дата, защото на нея през 1992 г. България първа в света призна Република Македония под нейното конституционно име, а след това направи постъпки пред Великите сили да строят същото.   В резултат на дипломацията на президента д-р Желю Желев през лятото на 1992 г. суверенитета на Република Македония беше признат и от първия демократичен президент на Русия Борис Елцин, което даде „зелена светлина“ и други държави да последват този пример. Действия, които днес признава гръцкият премиер Алексис Ципрас.", "date": "2018.01.21", "title": "100 000 протестираха в Солун: Македония е била и ще бъде гръцка!"}
{"url": "http://epicenter.bg/article/Koy-stoi-zad-probitata-aktsizna-sistema-BATsIS-/145553/2/0", "text": "Системата за обмен на информация между Митниците и НАП БАЦИС е в центъра на политически скандал и един от поводите за вот на недоверие за корупция срещу правителството. За нея се твърди в секретен доклад на ДАНС, че е несигурна и е позволявала манипулации и изтриване на данни.   До момента в публичното пространство се тиражира информацията, че БАЦИС е създадена от българска фирма, което не е точно така. Българо-унгарски консорциум между Ай Би Ес – България и Idom 2000 Konzulens Zrt. е изпълнил поръчката за Българска Акцизна Централизирана Информационна Система (БАЦИС) през 2012 г. срещу 4,4 милиона лева, показва справка в данните от АОП, пише  .   Същият консорциум е печелил и друга обществена поръчка на Агенция „Митници“ за „Стандартизиране на ИТ процесите като услуги в Агенция „Митници“ съгласно най-добрите световни практики“. Tя е от 2009 г. и е финансирана по ОПАК.   От известната до момента информация става ясно, че системата е давала достъп от 340 точки с една и съща парола за всички потребители. Това е много сериозен пропуск в информационната сигурност, който никак не се връзва със стандарти или добри световни практики. Нещо повече, паролата е била изключително лесна, от рода на 1245678 или абв1234, твърди изданието, позовавайки се на източници, запознати със системата.   Докладите на ДАНС за пробива в БАЦИС са били дадени на Прокуратурата, която обаче не е видяла данни за престъпление и е отказала да образува досъдебно производство по тях.   „Кой кой е“ около БАЦИС   Ай Би Ес – България, в която управител и мажоритарен собственик е Горан Ангелов, е печелила през годините самостоятелно и в консорциуми обществени поръчки за над 50 милиона лева, показа справка в данните от АОП. Агенция Митници, НАП, МВР, МВнР, ДФЗ, БДЖ, Кадастъра, Български пощи, общини и АЕЦ Козлодуй са сред клиентите на Ай Би Ес. Една от големите поръчки за 4 милиона лв. е на Министерството на външните работи за ъпгрейд на националната визова информационна система (НВИС) и на визовата дейност в консултските служби на Р България.   Въпреки налетите милиони, българската система НВИС не може да се интегрира с Шенгенската визова система, което е една от основните технически пречки България да се присъединим към Шенгенското пространство. Idom 2000 Konzulens Zrt. е унгарска софтуерен гигант, създаден през 2000 г. от Адам Гьодри, Петер Кертеш и Золтан Ковач.   Фирмата и разработила критични информационни системи за публични услуги в Унгария, вкл. Шенгенската информационна система, Националната здравна система и много други. Стига се дотам, че унгарското правителство решава да я одържави от съображения за национална сигурност. Но национализацията е извършена набързо и повдига съмнения за корупция и конфликти на интереси, пише Atlastzo.hu.   Директор на дирекция „Информационни системи и аналитична дейност“ в Агенция „Митници“ е бившият директор на дирекция „Комуникационни и информационни системи“ в МВР Иван Димитров. По негово време се проведе скандалният търг със Сименс за биометричните лични документи. Заради пропуски в заданието, системата ни за лични документи и до ден днешен не може да мине одит по сигурността.", "date": "2018.01.21", "title": "Кой стои зад пробитата акцизна система БАЦИС?"}
{"url": "http://epicenter.bg/article/BSP--Zashto-Borisov-ne-e-predpriel-nishto-za-probitata-mitnicheska-sistema-BATsIS/145554/2/0", "text": "„Данните на ДАНС и прокуратурата за БАЦИС не кореспондират с казаното от Министерство на финансите и тази тема ще бъде дискутирана утре на извънредно заседание на вътрешната комисия и Комисията по бюджет и финанси. Изводите, които ДАНС прави в своята справка, са - има технически възможности за манипулиране или неоторизирано влизане в компютърната система, използвана за контрол и мониторинг в Агенция „Митници”. Това каза народният представител от „БСП за България” Иван Иванов на пресконференция в централата на партията.   Той добави, че ДАНС отбелязва още, че при работа с проверената компютърна система не са спазени общоприети „добри практики” за мрежова информационна сигурност. „Съществуват условия за създаване на заплаха за финансовата и икономическа сигурност на страната, поради наличие на възможност за манипулиране на количеството стоки, подлежащи на акцизно облагане. Налице са признаци, че служители на Агенция „Митници” са изменили съдържанието на анализиращата компютърна система, с цел прикриване на допълнителни уязвимости в нея”, констатира още ДАНС.   Народният представител обясни, че от събраните, в хода на работата по проверката, материали е видно, че при експлоатирането на БАЦИС са констатирани редица проблеми. Той добави, че в справката пише още, че е изготвен и проект за усъвършенстване на БАЦИС, чието изпълнение се очаква.   „В доклада на прокуратурата, обаче има отказ за образуване на досъдебно производство с мотива, че операционната система и програмата БАЦИС са предварително пробити и не може да се установи кой, кога и защо е влизал в нея”, обяви народният представител. Той разкри, че това означава- всеки, който има парола, може да влезе и да манипулира системата. „Ние искаме още утре да бъде разсекретен и протоколът от заседанието на комисията за контрол върху приходните агенции, където има данни и информация, че главният прокурор е изнесъл много сериозни данни за контрабанда”, категоричен бе Иванов.    Той добави, че във връзка с този протокол, левицата ще иска да се разсекрети и доклад на МВР, в който са изнесени шокиращи данни за престъпления, свързани с корупцията. „Основният ни въпрос е защо, освен двата доклада- на ДАНС и постановлението на прокуратурата, на народните представители не е представено писмото на министър Горанов от януари 2018 г., в което той признава, че от 340 обекта само 40 са под контрол”, пита социалистът.   Иванов бе категоричен, че на практика Министерство на финансите не предприема никакви действия, няма резултатност от докладите на ДАНС и по никакъв начин не е противодействано на нерегламентираното влизане в БАЦИС. „Защо Бойко Борисов не е предприел нищо конкретно до сега? Защо, към днешна дата, положението в системата на митниците и приходите към държавния бюджет от транспортирането на подобни стоки е същото и нищо не се е променило”, попита още Иван Иванов.    От управляващата партия изпратиха до медиите и преписката, входирана от главния прокурор в Народното събрание, която съдържа предприетите мерки през 2016 г. и следващите години от Агенция “Митници” и Министерството на финансите.   „Некоректно е от страна на БСП да се твърди, че няма предприети мерки. Видно е, че докладът е от 2016 г. и веднага след него Агенция \"Митници” предприема мерки за изпълнение на възложените препоръки. Некоректно е да се твърди, че от 2016 г. нищо не е предприето. Напротив, всички препоръчани от ДАНС мерки са изпълнени“, пишат от пресцентъра на ГЕРБ.", "date": "2018.01.21", "title": "БСП: Защо Борисов не е предприел нищо за пробитата митническа система БАЦИС?"}
{"url": "http://epicenter.bg/article/Ivan-Ivanov--BATsIS-e-probita--Ima-shokirashti-danni-za-prestapleniya-i-koruptsiya/145555/2/0", "text": " „  и тази тема ще бъде дискутирана утре на извънредно заседание на вътрешната комисия и Комисията по бюджет и финанси. Изводите, които ДАНС прави в своята справка, са: има технически възможности за манипулиране или неоторизирано влизане в компютърната система, използвана за контрол и мониторинг в Агенция „Митници”.   Това каза народният представител от „БСП за България” Иван Иванов на пресконференция в централата на партията.   Той добави, че    „Съществуват условия за създаване на заплаха за финансовата и икономическа сигурност на страната, поради наличие на възможност за манипулиране на количеството стоки, подлежащи на акцизно облагане. Налице са признаци, че  , с цел прикриване на допълнителни уязвимости в нея”, констатира още ДАНС.      Народният представител обясни, че от събраните, в хода на работата по проверката, материали е видно, че при   Той добави, че в справката пише още, че е изготвен и проект за усъвършенстване на БАЦИС, чието изпълнение се очаква.   „В доклада на прокуратурата, обаче има отказ за образуване на досъдебно производство с мотива, че , обяви народният представител.   Той разкри, че това означава-  „Ние искаме още утре да бъде разсекретен и протоколът от заседанието на комисията за контрол върху приходните агенции, където има данни и информация, че главният прокурор е изнесъл много сериозни данни за контрабанда”, категоричен бе Иванов.    Той добави, че във връзка с този протокол,  .   „Основният ни въпрос е защо, освен двата доклада- на ДАНС и постановлението на прокуратурата, на народните представители не е представено писмото на  , пита социалистът.   Иванов бе категоричен, че на практика    „Защо Бойко Борисов не е предприел нищо конкретно до сега? Защо, към днешна дата, положението в системата на митниците и приходите към държавния бюджет от транспортирането на подобни стоки е същото и нищо не се е променило”, попита още Иван Иванов.", "date": "2018.01.21", "title": "Иван Иванов: БАЦИС е пробита! Има шокиращи данни за престъпления и корупция"}
{"url": "http://epicenter.bg/article/GERB--Nekorektni-sa-tvardeniyata-na-BSP--che-MF-i-mitnitsite-ne-sa-predprieli-merki-za-BATsIS/145559/2/0", "text": "Некоректно е от страна на БСП да се твърди, че няма предприети мерки от страна на Министерството на финансите (МФ) и Агенция митници (АМ) през 2016 г., заявиха от ГЕРБ.   От партийната централа изпратиха част от преписката, входирана от главния прокурор в Народното събрание, която съдържа предприетите мерки през 2016 г. и следващите години от Агенция “Митници” и Министерството на финансите. Видно е, че докладът е от 2016 г. и веднага след него Агенция \"Митници” предприема мерки за изпълнение на възложените препоръки.   По-рано днес от БСП посочиха, че през 2016 г. заради пробив в сигурността на Българската акцизна централизирана информационна система (БАЦИС) е била застрашена финансова система на страната От писмото на финансовия министър Владислав Горанов до премиера Бойко Борисов от 3 януари 2018 г. се изреждат предприетите мерки и извършените дейности. Останалите документи са част деловата кореспонденция на високопоставени служители в Агенция митници до министъра на финансите. \r\n \r\n", "date": "2018.01.21", "title": "ГЕРБ: Некоректни са твърденията на БСП, че МФ и митниците не са предприели мерки за БАЦИС"}
{"url": "http://epicenter.bg/article/Lilyana-Pavlova--Votat-ne-e-proyava-na-dobar-vkus--prilicha-poveche-na-piar-kampaniya/145560/2/0", "text": "”Надявам се думата председателство да се запомни позитивно, защото ще я повтаряме мног често. Нека бъдем запомнени като Балконско председателство. Вотът на недоверие не е проява на добър вкус, прилича повече на пр кампания. В този случай вота се прави срещу вота с липсващи мотиви, бих го нерекла кьорфишек. Не ни е страх от вота на недоверия. В следващите дни ще се види колко са слаби аргументите му”.   Това каза министърът за Българското председателство на Съвета на ЕС 2018 Лиляна Павлова в ефира на Канал 3.   \"Корупция има не само в България. Това е феномен към който никой не е намерил правилната рецепта. Всички сме призовани да се борим с нея\", заяви министър Павлова.   \"Рано или късно истината излиза. В годините назад тогава ГЕРБ не беше на власт и не съществуваше. Опитваме и има какво още да направим. Вярвам, че сме в правилната посока\", добави тя.    \"ДПС не приемат коалиционния партньор, но все пак всяка партия има право да изразява мнението си. Ахмед Доган даде оценка, че няма алтернатива на управляващата партия. Те имат негативна оценка за коалиционния партньор, но политиките ни съвпадат. Либералите дават своята подкрепа. Не мога обаче да приема докрай тяхната позиция. Ние сме проевропейско правителство\", коментира тя искането на ДПС за демонтаж на управляващата коалиция и програмен кабинет.", "date": "2018.01.21", "title": "Лиляна Павлова: Вотът не е проява на добър вкус, прилича повече на пиар кампания"}
{"url": "http://epicenter.bg/article/VMRO--Gartsi--ne-ste-savsem-pravi-za-Makedoniya-/145561/2/0", "text": "Гърци, не сте съвсем прави за Македония!   С този призив ВМРО – Българско национално движение, реагира на днешните протести в Гърция относно името „Македония“:   Не сте съвсем прави гърци, които днес протестирате в Солун. Ние, българите, по естествен път заставаме зад братята си в Македония в спора за името. И искаме решаването на този спор. Но без издевателства. Никой не може съвсем да лишава хората на Македония да ползват името, което ползваха нашите общи деди. Да, потърсете компромис, но не извивайте ръце! Няма защо думата Македония съвсем да бъде изключена от името на младата държава. Разбираме аргумента, че Македония не е само на Скопие, но не разбираме защо някой иска самата дума Македония съвсем да не присъства. Дори и в сложно съчетание.  Да, ние в България също можем да проявяваме претенции към тези имена и места. Но не го правим, защото смятаме, че пътят днес е другарство и великодушие, а не спънки. Ние с нашите еднокръвни братя в Македония показваме правилния подход. Да, македонска нация назад в историята не е имало. Да, Македония е географско име, днес разделено между три държави, дори четири. Да, Скопие не може да има претенции към околните държави. За всичко това е прав Ципрас. Но защо тогава Атина има претенции да монополизира това име? Не умираха ли с това име на уста хиляди хора, които днес вие обичате да наричате „славяногласни елини“? Нямат ли право техните наследници да наричат родното си място с името, с което го наричаха дедите им?  Днешна Гърция иска окончателно да си присвои името Македония. И това не може да бъде толерирано. Ние от ВМРО – БНД сме категорични за това!   Сега е моментът да напомним: приятели, гърци, на нашия герб има три лъва – Мизия, Тракия и Македония. Не забравяйте, че когато издевателствате върху Македония, издевателствате и върху нас. А ние не се плашим от това. Защото помним историята си. А по повод гръцките претенции, с усмивка ще припомним и онзи простичък отговор на Вазов: „Македония е наша!“  ", "date": "2018.01.21", "title": "ВМРО: Гърци, не сте съвсем прави за Македония!"}
{"url": "http://epicenter.bg/article/Kiril-Dobrev--Kak-tochno-BSP-zlepostavya-Balgariya-po-vreme-na-predsedatelstvoto-ni-na-ES---snimka-/145563/2/48", "text": "„За мен е много важна обратната връзка, която получаваме от членовете ни при тези работни срещи, защото няма как да правим политика, лабораторно, от кабинетите”. Това заяви заместник-председателят на БСП Кирил Добрев при срещите си с актива на партията в Бургас и Созопол.   „За мен най-важното е да възстановим и вдъхнем доверие в структурите, защото без силни структури не можем да правим политика. И никой не може да оспори факта, че партията ни е оцеляла през всичките тези години на прехода, благодарение на своите структури”, категоричен бе Добрев.   Зам.- председателят на партията каза, че реорганизацията вътре в БСП и обновлението на парламентарната група са дали  живот на партията. Той допълни, че  през тази година за БСП основни приоритети ще продължат да бъдат образованието, икономиката, здравеопазването и социалните дейности. Кирил Добрев добави, че като единствена алтернатива на ГЕРБ, БСП трябва да работи в посока връщане на доверието у хората. „За мен, като отговарящ за партийната дейност, е важно самочувствието и отношението към всеки един партиен член. Съдбата на всеки един партиен член е важна за нас, за да се почувстваме отново един отбор”, заяви зам.-председателят на левицата.   Според Добрев вотът на недоверие е по всички политики на правителството и не е фиксиран върху определен министър или определено ведомство. „Корупцията започва от приемането на детето в детската ясла и свършва при плащане под масата за място в гробищата. По-лошото е, че хората приемат вече корупцията като нещо нормално - начин на съществуване и начин на функциониране на държавата”, коментира още той.   Кирил Добрев добави още, че огромна част от българския бизнес споделя, че трябва да си плати, за да получи обществена поръчка. „Искам да развенчая и мита, че злепоставяме България по време на европредседателството. Как точно я злепоставяме? Да не би всички тези европейски лидери и чиновници, които са тук заради председателството, да не знаят, че България е на първо място по корупция и на последно по доходи в Европа? Да не би в Европа да нямат представа от състоянието на страната ни след 10-годишно управление на ГЕРБ?” , попита Кирил Добрев.", "date": "2018.01.21", "title": "Кирил Добрев: Как точно БСП злепоставя България по време на председателството ни на ЕС? (снимка)"}
{"url": "http://epicenter.bg/article/Dzhambazki-e-ubeden--Gartsite-vdigat-pushilka-za-Makedoniya--za-da-opravdayat-novi-finansovi-iskaniya-/145564/2/0", "text": "Гърците нямат никакво основание за претенции към името на Македония, те самите са окупатори в тези земи от 1912 г. Те спекулират и се опитват да изнудват. Това каза пред БТВ евродепутатът Ангел Джамбазки от Европейските консерватори и реформисти, излъчен от коалиция „България без цензура”, ВМРО, Гергьовден. „Македония трябва да се казва както решат гражданите там. Република Македония е исторически факт. На мен не ми харесва, че има Република Македония като исторически факт заради историята на България, но това е исторически факт и ние трябва да уважаваме нашите братя. В Македония живее наш братски клон на нашия народ. Там има хора, които се определят като македонци и ние трябва да го уважаваме, но има и хора, които се определят като българи. Гърците са извън това уравнение. Те вдигат пушилка в случая, за да оправдаят нови финансови искания”, допълни той. И петте имена за Македония са приемливи както за македонците, така и за гърците, заяви евродепутатът Емил Радев ЕНП, излъчен от ГЕРБ. „Няма провокации в тези имена, има едни исторически факти, които трябва да бъдат едни и същи за всички и трябва да се търси компромиса. Предложените имена са компромисни и мисля, че здравият разум трябва да проговори, за да има напредък по този въпрос”, коментира още той. Тези хора на улицата в Гърция не правят добра услуга на управляващите, заяви евродепутатът Петър Курумбашев от Европейските социалисти, излъчен от Коалиция за България. По думите му ние сме направили усилие като държава, за да сключим нашия договор и е време и Гърците да направят това усилие, за да се отвори пътят на Македония към ЕС и към НАТО. От „буферната среща между ЕС и Турция във Варна в началото на лятото”, за която вчера говори премиерът Борисов, се очаква рязко да се подобрят отношенията ЕС – Турция, които се напълниха с много напрежение в последните година и половина, заяви Емил Радев. Той допълни, че Турция е особено важна в момента по темата за европейската сигурност.  Това, че първият потърпевш от лоши отношение между ЕС и Турция са България и Гърция е ясно и ние имаме интерес да помагаме този процес на разговори между ЕС и Турция да бъде колкото се може по-интензивен и да има конкретни резултати, заяви Петър Курумбашев. „В отношенията между ЕС и Турция трябва да има честност. Турция няма да бъде част от ЕС и това е съвсем очевидно по геополитически причини. Очевидно е, че Турция се преориентира геополитически. Започна сухопътна операция под името „Маслинова клонка” в Сирия. Това означава нарушаване на принципа за ненарушаване на границите, териториални промени и т.н.”, коментира Ангел Джамбазки.", "date": "2018.01.21", "title": "Джамбазки e убеден: Гърците вдигат пушилка за Македония, за да оправдаят нови финансови искания "}
