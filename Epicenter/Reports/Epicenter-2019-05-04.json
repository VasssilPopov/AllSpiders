{"url": "http://epicenter.bg/article/Ivo-Hristov--Darzhavata-ne-reshi-problema-na-trakiyskite-bezhantsi--no-Evropa-ni-dava-tozi-shans/181889/2/0", "text": "„Причината да съм тук е съпричастността към тракийската кауза, която за 100 години не е загубила своята емоционалност и своята актуалност. За 100 години българската държава не успя да реши проблема на тракийските бежанци в България, но Европа ни дава този шанс. Считам, че проблемът на тракийските бежанци трябва да бъде предусловието, което България да поставя преди всяко бъдещо споразумение между ЕС и Турция“. Това заяви кандидатът за евродепутат от „БСП за България“ Иво Христов по време на Националния тракийски събор „Гергьовден“ в Поморие, в който участват хиляди граждани и над 100 фолклорни състава. Иво Христов проведе среща и с хората от местния пенсионерски клуб. Пред него те поставиха въпроса за централно финансиране на пенсионерските клубове, които понастоящем зависят от общините. „Считам, че това е основателно, тъй като трябва да има държавна политика към хората от третата възраст“, коментира кандидатът за евродепутат.  Той посети и манастира „Свети Георги“ в Поморие, където разгледа музейната експозиция към храма. Христов бе придружаван от народния представител от „БСП за България“ Петър Кънев, областния лидер на БСП -  Бургас Стойко Танков и председателя на БСП – Поморие Никодим Стоянов. Кандидатът за евродепутат от „БСП за България“ д-р Десислав Тасков се срещна с жители на град Обзор, община Несебър. С него бе и народният представител Тодор Байчев. По време на срещата се дискутираха редица въпроси, свързани със здравеопазването, образованието, липсата на доверие в институциите, ниските доходи, липсата на работни места, абсолютното социално неравенство. „Изборите за европейски парламент са много важни, защото по този начин можем да променим не само Европа, можем да променим и нещата вътре в страната ни“, подчерта д-р Тасков. По темата за здравеопазването той коментира, че здравето не е равно на пари, а болниците не трябва да бъдат търговски дружества. По думите му, здравеопазването трябва да е в услуга на цялото общество, а не само на една част от него.", "date": "2019.05.04", "title": "Иво Христов: Държавата не реши проблема на тракийските бежанци, но Европа ни дава този шанс"}
{"url": "http://epicenter.bg/article/Borisov--Nyama-da-podam-ostavka--ako-zagubim-izborite--Otsreshta-nyama-nishto-/181842/2/0", "text": "  Това стана ясно от интервюто на премиера Бойко Борисов в Панорама снощи. Той се мотивира - от другата страна няма нищо. \"Изпоядоха се заради една листа. Те там се ненавиждат. Как ще направят правителство? .  Защото отсреща няма нищо. Ако трябва да правят правителство, първо с президента ще се изпоядат кои да са министри, кои да са депутати. Чеверме социалистите се ненавиждат\", разкри Борисов.   Борисов доразви тезата си, че БСП не е готова за власт: \" \"За един апартамент и една къща за гости на фона на милиардите пари за приватизации, които те са направили\", обобщи поведението на БСП.   . Нашите партньори от СДС подцениха социалистите и ги пробиха. Това, което сме направили като магистрали, не могат да го боядисат.   Нашите избиратели ще оценят направеното. Ще има оставки, колкото трябва. Аз съм дете на народа, не съм станал по-богат от това, че съм направил ГЕРБ. И изведнъж да ми сложат етикет за няколко души, няма да го бъде\"   \"Не приемам, че това   е диагноза за цялата власт.  , и сега да ни сложат етикет, това няма да го бъде. При нас една къща, при другите три къщи, при нас един асансьор, при другите къщи с асансьори, не ме интересува, ние ги знаем, че другите са маскари, всички национални катастрофи стават, когато управляват БСП и БКП\", повтори премиерът.   \"  разкри лидерът на ГЕРБ.  Той обясни, че избиратели на ГЕРБ искат те да бъдат чисти. \"Мога да си позволя толкова оставки, колкото трябва, аз съм напрвил ГЕРБ и той досега работеше както трябва. Аз съм дете на народа, нито съм станал по-богат, нито ще стана по-богат, много брутално ще действам, нека да минат изборите, да не ги разстройвам\", коментира премиерът действията си спрямо хората от партията, които са сгафили.     \" Няма да си отидем като маскари, направили сме много, като се махнат гадните неща, ще остане, това което сме напрвили като добро, обяви още Борисов.    ", "date": "2019.05.04", "title": "Борисов: Няма да подам оставка, ако загубим изборите!  Отсреща няма нищо! Там се ненавиждат!"}
{"url": "http://epicenter.bg/article/Korneliya-Ninova---Rezhimat--Borisov--si-otiva-i-zapochva-vazstanovyavaneto-na-Balgariya/181864/2/0", "text": "  „Режимът „Борисов” си отива и започва възстановяването на България. Обръщам се към всички смели, разумни и честни българи – нека се съберем и заедно да започнем възстановяването на икономиката и производството ни, на образованието, здравеопазването, на правосъдие за всеки и равенство пред закона. Това обаче минава през гласуване на 26 май.\"  Това каза лидерът на БСП Корнелия Нинова пред журналисти в град Гоце Делчев след отбелязването на 116-ата годишнина от гибелта на революционера, предаде репортер на радио „Фокус” – Пирин. Тя призова хората да не оставят бъдещето да мине покрай тях. „Бъдете активни и дайте своето желание и своята воля за това да започнем истинското възстановяване на нашата страна и връщането на нейното достойнство пред Европа”, допълни Нинова. „Бъдете здрави и силни. Вярваме във вас, в желанието ви да работим за България и за българщината”, подчерта тя. „От града, в който носи името на Гоце Делчев, и в деня, в който честваме неговата памет, поздравявам всички българи, като им пожелавам да бъдат здрави, да имат сили и вяра в себе си”, посочи също Корнелия Нинова. Водачът на листата на Коалиция „БСП за България” Елена Йончева и лидерът на БСП Корнелия Нинова присъстваха на откриването на Планинско изкачване Race Chip „Гоце Делчев 2019”. Надпреварата се организира като част от събитията, посветени на 116-ата годишнина от гибелта на Гоце Делчев. В състезанието ще участват над 40 състезатели от България и Македония. Специален гост на събитието е боксьорът Кубрат Пулев. Кметът на Общината Владимир Москов заяви, че в началото са подходили предпазливо към състезанието, но вече смята то да се превърне в традиция за града. Той пожела успех на всички състезатели и безаварийно шофиране. Очаквайте подробности", "date": "2019.05.04", "title": "Корнелия Нинова: Режимът „Борисов” си отива и започва възстановяването на България"}
{"url": "http://epicenter.bg/article/D-r-Ivo-Ralchovski--GERB--Na-26-may-shte-prepotvardim-evropeyskiya-pat-na-razvitie-na-Balgariya/181872/2/0", "text": "  Предизборната кампания на ГЕРБ за област Враца бе открита с водосвет и молебен за България, отслужен от Негово Високопреосвещенство Врачански митрополит Григорий. На 26 май ще препотвърдим европейския път на развитие на България, на Северозапада и на област Враца. За мен е особена чест и голямо предизвикателство да бъда в най-добрата листа за предстоящите евроизбори. В листата на ГЕРБ има само доказани професионалисти, хора с безспорна експертиза в европейските дела и защитаващи интересите на България като достоен член на ЕС. Това каза при официалното откриване на предизборната кампания на ГЕРБ в област Враца д-р Иво Ралчовски. Той бе категоричен, че с издигането на неговата кандидатура Изпълнителната комисия на ГЕРБ гласува огромно доверие на Областното и Общинските ръководства на партията и на целия Северозапад.  „Убеден съм, че Северозападният регион ще се развива все по-бързо и по-устойчиво в границите на обединена Европа. Гласът на нашите евродепутати се чува и това е потвърждение за техните дела. Като пример мога да посоча приетия и одобрен от Европейския парламент бюджет за България, който е най-висок от присъединяването на страната ни към ЕС досега. Това означава и повече средства за нашия регион. Отправям предизвикателство към всички вас заедно да излезем на 26 май и да гласуваме с номер 12, за да продължим в правилната посока за европейското развитие на България“, призова д-р Ралчовски. Владимир Уручев заяви, че предава щафетата на една много силна листа с хора, които милеят за българската кауза и ще съумеят да защитят българския интерес. „Колкото повече депутати от тази листа влязат в Европейския парламент, толкова по-добре ще е за България. Този път наистина ни трябва победа и ние заедно ще я постигнем“, категоричен бе той. Кандидатът за евродепутат от ГЕРБ Андрей Новаков се включи в откриването на предизборната кампания в област Враца чрез видео-връзка. Той заяви, че е горд с това, което е постигнато в областта през последните 4 години. „Давам ви дума, че в рамките на тази кампания ще направим всичко възможно да затвърдим доверието на хората в нас“, каза още Андрей Новаков. Кметът на община Враца Калин Каменов изрази увереността си, че със силните кандидатури, излъчени от ПП ГЕРБ, подкрепата за България и Северозапада ще бъде много по-силна. „Аз вярвам, че на 26 май всички наши съграждани ще подкрепят листата на ПП ГЕРБ, защото алтернативата за България са можещите хора, които работят за нейния просперитет и бъдещето на децата ни“, каза още кметът на община Враца. Областният управител на област Враца и общински ръководител на ГЕРБ Малина Николова представи пред присъстващите реализираните с европейски средства проекти в областта. Тя бе категорична, че по време на управлението на ГЕРБ България винаги се е ползвала с доверието на европейските ни партньори и се е развивала. „Пожелавам на д-р Иво Ралчовски да върви смело напред и да бъде уверен, че всички ние заставаме зад него и вярваме във възможностите му да защитава интересите на Северозапада в Европейския парламент“, посочи общинският ръководител на ГЕРБ.  Своята подкрепа за листата на ГЕРБ изразиха и министърът на регионалното развитие и областен координатор на ГЕРБ – Враца инж. Петя Аврамова, народният представител Красен Кръстев, кметът на община Оряхово Росен Добрев и представителят на СДС Ирина Иванова. ", "date": "2019.05.04", "title": "Д-р Иво Ралчовски, ГЕРБ: На 26 май ще препотвърдим европейския път на развитие на България"}
{"url": "http://epicenter.bg/article/Premierat-proveri-kak-varvyat-remontite-na-avtomagistrala--Trakiya-/181873/2/0", "text": "Премиерът Бойко Борисов провери лично как текат ремонтите по виадуктите на автомагистрала \"Тракия\", съобщи самият той във Фейсбук.  \"Дойдох, за да видя как работят хората. На 70 метра височина сме, без почивка се работи. Исках да уверим хората, че за първи юли ремонтите ще приключат\", заяви премиерът. Служителите обясниха на министър-председателят за извършените ремонтни дейности, а той им пожела успех и ги предупреди да се пазят.   Премиерът пътува към Раковски, за да провери как се е подготвил града за посрещането на Папа Франциск. \"Хората не знаят какъв огромен труд полагат тези юнаци тук\", коментира още премиерът.  ", "date": "2019.05.04", "title": "Премиерът провери как вървят ремонтите на автомагистрала „Тракия“ (Видео)"}
{"url": "http://epicenter.bg/article/Kompensirat-zhiveeshtite-v-tsentara-na-Sofiya-zaradi-vizitata-na-papata/181874/2/0", "text": "Живеещите в зоните, в които движението и паркирането е ограничено, ще бъдат компенсирани като ще имат право да паркират безплатно в синя и зелена зона до 7 май, когато приключва визитата на папата, съобщава БНТ.   Заради повишени мерки за сигурност в центъра от МВР и НСО съветват желаещите да видят папата и неговия папамобил, да пристигат на събитията най-малко три часа по-рано заради проверките. От МВР съветват да не се използват лични автомобили, а градският транспорт. Няма да има промени в неговото разписание. Единствено ще бъдат променени спирките на нощния транспорт - те ще бъдат изместени на ъгъла на улиците \"Сердика\" и \"Париж\". Заради посещението на папа Франциск в Раковски, на 6 май ще има поетапно спиране на движението на магистрала \"Тракия\".", "date": "2019.05.04", "title": "Компенсират живеещите в центъра на София заради визитата на папата"}
{"url": "http://epicenter.bg/article/Krasimir-Karakachanov--Balgariya-shte-nastoyava-da-plashta-za-F-16-na-ravni-vnoski/181875/2/0", "text": "България ще настоява за равни плащания по проекта за новите изтребители F-16. Цената трябва да е фиксираната от парламента. Това каза министърът на отбраната Красимир Каракачанов, цитиран от БНР.   След Гергьовден, на 7 май, в САЩ за преговори ще замине преговорен екип от няколко министерства. Според министъра еднократно плащане би затруднило реализацията на други проекти. Стойността на проекта е милиард и 800 милиона лева.   Каракачанов каза, че в Долна Митрополия може да има център за обучение на пилоти на новите самолети. Подготовката на проекта за Сухопътните войски „е на самия край“. Той призна, че вече се е забавил с около половин година.   Министърът на отбраната поздрави военните контингенти зад граница с наближаващия празник на Българската армия.", "date": "2019.05.04", "title": "Красимир Каракачанов: България ще настоява да плаща за F-16 на равни вноски"}
{"url": "http://epicenter.bg/article/Borisov-v-Rakovski--780-kameri-shte-predavat-po-tsyal-svyat-vizitata-na-papata/181876/2/0", "text": "Премиерът Бойко Борисов провери подготовката за посещението на Папа Франциск в Раковски. \"Много е важно посещението, цял свят ще го следи. 780 камери ще снимат месата, ще я предават по цял свят. Вие помните новите църкви, които построихме. Неслучайно папа за втори път идва в Раковски, може да сравните какво е било преди и какво е сега\", коментира премиерът. „Папата има покани в стотици държави, това е много тежка организация. Дай Боже, всичко да мине добре. 2 месеца стотици хора изпипват детайли. В света няма да има вестник, който да не пише за папата утре. Това е много добра реклама за България\", каза още Борисов. Заедно с него в католическия храм в Раковски е и министърът на вътрешните работи Младен Маринов. „Аз съм бил тук, като беше срината църквата, когато и площадът го нямаше. Много ми харесва сега“, заяви Борисов. Той посочи, че държавата няма неизпълнено обещание към град Раковски. „И службите много работа свършиха, и кметът. Постарали са се, добре са направени църквата и площадът. Мисля, че цял свят ще го оцени, независимо от всяка конспирация, в която са ни вкарвали\", коментира Борисов. „Посещението на папата показва, че пътят, който извървяхме със Северна Македония с подписването на договора за добросъседство и името, е правилен. Това е знак на един свят човек, обичан папа“, заяви премиерът. „Така че Господ да е с нас. В края на краищата всички се молим на един Господ“, каза още Борисов. „Българските католици буквално са ги интернирали, те са мъчени, гонени. И не случайно папа за втори път идва. Мисля, че всеки добронамерен човек може да разбере какво сме свършили“, коментира той. „Няма да има агенция по света, няма да има вестник, който да не напише къде е папата. И мисля, че си заслужава инвестицията“, подчерта Борисов.  ", "date": "2019.05.04", "title": "Борисов в Раковски: 780 камери ще предават по цял свят визитата на папата (Видео)"}
{"url": "http://epicenter.bg/article/Vrashtat-ni-pod-konvoy-Vetko-Arabadzhiev/181846/3/0", "text": "Бизнесменът Ветко Арабаджиев, който е обвинен като лидер на престъпна група за данъчни престъпления и пране на пари, ще бъде върнат под конвой от Испания днес на Летище \"София\". Той ще бъде задържан за 72 ч от прокурор, а след това от обвинението ще настояват и за постоянен арест на бизнесмена пред специализирания съд. Семейство Арабаджиеви бяха арестувани в началото на март в градчето Кабрера де Мар край Барселона. Няколко месеца преди това бяха обявени за издирване заради разследването за данъчни престъпления.   Това става след решение на втори съд в Испания, който уважи искането на Специализираната прокуратура за екстрадиция на хотелиера у нас.  Съпругата му Маринела обаче няма да пътува с него, тъй като производството за нея все още не е приключило.  Арабаджиеви бяха арестувани в началото на март в градчето Кабрера де Мар край Барселона в къща на Георги Семерджиев.  7 месеца преди това бяха издирвани заради разследване за данъчни престъпления, което започна срещу тях през септември миналата година.  По делото е обвинен и малкият им син Вълчо, който неотдавна излезе от ареста срещу половин милион лева гаранция.  След връщането на Ветко Арабаджиев в София той ще бъде задържан за 72 часа от прокурор, а след това от обвинението ще настояват и за постоянен арест на бизнесмена пред специализирания съд.  Припомняме, че на 13 март стана ясно, че семейство Арабаджиеви не желаят доброволно да бъдат върнати в България, след като Националният съд в Мадрид обяви, че ги оставя за постоянно в ареста Ветко и Маринела Арабаджиеви.  Синът им Вълчо Арабаджиев излезе на свобода на 23 април след като плати гаранацията си от 500 000 лв.  Ветко и Маринела Арабаджиеви са обвинени в участие в организирана престъпна група и пране на пари.  Двамата бяха задържани в Испания, където по-късно стана ясно, че са сеукривали в къщата на Георги Семерджиев в Кабрера де Мар, в близост до Барселона.", "date": "2019.05.04", "title": "Връщат ни под конвой Ветко Арабаджиев"}
{"url": "http://epicenter.bg/article/Balgari-se-pokloniha-pred-sarkofaga-na-Gotse-Delchev-v-Skopie/181878/2/0", "text": "Представители на българската общност в Скопие се събраха в църквата „Свети Спас“ пред каменния саркофаг с тленните останки на  революционера Гоце Делчев. На днешния 4 май се навършват 116 години от гибелта  му. Ето какво каза в словото си за Гоце Делчев посланикът ни в  Македония Ангел Ангелов: „Както всяка година на 4 май ние отново сме на гроба на големия революционер Гоце Делчев, за да отдадем почит и да преклоним глава пред личността и делото на този символ на общата ни история. Днес ние си го  представяме и го виждаме от плът и кръв, както и той вероятно ни гледа от  отвъдното и и по този начин нашето общуване през вековете продължава“", "date": "2019.05.04", "title": "Българи се поклониха пред саркофага на Гоце Делчев в Скопие"}
{"url": "http://epicenter.bg/article/Donchev--Logichno-e-avtomobilen-proizvoditel-da-investira-v-Balgariya--poradi-sobstvenata-si-strategiya/181835/11/0", "text": "  - Големите производствени компании и корпорации, които търсят пространства за развитие и оптимизации чрез възможности за внедряване на нови инвестиционни проекти са потенциалните инвеститори в България. Тази тяхна стратегия се нарича стратегия за диверсификация. Именно тя създава възможностите за по-голяма конкурентоспособност и намалява стопанския риск. Стратегията е крайно необходима, когато се отбележи висока наситеност на пазарите, на които работят, в условията на задаваща се финансово икономическа криза.    - България е най-логичният възможен вариант за подобна инвестиция на територията на ЕС, поради няколко причини:  - Страната ни има относително стабилна макроикономическа рамка, спрямо съседните държави, но ако трябва да бъдем честни, едно от основните неща е ниското заплащане на труда.  - Все още България показва по-високи нива на безработица от държави като Румъния, Унгария, Словакия, Чехия и Полша, което предполага обезпечаването на човешкия ресурс за даденото производство. Но това съвсем не е така, тъй като в България я няма т. нар. специализирана работна ръка, която е необходима в автомобилното производство. Причината за този проблем е лошата и небалансирана демографска политика, която води до демографска криза. Повечето от младите и надеждни хора са в чужбина.  - Третата причина е изключително благоприятното географско разположение на страната ни, което дава бърз и икономичен достъп до пазарите от Западна, Централна Европа и Азия, съответно по суша, море и въздух. Едно от големите предизвикателства пред нас ще бъде адаптирането на транспортната инфраструктура, спрямо нуждите и изискванията на инвеститорите.    - Всеки инвеститор прави задълбочени анализи на евентуалните политически, икономически и социални посоки, в които една държава би могла да тръгне. Важен фактор може да се окаже стремежът на БСП за излизане от демографската криза, чиято основа е разработена в платформата „Визия за България.”    - Балканите имат своя добър опит в привличането на крупни външни инвестиции и тяхното успешно реализиране в автомобилостроенето. Типичен пример за това са Румъния и по-точно градовете Крайова и Миовени, както и Сърбия – Крагуевац. Фабриките там, по времето на най-тежката икономическа криза през 2008 г., отбелязаха ръст на производството и продажбите с 15,5%, докато производството на автомобили в Западна Европа за същия период спадна с 16%. Фабриката в Крайова, в която работят 4000 души е с производствени капацитет 300 000 автомобила годишно. Фабриката в Миовени, в която работят 12 000 души е с производствен капацитет е 335 000 автомобила. И фабриката в Крагуевац е с производствен капацитет от 180 000 автомобила и трудова заетост от 2 400 човека.     - Разбира се, и това трябва да бъде основното за развитието на регионалната политика. Един от основните разходи в автомобилния сектор са разходите за транспорт и логистика, За да бъдат оптимизирани тези разходи, доставчиците се стремят да бъдат възможно най-близо до производителя. Следователно подобна инвестиция би привлякла допълнително над петдесет стратегически инвеститори, свързани с основното производство. Именно те, могат да бъдат гръбнака за развитието на регионалната политика в България.     - Първо бих искал да заявя, че следвайки логиката на инвестиционните процеси в автомобилния сектор, България би била най-логичната дестинация за откриването на нов завод за автомобили на територията на Европейския съюз. Що се отнася до вашия конкретен въпрос, смятам, че за да просъществува автомобилно производство на територията на България, трябва да се придържаме към условието - инвестиции със справедливо заплащане към хората.     - Това е част от изискванията и регламентите за екологията на някои от държавите в Западна Европа, но най-вероятно подобни екологични стандарти ще станат част от една общоевропейска рамка и то в най-скоро време. Рамка, която ще бъде интегрирана под формата на директиви за страните - членки.     - Това е категорична измама, която може да доведе до много тежки последствия. Промяната на информацията за техническото състояние на автомобилите и мотоциклетите води до невъзможност за коректно проследяване на тяхното техническо състояние. Това може да бъде изключително опасно за здравето и живота на хората.     - Въпросът е изключително болезнен за бедна страна като България, най-бедната държава в Европейския съюз. Но това е факт поради няколко причини, една от които е най-ниското заплащането на труда. И, разбира се, за да имаме нормални условия на живот, ние се опитваме си да осигурим най-необходимото на възможно най-ниската цена. По този начин сме притиснати. Ето защо, ние от БСП държим на равнопоставеността. Не искаме на нас, българите, някой да ни дава или да ни подарява нещо, искаме със собствен труд, със собствени усилия да достигнем развитите държави. За съжаление демографската криза засилва този проблем. България се обезлюдява, страната напускат предимно млади, активни хора, хора, които са така необходими, ако искаме инвестициите, за които говорим да са успешни и индустрията ни да се развива.     - На базата на моя житейски и професионален опит дотук, вярвам, че мога да бъда полезен в секторите икономика, транспорт и транспортна инфраструктура, тъй като това е и моя професия. Мога да работя и в сферата на спорта, което също е съвсем разбираемо. Всъщност, точно тези теми станаха остро актуални в последно време покрай пакета „Мобилност\". Защото пред риск е изправена индустрия, създаваща голям процент от брутния ни вътрешен продукт, говоря за транспортния бранш, който генерира 17% от нашия БВП.     - Аз вярвам в изконните ценности, които са в основата на идеята за единна Европа. Винаги съм бил за това да има мир, да има разбирателство. Но тук е важно да кажем, че сигурността е свързана с икономическите интереси. Наблюдаваме разделение не само на малки вътрешно европейски държави, а като цяло в момента има разделение в Европа на Запад и Изток. Дори има много големи противоречия, свързани с Русия. Тук е важно да кажем, че за България отношенията с Русия са стратегически важни, мотивирани са не само емоционално, но и политически, икономически и исторически. Сред националните интереси на България е да се запазят и развият отношенията между държавите, в това число и с Русия.   - В момента в Европа наблюдаваме един неолиберален модел, който разделя бедните от богатите, увеличава неравенствата, увеличава властта на корпорациите. В резултат на това богатите стават все по-богати, а бедните – все по-бедни. Този модел на управление доказва, че на Европа й е необходимо социална политика, тъй като в момента тя се тресе от кризи – икономическа, социална и демографска криза. Аз лично вярвам, че лявата политика е крайна необходимост като модел на управление в Европа в този момент.    - Съюзниците на левицата ги виждам в общите интереси на държавите-членки, които защитават и националните интереси на България. Пример за това са страните от Вишеградската четворка и общите им цели като обща европейска пенсия и обща европейска минимална работна заплата.     - Мечтая за една достойна Европа, Европа на ценностите, Европа на свободата, на демокрацията, на приятелството, Европа на разума.  Мир чрез общ икономически просперитет.  ", "date": "2019.05.04", "title": "Дончев: Логично е автомобилен производител да инвестира в България, поради собствената си стратегия"}
{"url": "http://epicenter.bg/article/Pametnik-na-Gyurga-Pindzhurova-be-otkrit-v-Tran/181877/6/0", "text": "Паметник на Гюрга Пинджурова бе открит в родния ѝ Трън. Той е изработен от скулптора Спас Кирчев и е монтиран на площада в града, недалеч  от паметника на майстор Гига, предаде БНР. Фигурата на Гюрга Пинджурова е излята от бронз. Тя е седнала  на морена и е облечена в характерната за трънския край носия. Композицията  включва още една морена, върху която има надпис, посветен на певицата. С откриването на паметника бе даден старт на празника „Да запеем песните на Гюрга”, който се провежда в Трън за пета поредна година след  възстановяването му. В него участват над 400 изпълнители от пет области в  страната. Гюрга Пинджурова е почетен гражданин на Трън. Тя е родена  през 1895 година и още приживе се превръща в легенда. Завършва оперно пеене в Пражката консерватория и въпреки поканите за изяви на световните сцени се връща в родния си Трън, където учителства до към 1938 г., а след това  посвещава живота си на народната песен.", "date": "2019.05.04", "title": "Паметник на Гюрга Пинджурова бе открит в Трън"}
{"url": "http://epicenter.bg/article/Koronyasaha-kralya-na-Tayland--toy-pomilva-50-000-zatvornitsi-ot-tsyalata-strana/181844/7/0", "text": "Маха Ваджиралонгкорн беше коронясан официално за крал на Тайланд на пищна церемония в Големия дворец в тайландската столица Банкок, предадоха световните агенции.  В 12,09 ч. местно време (05,09 ч. по Гринуич) кралят сам постави на главата си Великата корона на победата - кралска регалия, тежаща над седем килограма, изваяна от злато и инкрустирана със скъпоценни камъни.   Маха Ваджиралонгкорн се възкачи на престола след кончината на баща си крал Пумипон Адулядет през октомври 2016 г.   Церемонията по коронацията му обаче бе забавена заради спазването на траур в памет на покойния крал, властвал в Тайланд в продължение на 70 години.   На церемонията днес новият крал изпълни няколко специфични ритуала, облечен в бяло, след което се преоблече в кралски одежди, обшити със злато.  Церемонията, започнала с оръжейни салюти, съчетаваше будистки и хиндуистки ритуали в съответствие с тайлайндските будистки традиции и с вярването, че кралете на Тайланд са превъплъщение на хиндуисткия бог Вишну.   Тържествата по коронацията на краля продължават утре и в понеделник. Утре е планирано да има парадно шествие, което ще продължи 7 километра и се очаква да привлече 150 000 зрители в старата част на Банкок.   В понеделник кралят ще приветства множеството от балкона на големия дворец в Банкок. Церемониите струват 31 милиона долара.  В навечерието на коронацията кралят помилва 50 000 затворници от цялата страна.", "date": "2019.05.04", "title": "Коронясаха краля на Тайланд, той помилва 50 000 затворници от цялата страна"}
{"url": "http://epicenter.bg/article/Sebastian-Kurts-predlaga-radikalni-promyana-na-Lisabonskiya-dogovor/181849/7/0", "text": "Австрийският канцлер Себастиан Курц предлага промяна на Лисабонския договор, предаде БТА, цитирайки ДПА.  Старият вече не отговаря на сегашната действителност\", заяви Курц пред австрийския всекидневник \"Клайне цайтунг\" и други медии три седмици преди изборите за Европейски парламент. Лисабонският договор не трябва да бъде фундаментално изменян в частта за съществуващите институции на ЕС, но броят на еврокомисарите следва да бъде намален, изтъкна Курц. Освен това    \"Европейският парламент трябва да спре да бъде пътуващ цирк.  , категоричен бе австрийският канцлер. Австрийската народна партия на Курц е член на Европейската народна партия, която през март временно замрази членството на управляващата партия в Унгария Фидес заради антиевропейските й позиции. Австрийският лидер отбеляза, че  , въпреки че собственото му коалиционно правителство включва крайнодясната Австрийска партия на свободата.  Курц отправя предложението си месец, след като френският президент Еманюел Макрон оповести детайлния си план за реформа на ЕС, отбелязва ДПА. Макрон предложи създаването на европейска агенция за защита на демокрациите, която да помогне на държавите членки на ЕС да защитават изборите си от кибератаки и манипулации. Френският президент призова също така за реформа на Шенгенското пространство и за създаването на обща гранична служба и служба за предоставянето на убежище. Според Макрон евентуален нов договор за ЕС трябва да определя задълженията на ЕС в сферата на отбраната, било то в сътрудничество с НАТО или с други съюзници на блока. Тези задължения следва да включват отделяне на повече средства за отбрана, клауза за взаимна отбрана и европейски съвет за сигурност, който да включва ЕС. Въпреки че Курц е против предоставянето на ЕС на компетентност в сферата на отбраната, той заяви, че страните членки на блока биха могли да си сътрудничат по-тясно в тази област. Австрийският канцлер е обаче против плановете на Макрон за създаване на нови агенции на ЕС. \"Всеки път, когато има проблем, възниква предложение за създаването на нова институция\", каза Курц.", "date": "2019.05.04", "title": "Себастиан Курц предлага радикални промяна на Лисабонския договор"}
{"url": "http://epicenter.bg/article/Dnes-se-aktivizirat-tamnite-sili-na-astralno-ravnishte--Izlezte-sred-prirodata/181845/10/0", "text": "Хората са пестеливи, практични, по-земни, по-рационални. Увеличава се желанието за натрупване на придобивки, спестявания, търси се изгодата във всяко нещо. Засилва се чувството на мързел при мнозина. Нуждаят се от повече основания, за да направят нещо. Не е желателно да се започва нищо ново. Ларинкса, щитовидната жлеза и хормоналната система са уязвими. Да се пази гърлото от простуда и викане.   Един от най-тежкитe дни на лунния месец. Борбата на злите сили със светлите. Това е време на черните безлунни нощи, когато се сгъстява астралната мъгла. В този ден се активизират тъмните сили на астрално равнище.   Не трябва да се започва нищо ново, а още по-добре да не се планира нищо и да не се вземат важни решения. Въобще, старайте се да се занимавате само с най-необходимото. Бъдете внимателни, не се поддавайте на илюзии, измами и страховете си. Необходимо е да се въздържате от негативни емоции, добре е да се простят всички обиди, не приемайте нищо на вътре в себе си. В този ден е добре да избягвате фалшивите връзки и контакти, масовите мероприятия. Не бъдете доверчиви. Съмнителните цифри и факти обезателно проверявайте. Не правете големи покупки. Влагайки пари, рискувате всичко да отиде на вятъра. Купените вещи могат да се окажат безполезни и ненужни. В този ден не се занимавайте с нищо друго освен с обичайни и необходими битови и житейски неща. Избягвайте пътувания, защото има вероятност от аварии и непредвидени опасности.   Препоръчва се очистване на шлаките и физическото тяло също. Добре се отразява млечната храна, да се избягва месото. Нужна е постоянна защита – чрез молитва, очистване, Рейки. Да се избягва мътна вода и тъмни места. Не носете в себе си изделия от рог и кости.   Отношенията в този ден са напрегнати, да се избягва изясняването им, влизане в спорове и конфликти. Най-добре е всички в семейството да се заемат с полезни дела. Стремете се към добри постъпки. С подрастващото поколение бъдете внимателни, тъй като сега са много лабилни. Трудно е да ги контролирате. Проблеми могат да възникнат и с по-възрастни хора.   Секс - Добре е да се откажете от всякакъв вид секс. Интимните отношения водят често до спорове, обиди и заболявания по полов път. Подстригването в този ден увеличава самоувереността. Желателно е съвсем късо да се подстрижат тези, които са уморени от обичайния начин на живот и планират големи промени за бъдещето. Обновете своите коси, за да могат резултатно да работят за вас.   Съновиденията носят много полезна информация за тези, които искат да разберат себе си и своята душа. На символично равнище са поставени вашите най-сложни душевни проблеми. Бъдете внимателни към всичко, което ви се присъни дори да ви се стори на пръв поглед пълна безсмислица.   Добре е навсякъде да е светло. Освен електричеството е добре да има запалени свещи и благовония, да се осветява всяка тъмно ъгълче. – Съдбоносен ден – време за завършване на един етап и започване на нов. Могат да станат събития, които да определят по-нататъшната ви съдба, но импулс дават именно отношенията.   Случайно запознанство, необяснима симпатия, сключена сделка могат сериозно да променят живота ви. И не само личния. Обръщайте внимание на всички дреболии, да не се пренебрегват знаменията.   Ден за единение на човека с Природата. Добре е да се прекара известно време сред нея и да се заредите с енергия.", "date": "2019.05.04", "title": "Днес се активизират тъмните сили на астрално равнище. Излезте сред природата!"}
{"url": "http://epicenter.bg/article/Shte-se-nalozhi-da-se-spravite-sobstvenorachno-s-vazniknal-problem/181834/10/101", "text": "Дневно предназначение: Ден, предназначен  за работа и помощ на другите. Дневната нумерологична карта активира шансове, късмет и успех. Ще успеете да се справите със задълженията и да постигнете хармония и успех. Моментът е подходящ за подобрения в дома и на работното място. Всичко, което се случва, ще ви напомня да харесвате живота си. Основна цифрова характеристика – 1, 2, 3, 5, 6, 9. Ден за преживяване на работа и справяне с троен проблем.   Часова характеристика:  Мото: Щастието е избор! \r\n   \r\n", "date": "2019.05.04", "title": "Ще се наложи да се справите собственоръчно с възникнал проблем"}
{"url": "http://epicenter.bg/article/Severna-Makedoniya-izbira-utre-noviya-si-prezident/181885/7/0", "text": "Северна Македония избира утре новия си президент.  На балотажа в неделя ще премерят сили кандидатът на управляващите от СДСМ Стево Пендаровски и на опозиционната ВМРО-ДПМНЕ Гордана Силяновска-Давкова. На първия тур те получиха съответно 44,47% и 44,32% от гласовете. На трето място се класира кандидатът на албанците Блерим Река.   Ако на изборите в неделя гласуват по-малко от 40% от имащите право на глас, изборите ще бъдат обявени за недействителни, а временен президент на Македония ще стане председателят на парламента Талат Джафери. Вторият тур на президентските избори в Северна Македония утре ще бъде наблюдаван от 3381 местни и 520 чуждестранни наблюдатели. От чуждестранните наблюдатели най-голяма е Мисията на ОССЕ. След нея са наблюдателите от Световния македонски конгрес Скопие, посолството на САЩ и представителството на ЕС. Има и наблюдатели от посолствата на Русия, Франция, Великобритания, Швеция, Унгария, Италия и Албания. 4 май бе ден за размисъл.  Бившият вътрешен министър на Северна Македония - Любомир Фръчковски, прогнозира в предаването „Събота 150“ на програма „Хоризонт“ на БНР, че утрешният вот ще бъде решен от избирателите от албански произход, но трябва избирателите на опозицията да гласуват за постигането на 40 процента избирателна активност,  за да е валиден вотът. „Албанският“ вот ще отиде в подкрепа на кандидата, който  според избирателите е най-подходящ да поведе Северна Македония към Евросъюза и  НАТО, смята политологът Кашиф Бакиу. „Не можем да избегнем основният въпрос – позицията за  евроатлантичесикте интеграции. Там ще бъде ключът за албанските гласове“, Бакиу в предаването „Събота 150“. ", "date": "2019.05.04", "title": "Северна Македония избира утре новия си президент"}
{"url": "http://epicenter.bg/article/Svetla-sabota-e--Slavim-sveti-Yoan-Krastitel/181841/2/0", "text": "На шестия ден от Светлата седмица след Великден, когато всеки ден се славят Божията майка и светите апостоли, отбелязваме Светла събота. Днес се слави свети Йоан Кръстител. Първата седмица след Великден е наречена Светла седмица, защото възкресението на Иисус Христос донася просветление и надежда за вечен живот. Тъй като съботният ден е посветен на мъртвите, хората раздават просфорки и червени яйца в памет на наскоро починали свои близки. Според поверието през този ден жените не бива да се мият и да перат, за да не люти сапунената пяна в очите на умрелите. Не се кроят и шият дрехи, защото, който се облече с такава дреха, ще умре.   Седмицата завършва с Томина неделя, по името на св. ап. Тома, който единствен от дванайсетте апостоли на Исус не повярвал на Христовото възкресение. В този ден се чете евангелското четмо за явяването на Христос на Своите ученици, между които бил и Апостол Тома - един от дванайсетте апостоли на Иисус, който не повярвал на Христовото Възкресение.   Когато мълвата за изчезналото от гробницата тяло Господне се разнесла, единствен апостол Тома не повярвал в това знамение и поискал лично да се увери, като докосне раните от гвоздеите на прикования към кръста Иисус. Осем дни след Възкресението Христос се явил пред Тома и така той сам се убедил в истината, паднал на колене и молел Бог да му прости. Църквата почита още светлата памет на св. Мартин Изповедник, папа Римски. ", "date": "2019.05.04", "title": "Светла събота е!  Славим свети Йоан Кръстител"}
{"url": "http://epicenter.bg/article/Momchil-Nekov--Darzhavata-tryabva-da-garantira-dohodite-na-fermerite-/181854/2/0", "text": "„В България пресечната точка между европейската и  националната политика е да може правилно да се разпределят европейските средства и да има стратегия по сектори и визия за 10-15 години напред за всички сектори“. Това каза кандидатът за евродепутат от „БСП за България“ Момчил Неков, който се срещна с жители на село Славянци, община Сунгурларе. Според него това, което трябва да се направи е държавата да гарантира доходите на фермерите. По думите му еврофондовете в България раждат корупция. „Това го видяхме с къщите за гости. Два шамара се случиха там. Единият е, че сега най-вероятно ще има санкция от Брюксел и всички български данъкоплатци трябва да връщат тези пари. Вторият – заради тази шуробаджинащина, заради къщите за гости, които са уреждани за партийци и приближени кръгове е убит предприемаческият дух на българите в селските райони “, посочи Момчил Неков. По темата за двойните стандарти при храните Неков припомни, че е бил единият докладчик по темата в Европарламента за двойните стандарти. \"Ние свършихме работа на европейско равнище по този въпрос. Българското правителство сега трябва да си свърши работата и да промени законодателството така, че след това  мултинационалните компании, които произвеждат храни с двойно качество, да бъдат наказвани“, заяви Неков.", "date": "2019.05.04", "title": "Момчил Неков: Държавата трябва да гарантира доходите на фермерите "}
{"url": "http://epicenter.bg/article/Denitsa-Zlateva-v-Harmanli--Obshtinite-sa-prevarnati-vav-feodalni-vladeniya/181855/2/0", "text": "\"Има възможности да бъдат стимулирани и подпомагани местните производители. Общините трябва да си партнират с бизнеса. Но затова  трябва да има желание и разбиране от местната власт.\" Това заяви Деница Златева, зам.-председател на НС на БСП и кандидат за евродепутат от \"БСП за България\", в Харманли, където проведе срещи с представители на фирми от региона и жители на общината.  \"Една от належащите промени е промяна в начина, по който работи Българската банка за развитие. Не може да се предоставят средства само на избрани големи фирми, докато малките и средни предприятия да бъдат оставени да се борят често с непосилните кредитни условия на търговските банки\", каза още Златева. По думите на Златева и в Харманли, подобно на цяла България, най-големите тревоги на хората са свързани с отчайващото ниво, до което са доведени образованието и здравеопазването. \"Това не са стоки, които да се продават на пазара, докато държавата наблюдава разрухата отстрани\", коментира тя.  Деница Златева бе категорична, че болниците не трябва да продължават да бъдат търговски дружества. \"Има нещо порочно в сегашния модел - западат и се закриват общински болници, отварят се все повече частни болнични заведения в големите градове, а заплащането на лекари и медицински сестри е несправедливо”, каза още тя. „Много общини се превърнаха във феодални владения, често основен работодател в района. Ще покажем, че има и друг начин да се управлява България, с дългосрочна визия и планиране, а не с кръпки и мерки на парче\", коментира Златева. По думите ѝ еврофондовете трябва да достигат до повече фирми и до повече земеделски стопани. Трябва да бъде намалена бюрокрацията, която задушава коректния български производител, търговец и земеделец.  ", "date": "2019.05.04", "title": "Деница Златева в Харманли: Общините са превърнати във феодални владения"}
{"url": "http://epicenter.bg/article/Tsvetanov--Situatsiyata-ot-2013-g--se-povtarya--Atakuvat-me-dva-mesetsa-predi-izborite/181856/2/0", "text": "Ситуацията от 2013 г. се повтаря. И тогава, и сега атаките към мен започнаха 2 месеца преди изборите. Това заяви в интервю за радио Дарик председателят на предизборния щаб на ГЕРБ и зам.-председател на партията Цветан Цветанов.  „За европейски избори европейските политики трябва да бъдат водещи в предизборната кампания, но те винаги минат през призмата и на вътрешната политика. Защото ние винаги разчитаме на силна и обединена Европа и солидарността, която получава страната ни във всички тези години след влизането ни в ЕС“, каза още Цветанов. На въпрос какво влияние ще имат всички скандали през последните седмици върху изборите, той отговори: „Аз досега запазвам пълно мълчание по темата, защото все пак има институции, които трябва да си свършат работата. Защото каквото и да кажа в такава ситуация, с отсрещната негативна енергия, която създадоха нашите политически опоненти, дебатът ще остане безсмислен“, подчерта Цветанов. Той обясни, че в свое изявление е обяснил всичко и е видял, че няма съществен ефект. „Това, което предприех като политическо действие, за да не създаваме усещането, че има хора, които на всяка цена искат да останат на определени позиции в държавата, е да подам оставка. Във всички тези години на преход кой и кога за съмнения са напускали дадена позиция? Аз съм отговорен човек и за мен ГЕРБ е кауза“, заяви Цветанов. Той посочи, че излизането му от парламента е политическо действие, за да може институциите в България да си свършат работата и за да няма съмнение, че някой ще окаже въздействие върху тях. Цветанов припомни, че през 2013 г. атаките към него са станали два месеца преди изброите и посочи, че сега става същото. „А през 2014 г. на местните избори имаше отново възможност да стана вътрешен министър. Аз тогава отказах, понеже не бяха приключили делата“, заяви зам.-председателят на ГЕРБ. Цветанов обясни, че ГЕРБ иска да покаже, че има политици, които могат да поемат и политическа отговорност в такава сложна ситуация. „Защото видяхме, че нашите политически опоненти при идентични случаи въобще не предприеха нищо“, заяви той.", "date": "2019.05.04", "title": "Цветан Цветанов: Ситуацията от 2013 г. се повтаря. Атакуват ме два месеца преди изборите"}
{"url": "http://epicenter.bg/article/Vizhte-organizatsiyata-na-dvizhenieto-v-Sofiya-za-vizitata-na-papata/181857/2/0", "text": "Въвежда се временна организация на движението във връзка с Апостолическо посещение на Негово Светейшество Папа Франциск. Това съобщиха от пресцентъра на Столична община.   Забраняват се престоят и паркирането на пътни превозни средства, както следва: - До приключване на мероприятията на 06 май 2019 г. на всички паркинги на пл. „Княз Александър I “.   - До приключване на мероприятието на 05 май 2019 г. на северозападната дъга на пл. „Св. Ал. Невски“ между ул. „11-ти август“ и ул. „Оборище“, зад храм „Св. София“.   - от 08.00 часа на 04 май 2019 г. до приключване на мероприятията на 06 май 2019 г.: на пл. „Николай Гяуров“; на паркинга на моста пред Националния стадион „Васил Левски“; на ул. „Ген. Гурко“ между бул. „Евлоги и Христо Георгиеви“ и бул. „Васил Левски“; при сектор Г на Националния стадион „Васил Левски“.   - от 12.00 часа на 04 май 2019 г. до приключване на мероприятията на 06 май 2019 г.: ул. „Славянска“ между ул. „Г. С. Раковски“ и площада пред Народен театър „Иван Вазов“; ул. „Иван Вазов“ между ул. „Г. С. Раковски“ и площада пред Народен театър „Иван Вазов“; ул. „Г. Бенковски“ между бул. „Цар Освободител“ и ул. „Иван Вазов“.   - от 22.00 часа на 04 май 2019 г. до приключване на мероприятията на 07 май 2019 г. на: пл. „Св. Александър Невски“; ул. „Оборище” между ул. „Г.С. Раковски” и бул. „Васил Левски” и да се закрият базарите за художествени изделия; ул. „11-ти август” между бул. „Кн. Ал. Дондуков” и пл. „Св. Ал. Невски”; ул. „15-ти ноември” между бул. „Цар Освободител” и пл. „Св. Ал. Невски”; ул. „Врабча“ между ул. „Г. С. Раковски“ и бул. „Васил Левски“; ул. „Московска” между бул. „Васил Левски” и бариерата на британското посолство; ул. „Дунав“ между бул. „Кн. Ал. Дондуков“ и пл. „Св. Александър Невски“; бул. „Кн. Александър Дондуков“ между бул. „Васил Левски“ и пл. „Независимост“; ул. „Съборна“ между пл. „Св. Неделя“ и ул. „Кн. Александър I“; ул. „Дякон Игнатий“ между бул. „Цар Освободител“ и ул. „Ген. Гурко“; ул. „Кн. Александър I“ между бул. „Цар Освободител“ и ул. „Ген. Гурко“; ул. „Аксаков“ между ул. „Г. С. Раковски“ и ул. „Дякон Игнатий“; ул. „Будапеща“ в частта пред „Арена ди Сердика“; ул. „Париж“ между бул. „Кн. Ал. Дондуков“ и ул. „Московска“.   - от 22.00 часа на 05 май 2019 г. до приключване на мероприятието на 06 май 2019 г. на: ул. „8-ма“, ж.к. „Враждебна“, от бул. „Владимир Вазов“ до Летище София; на паркинга на София хотел Балкан; на ул. „Кн. Борис I“ между бул. „Тодор Александров“ и ул. „Екзарх Йосиф“; на ул. „Триадица“ между ул. „Сердика“ и бул. „Кн. Мария Луиза“; бул. „Кн. Мария Луиза“ между бул. „Кн. Ал. Дондуков“ и ул. „Триадица“; ул. „Екзарх Йосиф“ между „бул. „Кн. Мария Луиза“ и ул. „Кн. Борис I“. Забранява се влизането в двете посоки на пътни превозни средства: - до приключване на мероприятията на 06 май 2019 г. по бул. „Цар Освободител“ между ул. „Г. С. Раковски“ и пл. „Независимост“.   - до приключване на мероприятията на 05 май 2019 г. по ул. „Оборище“ между ул. „Г. С. Раковски“ и ул. „11-ти август“. Забранява се влизането на пътни превозни средства в двете посоки , само при необходимост и по преценка на отдел „Пътна полиция“ при СДВР, както следва:   - от 10.00 часа на 05 май 2019 г. до приключване на мероприятията на 07 май 2019 г.: по бул. „Кн. Ал. Дондуков“ между бул. „Васил Левски“ и пл. „Независимост“; по ул. „11-ти август” между бул. „Кн. Ал. Дондуков” и пл. „Св. Ал. Невски”; по ул. „Врабча“ между ул. „Г.С.Раковски“ и бул. „Васил Левски“; по ул. „Московска” между бул. „Васил Левски” и бариерата на британското посолство; по ул. „Дунав“ между Бул. „Кн. Ал. Дондуков“ и пл. „Св. Александър Невски“; по ул. „Париж“ между бул. „Кн. Ал. Дондуков“ и ул. „Московска“; по ул. „Будапеща“ , в частта пред „Арена ди Сердика“; по ул. „Оборище“ между ул. „Г. С. Раковски“ и бул. „Васил Левски“; по ул. „15-ти ноември” между бул. „Цар Освободител” и пл. „Св. Ал. Невски”.   - от 07.00 часа до приключване на мероприятията на 05 май 2019 г. и от 12.00 часа до приключване на мероприятията на 06 май 2019 г. по: ул. „Кн. Александър I“ между ул. „Ген Гурко“ и бул. „Цар Освободител“; ул. „Аксаков” между ул. „Г.С.Раковски” и ул. „Дякон Игнатий”; ул. „Г. Бенковски” между ул. „Иван Вазов” и бул. „Цар Освободител”; ул. „Леге” между ул. „Съборна” и бул. „Цар Освободител”; ул. „Дякон Игнатий“ между ул. „Аксаков“ и бул. „Цар Освободител“;   - от 12.00 часа на 05 май 2019 г. до приключване на мероприятията на 06 май 2019 г. по бул. „Цар Освободител“ между ул. „Г. С. Раковски“ и бул. „Васил Левски“.   - от 12.00 часа до приключване на мероприятията на 06 май 2019 г. по: бул. „Кн. Мария Луиза“ между бул. „Александър Стамболийски“ и ул. „Екзарх Йосиф“, с изключение на колите на масов градски транспорт; бул. „Тодор Александров“ между бул. „Христо Ботев“ и бул. „Кн. Мария Луиза“; ул. „Кн. Борис I“ между бул. „Тодор Александров“ и ул. „Екзарх Йосиф“; ул. „Екзарх Йосиф“ между „бул. „Кн. Мария Луиза“ и ул. „Княз Борис I“; ул. „Триадица“ между ул. „Сердика“ и бул. „Кн. М. Луиза“. - N1 (в посока ж.к. Младост 4): от бул. „Тодор Александров” през пл. „Независимост”, по бул. „Княз Александър Дондуков”, надясно по бул. „Васил Левски” и по бул. „Цар Освободител” по маршрута двупосочно; За линията се закриват спирки: - двупосочна за прекачване с кодове 6435, 6436, 6455 и 6468 „Площад Княз Александър I”; - с код 6457 „ул. Париж”; - с код 6456 „ул. 6-ти септември” - N2 (в посока Студентски град): от бул. „Тодор Александров” през пл. „Независимост”, по бул. „Княз Александър Дондуков”, надясно по бул. “Васил Левски” и по маршрута двупосочно. За линията се закриват спирки: - двупосочна за прекачване с кодове 6435, 6436, 6455 и 6468 „Площад Княз Александър I”; - с код 6457 „ ул. Париж”; - с код 6456 „ул. 6-ти септември”. - N3 (в посока автостанция Изток): от бул. „Тодор Александров” през пл. „Независимост”, по бул. „Княз Александър Дондуков” и след кръстовището с бул. „Васил Левски” направо по маршрута до автостанция Изток двупосочно.   За линията се закриват спирки: - двупосочна за прекачване с кодове 6435, 6436, 6455 и 6468 „Площад Княз Александър I”; - с код 6457 „Ул. Париж”; - с код 6456 „Ул. 6-ти септември” - двупосочна с кодове 6439 и 6440 „Площад Св. Александър Невски”; - с код 1241 „Площад Паметник Левски”; - с код 2012 „Ул. Кракра” - N4 (в посока ж.к. Дружба 2): от бул. „Тодор Александров” през пл. „Независимост”, по бул. „Княз Александър Дондуков”, надясно по бул. „Васил Левски” и наляво по бул. „Янко Сакъзов” по маршрута двупосочно.   За линията се закриват спирки: - двупосочна за прекачване с кодове 6435, 6436, 6455 и 6468 „Площад Княз Александър I”; - с код 6457 „Ул. Париж”; - с код 6456 „Ул. 6-ти септември” - двупосочна с кодове 6439 и 6440 „Площад Св. Александър Невски”. За маршрутите на автобусни линии №№ N1, N2, N3 и N4 се разкрива временна двупосочна спирка за прекачване на пътниците между 4-те линии на бул. „Княз Ал. Дондуков“ при ул. „Сердика“.", "date": "2019.05.04", "title": "Вижте организацията на движението в София за визитата на папата"}
{"url": "http://epicenter.bg/article/Balgarite-v-Germaniya-shte-glasuvat-v-obshto-21-grada/181858/2/0", "text": "  Те ще допълнят секциите към трите ни дипломатически и консулски представителства в Германия и петте офиса на почетните ни консули. Така на изборите за ЕП сънародниците ни, които упражнят в Германия правото си на глас за членове на ЕП от България,  ще могат да го направят в общо 21 града.  Консулските ни представителства в Мюнхен и Франкфурт на Майн ще открият избирателни секции на адресите си „Валхалащрасе“ 7 и „Екенхаймер ландщрасе“ 101 съответно. В Хамбург българите могат да гласуват в офиса на почетния ни консул на улица „Алстертор“ 15. В Дармщадт секцията ще е на адреса на почетното консулство на „Хилпертщрасе“ 3, а в Магдебург – на „Хекелщрасе“ 9.  Избирателни секции ще има и в почетните консулства на България в Мюнстер – „Бисмаркалее“ 1 (Търговска камара) и в Щутгарт –„Мьорикещрасе“ 11. Всички секции ще бъдат отворени за гласуване между 7.00 ч. сутринта и 20.00 ч. вечерта на 26 май.    Те ще бъдат отворени за гласуване между 7.00 и 20.00 ч. на 26 май, а адресите им ще бъдат своевременно съобщени на интернет-сайта на посолството ни в Берлин и на интернет-сайта на МВнР. Българите, които ще гласуват в Констанц, следва да знаят, че няма да има възможност за паркиране на автомобили до секцията в града. Разкриването на допълнителни секции ще улесни постоянно живеещиите в Германия българи при избора им да упражнят правото си на вот. Досега германските федерални власти са правили подобни изключения за български избори през 2014 г. и 2015 г., като и в двата случая са позволявали разкриването на допълнителни секции в девет града.   Политическа дейност от страна на български граждани във Федерална република Германия е разрешена само според предписанията и в границите на действащото германско законодателство.", "date": "2019.05.04", "title": "Българите в Германия ще гласуват в общо 21 града"}
{"url": "http://epicenter.bg/article/Nikolay-Dikov--kandidat-za-evrodeputat-ot-GERB--Ne-merim-vremeto-v-mandati--a-v-tova-kolko-problemi-/181859/2/0", "text": "Противопоставянето, в която и да е сфера на живота, не е градивно и не води до нищо добро. Мен ме интересува как след всяка една предизборна кампания и избори може да направим нещо по-добро за хората. Това каза кандидатът за евродепутат от ГЕРБ Николай Диков при срещата си с жители на старозагорското село Казанка. „Имаме силен екип на местно ниво и това ни дава възможност да отстояваме позициите на Стара Загора и региона, както и онова, което смятаме, че е важно в национален и европейски план“, подчерта той.   Николай Диков посочи, че няма по-правилна политическа платформа от това да бъдем членове на ЕС. Той представи своите приоритети, сред които защитата на енергийния комплекс „Марица изток“. „Не става въпрос само за работни места, икономическа и социална значимост. Става въпрос за националната сигурност, защото благодарение на комплекса се произвежда 40 процента от електроенергията необходима на страната ни. Освен това тя се добива от изцяло български въглища, като в същото време се отделя голям ресурс и за екология“, обясни кандидатът за евродепутат от ГЕРБ. Той посочи, че продължава стремежът за развитие на Стара Загора и за повече възможности за работа с европейски проекти. „Да, имаме 51 села и това е голямо предизвикателство. Фактът, че се възползваме максимално от солидарността на ЕС дава възможност на Община Стара Загора да заделя и повече средства от собствения си бюджет за селата“, подчерта Николай Диков. Той бе категоричен, че има много натрупани с десетилетия проблеми в малките населени места и за съжаление не може всичко да бъде решено за година – две.  „Винаги сме били честни с хората и не обещаваме невъзможни неща, но се стремим да работим така, че промяната да се усети във всяко едно село. Не мерим времето в мандати, а в това колко проблеми можем да решим“, каза Николай Диков. Той изброи част от големите инфраструктурни проекти, реализирани в общината с помощта на европейските програми – обновени паркове и булеварди, изцяло ремонтирани училища, детски градини и ясли, нов градски транспорт, подменена ВиК инфраструктура, спортни и детски площадки и др.                ", "date": "2019.05.04", "title": "Николай Диков, кандидат за евродепутат от ГЕРБ: Не мерим времето в мандати, а в това колко проблеми "}
{"url": "http://epicenter.bg/article/Nad-100-miliona-vyarvashti-ot-tsyal-svyat-shte-gledat-papata-ot-Sofiya/181860/2/0", "text": " и в нея са: държавният секретар на Светия престол кардинал Пиетро Паролин, кардинал Леонардо Сандри, префект на Конгрегацията за източните църкви, който отговаря за Католическа църква в България и неведнъж е посещавал страната ни, кардинал Курт Кох, председател на Папския съвет за насърчаване на единението между християните, архиепископ Едгар Пеня Пара, заместник-държавен секретар - с ранг вицепремиер, архиепископ Пол Ричард Галахър, секретар за отношенията с държавите - с ранг министър на външните работи, монсиньор Гуидо Марини, главен церемониал майстор на Папските литургични чествания, координаторът на папските пътувания монсиньор Маурицио Руеда и др., съобщават от пресслужбата на правителството.  Главата на Римокатолическата църква ще се срещне с Негово Светейшество Българския патриарх Неофит в Синодалната палата, след което ще проведе тиха молитва пред олтара на Светите братя Кирил и Методий в катедралния храм „Свети Александър Невски“. Точно в 13 ч българско време на 5 май папа Франциск ще произнесе на пл. „Свети Александър Невски“ неделната молитва „Царице небесна“. Това е първото основно събитие със Светия отец, на което ще могат да присъстват граждани и гости на столицата. Молитвата към Света Богородица носи името „Царице небесна“ в периода след Великден, докато в останалото време се нарича „Ангел Господен“. Докато папа Франциск я произнася, на сцената на пл. „Св. Александър Невски“ ще бъде изложена икона на Месемврийската Богородица, любима на папа Йоан XXIII или т.нар. Български папа – Анджело Ронкали. Почти 10 години - от 1924 до 1935 г. той е бил в България като апостолически легат. Папа Франциск ще се помоли пред иконата на Месемврийската Богородица и ще прочете своето размишление, посветено на неделното Евангелие, както и на посещението му в България. Накрая   Литургията представлява традиционна католическа меса, на която освен католици от цялата страна, са поканени и представители на властите, както и на другите вероизповедания. Неделната литургия ще бъде много тържествена, организирана от папския церемониал-майстор монсеньор Гуидо Марини.    Първото причастие е паметен ден за децата католици, а този път те ще бъдат със самия папа. На площада пред църквата ще има около 2000 души. С част от католическата общност Светият отец ще се срещне в църквата „Св. Архангел Михаил“ в Раковски.   Посещението на папа Франциск у нас ще завърши със събитието за мир на пл. „Независимост“ в София. Тогава Светият отец ще отправи своето послание за мир към целия свят заедно с представители различни вероизповедания. Шест деца - техни представители, ще държат запалени факли, символ на мира. На сцената на събитието ще има маслиново дърво и рози, символ на България. Папа Франциск ще бъде и изпратен от премиера Бойко Борисов на 7 май сутринта. ", "date": "2019.05.04", "title": "Над 100 милиона вярващи от цял свят ще гледат папата от София"}
{"url": "http://epicenter.bg/article/Kandidati-za-evrodeputati-ot-GERB-otkriha-izlozhba-s-originala-na-Tarnovskata-konstitutsiya/181861/2/0", "text": "Изложба, посветена на 140-тата годишнина от Учредителното събрание и приемането на Търновската конституция, бе открита в КЦ „Морско казино“ в Бургас. На събитието присъстваха кандидатите за евродепутати от ГЕРБ Ивелина Василева и Жечо Станков, а самата експозиция бе посрещната с военни почести и открита от председателя на Народното събрание Цвета Караянчева.  Експозицията „Всичко се състои в нашите сдружени сили“ включва оригиналите на двете конституции - Търновската и Сребърната. Събитието бе уважено от народните представители от ГЕРБ-Бургас Димитър Бойчев, Диана Саватева, Ася Пеева и Галя Желязкова, от зам.-областните управители Севдалина Турманова и Владо Крумов, председателят на ДА „Архиви“ доц. Михаил Груев, зам.-кметът по култура Йорданка Ананиева, общински съветници.  Цвета Караянчева подчерта, че Търновската конституция бележи свободния път на развитие на България. „Подписвайки Конституцията на 16 април 1879 г., всички участници в Учредителното събрание имат тежката задача да поставят България на картата на Европа като самостоятелна сила и да начертаят какви цели ще си постави България занапред“, сподели още тя.  Кандидатът за евродепутат от ГЕРБ Ивелина Василева заяви по време на официалното откриване, че в годината, в която отбелязваме 140 години от Учредителното събрание и приемането на Търновската конституция, Бургас е един от само трите града, който „приютяват“ тази реликва, след София и Велико Търново.  „За мен и колегите ми народни представители от ГЕРБ, е чест и гордост тази българска реликва да гостува в нашия град. Основният закон, който поставя началото на модерната, демократична българска държава, от днес може да бъде видян в оригинал в Бургас. Благодаря на г-жа Цвета Караянчева, която прегърна идеята ни с колегите, народни представители, бургаската общественост да има възможност да се докосне до този документ. Той е основан на принципите на демокрация, парламентаризъм и равенство на всички пред закона. Благодаря на община Бургас, на Национална агенция „Архиви“, на Националния литературен музей за усилията и съдействието тази изложба да бъде факт. Пожелавам на всички да усетят енергията и силата на този документ, вълнението и отговорността, която носим. Защото сме получили този завет от нашите предци и трябва да го предадем на децата си. Нека чрез досега до Търновската конституция се се обърнем назад с поглед към миналото, да се опрем на завета на предците си и да гледаме напред към едно добро бъдеще“, допълни още Василева.  В тематичната изложба  са включени документи и снимки от местния Държавен архив, свързани с присъствието на представител от Бургас в групата на тогавашните депутати и информация за народни представители в Учредителното събрание с принос за развитието на града след Освобождението. Изложбата може да бъде разгледана до 8 май при вход свободен. ", "date": "2019.05.04", "title": "Кандидати за евродепутати от ГЕРБ откриха изложба с оригинала на Търновската конституция"}
{"url": "http://epicenter.bg/article/Eva-Maydel-i-Lilyana-Pavlova-prisastvaha-na-otkrivaneto-na-obnoveniya-gradski-ploshtad-v-Kostinbrod/181862/2/0", "text": "   На събитието присъстваха още областният координатор на ГЕРБ-София област Галя Георгиева, народните представители от ГЕРБ-София област Валентин Милушев и Васил Цветков, министрите на енергетиката Теменужка Петкова и на икономиката Емил Караниколов, зам.-министърът на туризма Любен Кънчев и зам.-областният управител на София област Николай Николов.   който единодушно е взел решение да се отделят сериозни средства от бюджета на община Костинброд и да се даде старт на така належащия ремонт на площада. Кметът Младенов благодари и на правителството за финансовата подкрепа, оказана му за този проект.  „Като евродепутат съм посетила над 100 населени места в България и няма по-хубава емоция от това да разговарям с граждани, които са доволни от развитието на града си и искат да останат в него”, заяви пред жителите на Костинброд Ева Майдел. Тя поздрави ръководството на общината за добре свършената работа и видимите резултати. „Ще продължа да работя да е все по – лесно младите да остават и успяват в България”, завърши Майдел. От своя страна   Убедена съм, че всички вие, както и всички, които занапред ще гостуват в града - ще предпочетат да прекарат свободното си време тук, на този площад”. Лиляна Павлова пожела на кмета Младенов и на цялата общинска управа тук да се срещат много млади семейства и да се чува много детски смях.       Стартът на ремонтно – строителните работи е даден на 1 септември 2018 г. и приключва 7 месеца по – късно с официалното откриване. Преди тържественото събитие в град Костинброд Ева Майдел и Лиляна Павлова се разходиха из центъра на село Петърч, където бяха посрещнати от общинския ръководител на ГЕРБ-Костинброд и кмет на селото Борислав Борисов. Те имаха възможността да разговарят с местните жители. Четвъртата и седмата в листата на ГЕРБ и СДС посетиха и местната църква, където бе отслужен молебен за здраве. ", "date": "2019.05.04", "title": "Ева Майдел и Лиляна Павлова присъстваха на откриването на обновения градски площад в Костинброд"}
{"url": "http://epicenter.bg/article/Zashto-Emil-Cholakov-napusna-Bi-Ti-Vi-/181863/2/0", "text": "Синоптикът Емил Чолаков напусна БТВ не заради конфликт с колежката си Натали Трифонова, а единствено поради нискa заплата.  Той си е намерил нова, много по-добре платена работа, в която ще има възможност да прилага изцяло знанията си по метеорология и геофизика - специалностите, които е завършил в Софийския университет и дори да ги надгражда.   Той започва работа на летище „София“ и ще е част от държавното предприятие „Ръководство на въздушното движение“, като основното му задължение ще бъде метеорологично обслужване. Подобна позиция е изключително важна за въздушния транспорт, защото при полетите едно от най-съществените неща са именно метеорологичните условия, пише вестник „Галерия“.   Същевременно работата като метеоролог на летището е изключително престижна, тъй като условията там са много добри. Запознати издават, че като служител на РВД Емо Чолаков ще прибира 5000 лева заплата. ", "date": "2019.05.04", "title": "Защо Емил Чолаков напусна Би Ти Ви?"}
{"url": "http://epicenter.bg/article/Tri-podaraka-na-Borisov-za-papata--ikona--omofor-i-balgarsko-kiselo-mlyako/181865/2/0", "text": "Министър-председателят Бойко Борисов ще подари златовезана икона, омофор и българско кисело мляко на Негово Светейшество Папа Франциск, съобщиха от правителствена информационна служба.   Премиерът ще връчи даровете си на Светия отец при посрещането му на летище София на 5 май. Златовезаната икона е на светите братя Кирил и Методий, чието велико дело главата на Римокаторическата църква отбеляза и в специалното си видео обръщение към българския народ в навечерието на посещението му у нас.   Лентата, символизираща епископската власт – омофорът, който премиерът Борисов ще дари на Папа Франциск, впечатлява с украсата си. В краищата му са извезани златни кръстове, а в горната му част – образите на Свети Петър и Свети Павел.   Премиерът е подготвил подарък и за държавния секретар на Светия престол – кардинал Пиетро Паролин, който също ще получи златовезана икона на Свети Петър и Свети Павел. И двете икони се отличават с прецизна и фина изработка, както и с вложените златни конци. Те са дело на българско ателие за богослужебни одежди.   Министър-председателят Бойко Борисов ще подари на Светия отец и традиционно българско кисело мляко. Продуктът, който целият свят свързва с нашата страна, е добре познат на Папа Франциск още от детството му в Аржентина.", "date": "2019.05.04", "title": "Три подаръка на Борисов за папата:  икона, омофор и българско кисело мляко"}
{"url": "http://epicenter.bg/article/Tsvetan-Tsvetanov--Zapochna-praznika-na-cheverme-v-Zlatograd--perlata-na-Rodopite/181866/2/0", "text": "    Това написа на личната си страница във Фейсбук зам.-председателят на ГЕРБ и председател на предизборния щаб на партията Цветан Цветанов. Ето какво още сподели той:  \"По-рано в автентично аранжирани дворове се приготвиха традиционни местни ястия, а майстори завъртяха 150 чевермета. Събитието бе открито официално с музикално шествие на 111 каба гайди.  По традиция всички присъстващи на празника на родопското чеверме сме облечени с народни носии. Заедно с мен в Златоград са кандидатът за евродепутат от ГЕРБ Марин Захариев, народният представител д-р Красимир Събев, областният координатор на ГЕРБ и кмет на Смолян Николай Мелемов и областният управител Недялко Славов. Тук е и председателят на Народното събрание Цвета Караянчева\".  \"Европа покрепя България да съхранява своята идентичност. Златоград е пример за това - тук всяка година гостите и хората, носещи народни носии - се увеличават. Градът все повече се възприема като перлата в Родопите, където всеки може да се зареди с позитивна енергия. Това заявих днес по време на шестия поред празник на златоградското чеверме и гайдарското надсвирване.   Споделих, че докато вчера и днес съм наблюдавал подготовката за празника и прииждащите хора от цялата страна - за пореден път съм се убедил, че българите старателно съхраняват традициите си и искат да опознаят родината ни колкото може повече. Подчертах, че европейската солидарност ни дава всички възможности да бъдем част от голямото европейско семейство, но запазвайки същността си като нация със своите бит, култура, обичаи, традиции. Тя ни дава и просперитет. Като положителен пример в тази насока дадох всички кметове от Смолянска област, които съумяха да се възползват максимално от солидарността, за да подобрят инфраструктурата и средата за живеене на своите съграждани. Председателят на Народното събрание отправи призив по време на предизборната кампания да се говори за българските ценности, които трябва да занесем в Европа. По думите й те трябва да бъдат утвърдени и това трябва да е нашата национална задача.   „За пореден път се убеждавам, че няма по-красива от Родопа планина, няма по-самобитни традиции от нашите, няма по-истински хора от родопчаните. В Златоград се наложи един нов стил на управление, а за няколко мандата на кмета Янчев хората видяха и усетиха ползите от ЕС чрез вложените европейски средства в различни проекти“, коментира кандидатът за евродепутат Марин Захариев. ", "date": "2019.05.04", "title": "Цветан Цветанов: Започна празника на чевермето в Златоград, перлата на Родопите"}
{"url": "http://epicenter.bg/article/Prezidentat-kam-visshite-ofitseri--Sluzhete-na-Balgariya-otgovorno--s-chest-i-dostoynstvo/181867/2/0", "text": "Президентът и върховен главнокомандващ на Въоръжените сили Румен Радев удостои трима български военнослужещи с ново висше офицерско звание.   Официалната церемония се проведе в Гербовата зала на \"Дондуков\" 2 в навечерието на Деня на храбростта и празника на Българската армия - 6 май, а на нея присъстваха много представители на нейното политическо и професионално ръководство. С указ президентът освободи контраадмирал Митко Петев от длъжността командир на Военноморските сили и го назначи за военен представител на началника на отбраната във Военния комитет на НАТО и във Военния комитет на Европейския съюз. Митко Петев получава и висше офицерско звание \"вицеадмирал\". Румен Радев удостои още началникът на Военномедицинска академия бригаден генерал проф. д-р Венцислав Мутафчийски с висше офицерско звание \"генерал-майор\". Държавният глава назначи и полковник Деян Дешков, който до този момент бе заместник-началник на щаба на Сухопътните войски, на длъжността командир на 61-ва механизирана бригада, като го удостои с висше офицерско звание \"бригаден генерал\". За новите си пагони и назначения тримата офицери получиха поздравления лично от президента Румен Радев. \"Искам да ви пожелая много здраве, сили, вяра и енергия във вашата високо отговорна дейност. Не забравяйте, че към вас има високи изисквания и големи обществени очаквания за съхраняване и издигане на авторитета на Българската армия и развитие на съвременни отбранително способности. Служете на България отговорно и всеотдайно, с чест и достойнство\", обърна се към тях държавният глава. От името на тримата военнослужещи слово произнесе вицеадмирал Петев. \"Благодарим за оказаните чест и доверие\", заяви той пред присъстващите и ги увери, че той и неговите бойни другари ще останат верни на клетвата, която са дали пред знамената на Българката армия. \"Ще запазим честта на пагона и ще направим всичко необходимо, за да защитим престижа, свободата и независимостта на Република България\", каза още вицеадмирал Петев. ", "date": "2019.05.04", "title": "Президентът към висшите офицери:  Служете на България отговорно, с чест и достойнство"}
{"url": "http://epicenter.bg/article/Vodachat-na-listata-na-GERB-Mariya-Gabriel-shte-poseti-Kyustendil-na-5-may/181868/2/0", "text": "Водачът на листата на ГЕРБ и СДС за европейските избори Мария Габриел и кандидатите за евродепутати Андрей Новаков и Асим Адемов ще посетят област Кюстендил на 5 май 2019 г. /неделя/. От 12:00 ч., в залата на читалище „Просвета“ в град Бобов дол /ул. „Г. Димитров“ №72/ кандидатите за евродепутати ще проведат среща-дискусия с жители на общината. По време на срещата евродепутатите ще отчетат акценти от своята работа до момента и ще дискутират какво предстои в бъдеще.  От 14:00 ч. Мария Габриел, Андрей Новаков и Асим Адемов ще бъдат гости на празника на село Пиперков чифлик, община Кюстендил. Традиционният събор на населеното място, който се отбелязва на Томина неделя, ще се проведе в двора на бившето училището на с. Пиперков чифлик.  От 16:00 ч. водачът на листата на ГЕРБ и останалите кандидати за евродепутати ще посетят град Рила. В залата на Община Рила /пл. „Възраждане“ №1/ Мария Габриел, Асим Адемов и Андрей Новаков ще се срещнат с граждани, с които ще беседват на тема: „Силата на езика“.          ", "date": "2019.05.04", "title": "Водачът на листата на ГЕРБ Мария Габриел ще посети Кюстендил на 5 май"}
{"url": "http://epicenter.bg/article/Yavor-Bozhankov--Balgarite-veche-znayat--che-evrosredstvata-se-usvoyavat-ot-litsa--blizki-do-vlastta/181869/2/0", "text": "„В началото на скандала с \"Апартаментгейт\" нещата изглеждаха, вероятно на повечето хора, на битово ниво, но се оказа, че тези имоти са възел. В него са заплетени търговия с влияние, лобизъм и промяна на законодателство.\" Това заяви по БСТВ народният представител от ПГ на „БСП за България” Явор Божанков.  „Българските граждани са наясно как се използват европейските средства и че се усвояват от едни и същи лица, близки до властта. Това компрометира  имиджа на страната ни навън. Правителството произвежда само скандали”, добави още Божанков. Той цитира случай, в който къща за гости в Горна Оряховица е на първия братовчед на кмета на града. Човекът е бил известен само с това, че работи в железниците, а не като предприемач с високи доходи.  „Къщата стана популярна миналата година. Местен ежедневник писа, че най-скъпата къща в региона е за продан. Тя е построена от фирма, спечелила обществени поръчки в региона за 2,7 млн. лева. Въпросният братовчед на кмета, работещ в железниците, е придобил фирмата само за 500 лева. На петата година от своята програма, къщата е обявена за продан за 400 000 лева.  Проверката ни показа, че къщата не е имала интернет сайт или телефон, за да може да бъде наета”, обясни Божанков случая от Горна Оряховица. Той попита дали братовчедът на кмета на града не е подставено лице и дали градоначалникът има  съпричастност към луксозния имот и има ли собствено участие в проекта. Той продължи да пита в ефира на БСТВ и дали има злоупотреби с евросредства. „Единствено разследващите могат да се произнесат и ние ще изчакаме становището им”, допълни Божанков. По думите му само близки до властта усвояват евросредствата. „Само БСП може да промени този порочен кръг, който злоупотребява с европейските пари”, добави депутатът. По думите му, на върха на айсберга са апартаментите на властта, но надолу е същинската корупция.  ", "date": "2019.05.04", "title": "Явор Божанков: Българите вече знаят, че евросредствата се усвояват от лица, близки до властта"}
{"url": "http://epicenter.bg/article/Emil-Radev--S-evropeyskata-solidarnost-shte-preodoleem-ikonomicheskoto-neravenstvo-mezhdu-regionite/181836/2/0", "text": "  България трябва да има компетентни и активни представители в Европейския парламент, които да работят в защита на националните ни интереси.   Това заяви кандидатът за евродепутат от листата на ГЕРБ Емил Радев, който проведе срещи с жители на общините Кула и Видин.   „Заляха ни с фалшиви новини, че след 2020 г. европейските средства ще свършат. Не само че няма да свършат, а дори очакваме да се увеличат - за момента сме договорили около 4 млрд. лв. повече бюджет за България през следващия програмен период. Тези пари отново ще отидат там, където най-добре се усеща европейската солидарност – в общините, в бизнеса“, категоричен бе Радев.   Според него това е важна стъпка за решаване на проблема с икономическото неравенство между регионите.   Емил Радев отбеляза, че когато говорим за двоен стандарт, това не важи само за храните. Той припомни, че България отдавна изпълнява изискванията за влизане в Шенген, но сме заложници на вътрешнополитическите проблеми на няколко държави-членки.   „Влизането в Шенген ще доведе до редица облекчения както за гражданите, така и за бизнеса, затова тази битка ще я водим до край“, заяви кандидатът за евродепутат от листата на ГЕРБ.   Той посочи, че по негово предложение в приетата от Европейския парламент директива относно процедурите за преструктуриране, несъстоятелност и опрощаване на задължения е включена препоръка в най-кратки срокове държавите-членки да започнат да прилагат разпоредбите за опрощаване на дългове не само по отношение на предприемачите, но и на физическите лица-потребители - т.нар. личен фалит.   „Директивата има двугодишен срок за въвеждане в нашето законодателство и аз се надявам колегите ми в българския парламент възможно най-скоро да въведат тези текстове, защото около 600 000 българи са преследвани от колектори, от съдия-изпълнители. Трябва да дадем възможност за нормален начин на живот на тези хора. Всеки може да изпадне в затруднение, важно е да има справедлив начин да започне на чисто“, категоричен беше кандидатът за евродепутат.   „Виждаме как се променя Видинска област, как се променя цяла България, но това нямаше да се случи без европейската солидарност, без сериозно присъствие на достойни и работещи хорав управлението на Европа“, заяви народният представител и областен координатор на ГЕРБ – Видин Владимир Тошев. Той подчерта, че на срещите, които ГЕРБ провежда, не се говори за измислени скандали – говори се единствено за бъдещето на Европа и за бъдещето на България в Европа, защото това е важната тема.   Кметът на община Видин и председател на видинската общинска структура на ГЕРБ Огнян Ценков припомни десетките проекти, които са реализирани с европейски средства.   „Кохезионната политика на Европейския съюз е най-близката политика до нас – европейските институции са далеч, но европейската солидарност е видима за хората“, подчерта видинският кмет.", "date": "2019.05.04", "title": "Емил Радев: С европейската солидарност ще преодолеем икономическото неравенство между регионите"}
{"url": "http://epicenter.bg/article/Mariya-Gabriel-v-Haskovo-/181837/2/0", "text": "  Водачът на листата на ГЕРБ-СДС за депутати в ЕП Мария Габриел посети хасковското основно училище „Шандор Петьофи“.​ ​ Учебното заведение е  реновирано по проект „Подобряване на образователната инфраструктура чрез  реконструкция, обновяване и въвеждане на мерки за енергийна ефективност  в училища и детски градини в град Хасково” на ОП„Региони в растеж”.   По същия проект е реновирана още една учебна сграда, тази на ОУ„Св.Иван Рилски” и четири детски градини и ясли в Хасково. Общата стойност на проекта е​ ​ 17 милиона лева.​   „Две години след обновяването му училище „Шандор Петьофи“ е много по-уютно и топло, защото вече не е само една ремонтирана сграда, а дом на знанието и на децата“, каза областният координатор на ГЕРБ Хасково Делян Добрев.   Директорът на училището Антоанета Петрова подчерта, че с всеки изминал ден децата и учителите създават нови условия за учене и творчество. Вече има модерна библиотека​ ​ с „Поща за приказки“, а всяка година провеждат​ ​ инициативата „Подари книга вместо цвете на учителя“.   Така​ ​ фондът на библиотеката се обновява, а децата са ангажирани с нейното опазване, подчерта директорът. Тя изтъкна, че най-атрактивни за децата са Клубовете по Роботика и по Екология. В компютърния свят на училище „Шандор Петьофи“ Мария Габриел видя на практика внедрени новите технологии, работа с 3D​ -макети и дори с робот, изработен от учениците.   „Интересът на децата към новите технологии е много позитивен. Трябва да стимулираме този интерес , но и да работим за безопасност на он- лайн пространството. Затова ние искаме да насърчим критичното мислене у децата и да провокираме нуждата от знание. Защото новите технологии са преди всичко възможност, а не заплаха“, подчерта еврокомисар Мария Габриел.   В рамките на визитата си в Хасково тя и народният представител от ГЕРБ Евгения Ангелова се срещнаха и с директора на ДГ“Слънце“ Ана Йорданова. В работата си с най-малките педагогът изтъкна, че новите технологии също намират приложение, но преди всичко детските педагози искат да развиват емоционалната интелигентност на децата.   В Хасково Мария Габриел беше специален гост на откриването на Изложба и награждаване на лауреатите от 10-я юбилеен международен конкурс за компютърна рисунка и колаж \"Творчество без граници\". Той се организира с подкрепата на Еврокомисаря по цифрова икономика и общество Мария Габриел и се реализира,благодарение на творческата работа на Компютърна школа „Вале“ Хасково.", "date": "2019.05.04", "title": "Мария Габриел в Хасково: Инвестициите в образованието са инвестиции в бъдещето"}
{"url": "http://epicenter.bg/article/Vazrazhdane-/181838/2/0", "text": "  Всеки е чувал повтаряния до втръсване мит, че България се храни от ЕС, че единствено еврофондовете поддържат икономиката ни, и че ако не е европейското финансиране, сме едва ли не загубени. Най-интересното е, че досега никой не е подлагал това твърдение на истински критичен анализ, който да го удостовери или отхвърли. За нашите политици, анализатори и медии, това е догма, която не подлежи на доказване. Истината обаче е, че подобно схващане, издържа трудно, дори при най-елементарна проверка на фактите.  В последните месеци, единствено Възраждане поставя въпроса за съотношението на получените средства по Оперативни програми (ОП) и Кохезионни фондове (КФ) и внесените средства от България в бюджета на Европейския съюз.  Данните за последните години са стряскащи. По информация от Министерство на финансите за наблюдаваните от нея ОП и КФ за преговорния период 2014 - 2020 година, България е усвоила само 25% от отпуснатите 7.5 млрд. евро по двете програми или близо 1.9 млрд. евро. От друга страна, в качеството ни на страна членка на ЕС, като годишна вноска досега сме дали близо 2.4 млрд. евро в бюджета на съюза.  Иначе казано: ние сме нетен донор на европейския бюджет с близо 500 милиона евро за периода 2014 до 2018 г. включително.  Друга сериозна пречка по пълноценното усвояване на европейските средства, освен липсата на административен капацитет се явява и мащабната корупция в практически всички ведомства, които се занимават с тази материя. Възраждане нееднократно алармира, че изоставаме сериозно с темпа на кандидатстване по определени мерки за финансиране, както и че администрацията умишлено задържа проекти на определени бенефициенти с една едничка цел, да прокара такива, от които лесно може да се укриват средства, чрез фиктивни дейности.  Успех по усвояването на евросредства се наблюдава единствено по програми за финансирането на циганите. Не е трудно да се досетим с каква цел. Обществена тайна от години е, че така завоалирано се осигуряват гласове по време на избори за управляващите. Там, похарчените средства са близо 70 милиона лева. Друго интересно перо, където имаме почти 100 процента усвояване е за закупуване на супер луксозни джипове за МВР и други държавни ведомства. Интересно, кой ли кара тези джипове, след като всички знаем колко окаян е автопарка на родната полиция.  Немалък проблем, чрез който изтичат обратно към ЕС вече получени средства е и нанасянето на финансови корекции по различни проекти от одитиращите органи на Европейския съюз. Те не се отчитат в статистиката, но съставляват приблизително около 5% от получените суми. Тези стотици милиони евро се плащат от бюджета на държавата, т.е. от обикновените данъкоплатци, заради грешки в администрацията или, поради неправилно изразходвани средства от усвоилите парите. Което говори за недостатъчно добър контрол от същата тази администрация. Така стигаме до пълния абсурд, наказаните да бъдат обикновените българи, а не виновните за това.  С влизането на Възраждане в Европейския парламент, един от първите ни приоритети ще бъде да потърсим отговорност за тези безобразия, не само от безотговорната и крадлива администрация, но и от усвоявалите по неправомерен начин евросредства в последните години.  Моментът е решаващ. Остава само година и половина до края на този преговорен период, а трябва да се навакса усвояването на договорените за него 15 милиарда лева. Видимата липса на мобилизация в екипа на управляващите обаче, заплашва да доведе държавата ни до пълен провал и в това отношение.  България повече не може да си позволи лукса да губи пари!  Възраждане смята, че това е истинско престъпление срещу нацията и държавата ни. Да имаш договорени и отпуснати близо 15 милиарда лева, които със сумите по ЕЗФРСР (Европейски земеделски фонд за развитие на селските райони) стават близо 20 милиарда, а да нямаш капацитет и административен ресурс да ги усвоиш, е сравнимо само с национално предателство. Което за пореден път идва да покаже, че предстоящите избори за Европейски парламент ще бъдат по-скоро вот на недоверие от страна на суверена, отколкото обикновени избори за европейски политически орган.  Позицията на Възраждане е, че това некомпетентно управление трябва да подаде незабавна оставка, след като загуби предстоящите евроизбори, за да може страната ни да навакса сроковете и проектите по настоящия договорен период и да не изгубим така нужните за икономиката ни пари по съответните програми и фондове.  Възраждане с номер 27 – само ние можем!", "date": "2019.05.04", "title": "Възраждане: България дава на ЕС повече пари, отколкото получава. Време е това да спре!"}
{"url": "http://epicenter.bg/article/Obshtina-Momchilgrad-kandidatstva-s-proekt-za-oblagorodyavane-na-vhoda-na-grada/181839/2/0", "text": "Община Момчилград ще кандидатства за облагородяване на пространството около входа на града от Кърджали. Предложението ще бъде направено чрез местната инициативна група \"Момчилград - Крумовград\".   Общинска администрация е изготвила проект, който предвижда изграждане на нови стъпала, настилка и обособяването на кътове за отдих с парково обзавеждане-пейки, кошчета, указателни табели в пространството около паметника на Момчил юнак. Зад него ще има зелен пояс.   Предвидена е  растителност с предимно нисък характер, като се акцентира върху отделни дървета.  Храстовидната растителност покрай алеите ще подчертава подходите и предпазва зелените площи от достъп на хора и животни.   Предвидено е също и изграждане на алпинеум с характерните камъни и растителност. Като сборна точка на алеите се предвижда изграждане на фонтан. \"Целта е да се създаде едно представително и естетично издържано пространство на входа на Момчилград. Убеден съм, че ще реализираме проекта и той ще стане част от политиката на екипа ни, свързана с подобряване на околната среда\", заяви кметът на община Момчилград Сунай Хасан. Той припомни, че тази пролет по инициатива на община Момчилград на изхода на града по посока Крумовград бяха залесени 70 фиданки черен орех.   ", "date": "2019.05.04", "title": "Община Момчилград кандидатства с проект за облагородяване на входа на града"}
{"url": "http://epicenter.bg/article/Prof--Georgi-Rachev--Dazhd-i-gramotevitsi-za-praznitsite--Slantse---ot-sryada/181840/2/0", "text": "Предстои едно моментно захлаждане за празника. Хората отсега да знаят да се съберат вкъщи на трапезата, защото ще вали. Температурите сутрин ще са между 4-5 градуса, а през деня ще достигнат феноменалните 10-11 градуса.  Това каза в предаването \"Събуди се\" по Нова телевизия климатологът проф. Георги Рачев, който даде своята прогноза за времето за започналите почивни дни и до края на месец май.   \"За самолетите на парада ще видим дали ще могат да литнат, на ръба сме. Във вторник също ще бъде доста студеничко. В планините ще вали сняг. Това е напълно нормално време за май месец - дъжд, гръмотевици, слънце. От сряда обаче започва едно сериозно затопляне. Температурите ще достигат 23-24 градуса. Напълно нормално време за месец май. Сутрин ще има много слънце, а следобед ще има леки гръмотевици, дъжд и превалявания. Няма да вали от сутрин до вечер, а само в следобедните часове и то за не повече от час. Нищо необичайно за този месец, а и всяка капка дъжд ще е полезна за реколтата\", разкри проф. Рачев.  \"Лятото ще бъде с нормални температури, но може би малко по-влажно\", прогнозира още той.", "date": "2019.05.04", "title": "Проф. Георги Рачев: Дъжд и гръмотевици за празниците. Слънце - от сряда"}
{"url": "http://epicenter.bg/article/Borisov-prisastva-na-podpisvaneto-na-politichesko-sporazumenie-mezhdu-SDS-i-Dvizhenie--quot-Gergyovden-quot--/181843/2/0", "text": "Председателят на Председателския предизборен щаб на ГЕРБ и партии, подкрепили листата на ГЕРБ и СДС за европейските избори, Бойко Борисов присъства на подписването на политическо споразумение между СДС и Движение \"Гергьовден\".  Документът бе подписан от председателите на двете формации Румен Христов и Драгомир Стефанов.  \"Не искаме да виждаме БСП във властта. Това е причината да подпишем това споразумение и да подкрепим листата на ГЕРБ и СДС\", разкри председателят на \"Гергьовден\" Драгомир Стефанов.  \"За мен най-голямата грешка на тези избори е да се съсредотичим върху вътрешните проблеми на България. На всички българи вече е ясно, че европейската политика ни засяга и то много. Не сме се колебаели да подкрепим ГЕРБ. Те са единствената партия, членка на ЕНП, която има реален шанс да спечели евроизборите. Пожелавам успех и на \"Да България\". За нас основният противник си остава БСП\", заяви почетният председател на \"Гергьовден\" Любедн Дилов - Син.  \"За мен БСП и \"Да, България\" работят заедно срещу ГЕРБ. На нас също основният ни противник е БСП, но последните действия показват, че \"Да, България\" работят заедно и мислят заедно. Оставам на вас да си направите изводите\", отговори му от своя страна Бойко Борисов.  \"Единството прави силата. Ако гласовете се разхвърлят, това означава загуба. Аз се радвам, че в ГЕРБ осъзнахме, че не сме ние единствената дясна партия, която има подготвени кадри. Подписването на тези споразумения е и един тест за предстоящите местни избори\", категоричен беше Борисов.  Той коментира и посещението на Папа Франциск. \"Мисля, че това посещение е много добро за България. Когато папата е някъде, целият свят го следи. Не е важно какво ще му кажа на папата, а какво ще каже той. Всички камери от цял свят ще следят визитата му в България. Убеден съм, че всички институции ще се представим на ниво. Хиляди и хиляди хора работят по организацията и охраната на това събитие\", каза премиерът. Документът бе подписан от председателите на двете формации Румен Христов и Драгомир Стефанов.  \"Не искаме да виждаме БСП във властта. Това е причината да подпишем това споразумение и да подкрепим листата на ГЕРБ и СДС\", разкри председателят на \"Гергьовден\" Драгомир Стефанов. ", "date": "2019.05.04", "title": "Борисов: В ГЕРБ осъзнахме, че не сме единствената партия"}
{"url": "http://epicenter.bg/article/Rumen-Radev-shte-udostoi-balgarski-voennosluzheshti-s-visshe-ofitsersko-zvanie/181847/2/0", "text": "В навечерието на Деня на храбростта и празника на Българската армия 6 май държавният глава и върховен главнокомандващ Въоръжените сили Румен Радев ще удостои военнослужещи с висше офицерско звание.   Това съобщиха от прессекретариата на държавния глава . На церемония от 10.30 часа в Гербова зала на „Дондуков“ 2 държавният глава ще удостои бригаден генерал Венцислав Мутафчийски с висше офицерско звание „генерал-майор“.  Президентът освобождава контраадмирал Митко Петев от длъжността командир на Военноморските сили и го назначава на длъжността военен представител на началника на отбраната във Военния комитет на НАТО и във Военния комитет на Европейския съюз. Държавният глава ще го удостои с висше офицерско звание „вицеадмирал“.   Румен Радев назначава полковник Деян Дешков на длъжността командир на 61-а механизирана бригада, като го удостоява с висше офицерско звание „бригаден генерал“", "date": "2019.05.04", "title": "Румен Радев ще удостои български военнослужещи с висше офицерско звание"}
{"url": "http://epicenter.bg/article/Mustafa-Karadaya-ot-Nikopol--Mladite-sa-nositeli-na-promyanata-/181850/2/0", "text": "  Носителите на промяната са младите хора. Това каза по време на предизборен митинг в град Никопол председателят на ДПС и водач на листата на ДПС Мустафа Карадайъ. Жители и гости от областта посрещнаха Централния лъч на ДПС на площада пред общината.  На нас ни вярват в Европа, на нас ни имат доверие. Нас ни слушат в Европа, каза председателят на ДПС. Ние като ДПС, като носители на демокрацията в България, носители на промяната от Варшавския договор за да стигнем до НАТО и до ЕС. Ние днес имаме самочувствието, че трябва активно да участваме в промените в ЕС. Ние знаем как стават промените и за това залагаме на нашите млади и опитни хора, подчерта Мустафа Карадайъ.  Днес ЕС има нужда от промяна, а промяната от енергия, посочи Карадайъ. Носителите на промяната са младите хора, обяви той. „Енергията на младите хора прави промяната, но ние в ДПС знаем, че само енергията не е достатъчна. Нужен е и опитът и мъдростта. Затова в нашата листа сме заложили на приемствеността, на опита и мъдростта и енергията на младите, за да може ЕС да се промени в правилната посока, заяви лидерът на ДПС.  Ние не заслужаваме и няма да бъдем най-бедната страна в Европа. Ние от ДПС отказваме да завещаем на децата си бедността и унижението. Искаме силна България и децата ни да учат и да създават поколения тук, заяви зам.-председателят на ПГ на ДПС Йордан Цонев.  Имаме нужда от силно ДПС, на местно ниво, национално ниво и в ЕП. Когато правата и свободите се нарушават в България, имаме нужда от по-висока трибуна. Тази в Брюксел и Страсбург. ДПС се превърна в универсален защитник на всички граждани на България, подчерта лидерът на Младежко ДПС и евродепутат Илхан Кючюк.  ДПС излъчи младата, компетентна, експертна, амбициозна, силна, нахъсана, искаща да промени България и Европа листа, която ще работи за всеки един от вас, каза евродепутатът Искра Михайлова.  На предизборния митинг присъстваха още народният представител Велислава Кръстева, областният председател на ДПС Плевен Енгин Кючуков, кандидатите за евродепутати Атидже Алиева-Вели, Севим Мусак и Антоанета Асенова. ", "date": "2019.05.04", "title": "Мустафа Карадайъ от Никопол: Младите са носители на промяната "}
{"url": "http://epicenter.bg/article/Ivo-Hristov-pred-burgazlii--Pobeda-za--BSP-za-Balgariya--e-spasitelna-za-balgarskata-demokratsiya/181851/2/0", "text": "„Предстоящите евроизбори изглеждат абстрактно за мнозина, тъй като Европа е далеч не само за българите, а и за всички европейци. Тя се е обградила с един напълно неразбираем език и е загубила контакт с гражданите.   Същевременно, обаче, тези избори са ключови за България. Те ще предопределят дали ще има условия за нови предсрочни парламентарни избори. Считам, че ако ГЕРБ победи с обичайните изборни технологии, ще се бетонира отново във властта. Затова победа за „БСП за България“ е спасителна за българската демокрация“. Това каза пред бургазлии кандидатът за евродепутат от листата на левицата Иво Христов. По думите му, у нас демокрацията е все по-условно понятие. „Виждате, че всичко в държавата се решава по едноличната воля на премиера. Когато един човек и една партия владеят медиите, влияят на съда, договарят се с прокуратурата, упражняват се с държавния бюджет и т.н., това не може да се нарече демокрация\", коментира Христов.   Той подчерта, че последният шанс да коригираме тази тенденция , която ще ни доведе до официализиране на автокрацията, е левицата да победи на предстоящите избори на 26 май. Христов коментира още, че или ще отворим перспектива за спасяване на българската демокрация, или примирено ще наблюдаваме как тя си отива.   \"Затова считам, че на 26 май е необходима тотална мобилизация и е необходимо да гласуваме единствено и само за листата на „БСП за България“, категоричен бе Христов.   Той заяви, че промъкването на други кандидати не крие никакъв риск за статуквото. По думите му, всички други партии са бивши или настоящи коалиционни партньори на ГЕРБ. \" Към момента единственият инструмент за демонтаж на тази опасна партия, която се установява в България, е БСП. Само БСП представлява алтернатива“, заключи Иво Христов.", "date": "2019.05.04", "title": "Иво Христов пред бургазлии: Победа за „БСП за България“ е спасителна за българската демокрация"}
{"url": "http://epicenter.bg/article/Borisov/181852/2/0", "text": "Мисля, че не е важно аз какво ще му кажа, важно е присъствието му в България. Важно е той в своето обръщение към света какво ще каже. Така че да не се правим на съизмерими с папата, ние сме по-скромни хора. Ще може българските граждани да го видят, да го пипнат. Това е изключително хубав жест към светите братя Кирил и Методий.   \r\n Ще направим всичко възможно посещението на папа Франциск да бъде добра реклама за България, обяви пред журналисти министър-председателят Бойко Борисов. \r\n   \r\n „Има един факт – когато папата отива в една държава, целият свят се съсредоточава в тази държава, за да види защо точно там е отишъл. Факт е, че той ще бъде в България. С този си жест той показва толерантност към вероизповеданията и пример“, заяви Борисов.   \r\n Той припомни подписването на договора за добросъседство със Северна Македония, споразумението за името на Северна Македония с Гърция и предоставянето на възможността югозападната ни съседка да влезе в ЕС и НАТО. \r\n   \r\n „Сиреч, тези усилия, които положих лично аз – да не звучи като самохвалство, бяха оценени от папата с този жест да дойде не само в София, но и в страната, за да види как са устроени нашите градове и църкви. Което показва толерантност във вероизповеданията. Българите сме изключително толерантен народ и пример в това отношение. До нас във всяка една посока се водят войни – в Косово, в Крим, къде ли не. Така че и президентът Радев, и аз ще направим всичко необходимо това посещение да бъде една добра реклама за България“, подчерта Борисов. \r\n   \r\n „Цял свят ще види, 780 камери ще снимат. Така че още веднъж се извинявам. Хубаво е, че единият ден е почивен и няма да затрудни работещите хора в България. Но мисля, че фактът, че той прие – този обичан папа, светът го харесва, е добър за България“, посочи премиерът. \r\n", "date": "2019.05.04", "title": "Борисов за папата: Не е важно аз какво ще му кажа, важно е присъствието му в България!"}
{"url": "http://epicenter.bg/article/Stanishev--Penkova-i-Krastev-na-Iztochnoevropeyskiya-festival-v-London-/181829/2/0", "text": "На 5-ти май 2019 г. в Енфийлд, Северен Лондон, българите във Великобритания ще се включат в най-големия фестивал на българската общност в Обединеното кралство – традиционното Гергьовско хоро, което тази година ще се организира съвместно с фестивала на Източноевропейската култура.   Гости ще бъдат кандидатите за ЕП от „БСП за България“ Сергей Станишев, Цветелина Пенкова и Иван Кръстев.  Идеята за този фестивал е да се промотира културата на страните от Източна Европа и да развенчае внушаваната с години от крайнодесни политически партии и таблоиди във Великобритания подвеждаща представа за тези държави.  Организатори на фестивала са благотворителната организация „Български фолклор, традиции и култура”, East European Forum – платформа на 45 организации, подкрепящи гражданите на ЕС във Великобритания, БСП-Лондон, кметство Енфийлд и Forty Hall & Estate.  Над 2 млн. граждани на ЕС от Източна Европа живеят в Обединеното кралство. Един милион от тях са в столицата. Техният принос към това Лондон да е един от най-проспериращите градове в света е безспорен. Те плащат данъци, цели отрасли от икономиката зависят от тях – от хотелиерство, ресторантьорство, строителство, до здравеопазване.  До момента над 15 български групи за народна музика и танци са потвърдили участие, както и представители на общностите от Румъния, Полша, Сърбия, Унгария, Украйна, Македония и Кипър.  Специални гости на фестивала ще бъдат Кхалид Махмуд, депутат от Лейбъристката партия и министър в сянка на външните работи и Британската общност, Сарай Каракас – кмет на Енфийлд, Несил Калискан – председател на общинския съвет в Енфийлд, Кейт Осамор - депутат, Джоан Райън - депутат, Джоан Маккартни – заместник-кмет на Лондон, представители на Home Office, the3million и New Europeans – двете най-големи организации в подкрепа на гражданите на ЕС във Великобритания, представители на Лейбъристката партия, както и на екипа на кмета на Лондон, Садик Кан.  В рамките на фестивала кандидатите за евродепутати ще проведат среща с българската общност.  Лидерът на европейската левица Сергей Станишев ще се срещне и с ПЕС-Лондон, обхващаща партии-членки на ПЕС със структури във Великобритания.  ", "date": "2019.05.04", "title": "Станишев, Пенкова и Кръстев на Източноевропейския фестивал в Лондон  "}
{"url": "http://epicenter.bg/article/Sergey-Stanishev-ot-Plovdiv--Na-26-may-izborat-e-mezhdu-statukvoto-ili-promyanata-sega/181853/2/0", "text": "  „По данни на НСИ 22% от българите в 21 век живеят под линията на бедността. Още 20% живеят в големи материални лишения. Почти половината българи едва свързват двата края и това трябва да се промени“, заяви категорично президентът на ПЕС Сергей Станишев и кандидат за евродепутат от \"БСП за България\" по време на откриването на предизборната кампания на социалистите в Пловдив.  Членове и симпатизанти на левицата го посрещнаха на Пловдивската главна, а младите социалисти, под звуците на „Бела чао“, настояха за промяна сега. „Тя ще се случи и само социалистите могат да я осъществят“, каза още Станишев. Той подчерта, че именно социалистическото движение е носител на надеждата. „Надеждата за по-добър живот, за качествено образование, достъпно здравеопазване и достойни доходи за всеки човек. Това е нашето верую“, посочи Станишев и обясни важността на предстоящите избори. По думите му залогът е голям и той се изразява в следното – българското общество ще направи избор, от който ще проличи дали предпочита статуквото или промяната сега. „Не вярвайте, че лявото в Европа е в упадък“, апелира президентът на европейските социалисти и демократи и се обоснова с примери.  \"В Испания социалистическата партия спечели с ясен план за бъдещето. Преди това победиха социалистите във Финландия\", посочи той. По думите му такива са прогнозите и за левицата в Дания. „Ние ще бъдем с най-много премиери и еврокомисари. Затова е изключително важно да спечелим и най-много места в Европейския парламент. Така ще имаме силно ядро на прогресивен, социален и проевропейски алианс, силна група за ново начало и за желаната промяна“, каза в обръщението си към пловдивчани Сергей Станишев.  В заключение той пожела на пловдивските социалисти да излъчват увереност, самочувствие и убедителност, за да знаят хората, че БСП и левицата в Европа имат план за бъдещето.  Пловдивчанинът в листата с №18 Тодор Стоилов сподели, че съгражданите му са смазани от ежедневните несгоди, от ниските доходи, от липсата на перспектива. По думите му те нямат усещането за достойнствата на най-стария жив град в Европа и заради скандалите с титлата „Европейска столица на културата“. 31-годишния мениджър призова за повече ангажираност на 26 май, защото решенията, взети в ЕС, пряко рефлектират върху живота на всеки българин. „В края на този месец Европа ще може да сключи нов договор за по-социална и справедлива среда, за Европа на мнозинството, а не на малцинството. Нека на 26-ти излезем и покажем, че желаем повече Европа в България и повече България в Европа. Да заявим, че освен древен, искаме Пловдив да бъде и вечен, като гласуваме с № 18 за справедливост сега!“, завърши Тодор Стоилов.  Лидерът на пловдивските социалисти Красимир Трифонов официално заяви, че активът на партията има тежката и отговорна задача да опази честен изборния процес. Победа на БСП и успех в кампанията на двамата кандидати пожелаха днес в Пловдив също Калоян Паргов, председател на ГС на БСП – София, и Александър Паунов, председател на Комунистическата партия в България.", "date": "2019.05.04", "title": "Сергей Станишев от Пловдив: На 26 май изборът е между статуквото или промяната сега"}
{"url": "http://epicenter.bg/article/Hilyada-voenni--48-boyni-mashini-i-10-samoleta-izlizat-na-golemiya-parad-utre/181870/2/0", "text": "По традиция Денят на храбростта и празник на Българската армия – 6 май ще бъде отбелязан с военен парад в гр. София. Той ще започне в 10.00 ч. на  площад „Княз Александър I”. В него ще участват  над 1 000 военнослужещи от Въоръжените сили, 48 верижни и колесни бойни машини на Сухопътните войски и зенитно-ракетните формирования на Военновъздушните сили и 10 вертолета и самолета от състава на военната ни авиация.  На площада ще премине и ретро техника от времето на Втората световна война, предоставена от колекционери от страната. За първи път в празничния ден жителите и гостите на столицата ще  могат да разгледат образци военна техника на Сухопътните войски на статичен показ на ул. „Княз Александър I“, а който проявява интерес към службата в редиците на Българската армия ще може да получи информация на щанда на Централното военно окръжие - част от националната кампания „Бъди войник”. Военният парад ще бъде командван от заместник-командващия на Съвместното командване на силите генерал-майор Иван Лалов. В парада ще участват Гвардейският представителен духов оркестър с духовите оркестри на видовете въоръжени сили; знаменен взвод на Националната гвардейска част със знамената-светини и 10 представителни блока с бойните знамена на: Военна академия „Георги Стойков Раковски”, Националната гвардейска част, Националния военен университет „Васил Левски”, 61-ва Стрямска механизирана бригада и 101-ви Алпийски полк – Смолян от състава на Сухопътните войски, на Военновъздушните сили, Военноморските сили, 68-ма бригада „Специални сили, Мобилната комуникационно-информационна система от състава на Съвместното командване на силите и  Служба „Военна полиция“.  При изпълнението на националния химн по време на парада ще бъдат изпълнени 20 артилерийски салюта. В 12.00 ч. пред сградата на Администрацията на президента на Република България ще бъде извършена тържествена смяна на почетния гвардейски караул. Отбелязването на Деня на храбростта и празник на Българската армия ще започне на 6 май от 9.00 ч. с тържествен водосвет на бойните знамена и знамената-светини пред паметника на Незнайния воин. Той ще бъде отслужен от Негово Светейшество Българският патриарх Неофит. В ритуала ще участват представителни формирования на Националната гвардейска част и знаменен взвод със Самарското знаме, щандарта на Първи конен полк, знамето на 30-ти пехотен Шейновски полк, знамето на 23-ти пехотен Шипченски полк, знамето на 15-ти пехотен Ломски полк, знамето на 13-ти пехотен Рилски полк, знамето на 6-ти пехотен Търновски полк и знамето на 25-ти пехотен Драгомански полк.  В честванията на празника ще участват президентът и върховен главнокомандващ въоръжените сили Румен Радев, вицепремиерът и министър на отбраната Красимир Каракачанов, началникът на отбраната генерал Андрей Боцев, висши офицери от Българската армия. Поканени са да присъстват представители на държавното ръководство, Дипломатическия корпус, военно-патриотичните съюзи. Официални гости на тържествата, посветени на Деня на храбростта и празник на Българската армия, ще бъдат също заместник-министърът на отбраната на Република Северна Македония Беким Максути и директорът на Генералния щаб на Армията на Република Северна Македония генерал-майор Зоран Милески.  Денят на храбростта и празник на Българската армия ще бъде отбелязан във всички гарнизони в страната.", "date": "2019.05.04", "title": "Хиляда военни, 48 бойни машини и 10 самолета излизат на големия парад "}
{"url": "http://epicenter.bg/article/Kandidatat-za-evrodeputat-ot-GERB-Yoana-Yoncheva---Filyova-se-sreshtna-s-zhiteli-na-Gurkovo/181871/2/0", "text": "  Близо 16 милиона лева са привлечени в Община Гурково от европейските програми, като предстои тяхното реализиране. За малка община това е от изключителна важност, тъй като се изпълняват обекти, за които не стигат средствата от общинския бюджет. Това каза кандидатът за евродепутат от ГЕРБ Йоана Йончева - Фильова при срещата си с жители на общината. Тя посочи, че за всички проблеми, за които и споделят хората по места, ще търси решение и ще запознае с тях народните представители и ръководството на партията.  „За успешното приключване на проектите в Гурково е необходимо много работа и търпение“, посочи областният координатор на ГЕРБ-Стара Загора Пламен Йорданов. Той припомни, че през 2013 - 2014 с правителството на Орешарски бе загубена цяла една година, а еврофондовете бяха почти замразени. \"Ако това не беше така, до сега всички тези проекти щяха да са изпълнени\", подчерта Йорданов. Той напомни, че при всяко управление на БСП спират всички еврофондове, което води до забавяне на финансирането.  Областният координатор призова жителите на Гурково да подкрепят младите и можещи хора, които са в листата на ГЕРБ. \"Имаме двама представители от областта - Николай Диков и Йоана Йончева - Фильова, които са част от силния отбор на ГЕРБ, и които имат възможността да работят за интересите на региона“, посочи областният координатор. Той сподели още, че благодарение на усилията на досегашните евродепутати от ГЕРБ, в мандат 2014-2019 г., с 4 милиарда лева е завишена сумата от европейския бюджет за България, за следващия програмен период. „С тези средства могат да се направят още много добри неща във всички населени места. Бюджет от 18 млрд. лв. за страната ни одобри Европейският парламент за периода 2021-2027 година\", подчерта Пламен  Йорданов.", "date": "2019.05.04", "title": "Кандидатът за евродепутат от ГЕРБ Йоана Йончева – Фильова се срещна с жители на Гурково"}
{"url": "http://epicenter.bg/article/Figaro-/181848/11/0", "text": "\r\n \r\n \r\n   \r\n Българската православна църква, която е един от най-големите опоненти на католицизма, се съгласи да \"се срещне\" с папата, но отказва всякаква обща молитва. Това е нещо невиждано. \r\n Посещението на Франциск в един от най-ортодоксалните бастиони на православието може да се окаже провал, освен ако харизмата му не направи чудо. Папата е отлично информиран за капаните на това минно поле и ще използва метода си на протегната ръка, разчитайки на личния контакт, пише журналистът Жан-Мари Геноа във \"Фигаро\". \r\n \r\n \r\n   \r\n \r\n \r\n   \r\n \r\n   \r\n Никога през своите 28 пътувания този активист на \"културата на срещата\" не е преживявал толкова ледено посрещане. Не от страна на българските власти, защото те горещо го поканиха да посети страната на 5 и 6 май. А от страна на Българската православна църква. Тя \"ще се срещне\" с папата, но нищо повече. Тя няма избор. Тя дори поиска в началото на април да бъдат направени две поправки в програмата на посещението и успя да постигне свеждане до минимум на контактите между нейните представители и главата на Католическата църква. А върхът за християните е, че няма да има обща молитва между католици и православни по време на това пътуване! Нещо невиждано. \r\n   \r\n Франциск ще посети в неделя величествената православна катедрала \"Св. Александър Невски\" в София. Той ще трябва да се помоли \"в лично качество\" пред трона на двамата братя Св. св. Кирил и Методий,които разпространиха Евангелието в Централна Европа през VIII век. Те са много почитани от православните християни, както и от католиците. Но папата ще трябва да се задоволи с обикновена \"мълчалива\" молитва, наложена от патриарха. По същия начин междурелигиозната, т.е. икуменическа \"молитва за мир\", която трябваше да се проведе на 6 май на големия площад \"Независимост\" в София, се превърна в обикновена \"среща за мир\". \r\n   \r\n Така реши Светият Синод на Православната църква на 3 април. Разбира се, той разреши на патриарх Неофит - по-скоро благосклонен към диалог - да \"се срещне с папата\" в лично качество, но забрани на всички свои членове, от върха на йерархията до обикновения вярващ, да \"участват в каквато и да било обща молитва\" с католиците. \r\n   \r\n Все пак Франциск ще бъде приет в Българската патриаршия, която даде разрешение за посещението му в катедралата \"Св. Александър Невски\". То ще бъде \"възможно\", решиха православните власти, но при едно условие: \"Всяка форма на споделена литургия или молитва, както и носенето на богослужебно облекло са неприемливи за нас, защото свещените канони не го позволяват\". Няма да има и музика: \"Участието на църковния хор също е невъзможно\". \r\n   \r\n Що се отнася до официалните или католическите прояви на това посещение, Българската православна църква прецени, че е \"невъзможно\" нейни членове да участват в тях, дори и да не са религиозни. Патриархът дори изрази резерви към факта, че един католически дякон, Иван Иванов, ще бъде официален преводач на патриарха и папата!  \r\n   \r\n Официалната причина за това мусене произтича от протоколен проблем. Поканата към папата бе отправена само от българската държава, но не и от Православната църква. Неговата реалност обаче е доктринална. В най-крайните случаи, Православната църква се смята за единствената истинска Христова църква. В списъка на Православните църкви Българската църква, по-скоро близка до Московската патриаршия, е една от най-строгите. Тя твърдо отказва каквото и да било участие в официалните инстанции на католическо-православния диалог. \r\n   \r\n През юни 2016 г. именно Българската православна църква беше първата от 14-те Православни църкви, отказали в последния момент да участват в първия всеправославен събор в Кипър, въпреки че беше подготвян от години. Тогава неотстъпчивите българи допринесоха за провала на сближаването между Православните църкви. В тази битка Българската църква беше подкрепена обаче от Московската патриаршия. Този отказ бе използван като претекст за неприемането от българска страна на априори невалидните решения, взети на всеправославния събор. \r\n   \r\n \r\n \r\n Оста между Московската патриаршия и тази в България - една от най-старите Православни църкви, е основана през 927 г. и също може да обясни студенинената, проявена към пристигането на папа Франциск, защото то идва в разгара на конфликта в православната вселена по украинския въпрос. \r\n   \r\n Украинската православна църкав се освободи от опеката на Москва през декември 2018 година. Тя бе подкрепена и богословски оправдана от Константинополския патриарх. Това предизвика неочаквана схизма в православния свят, където нервите са много обтегнати заради тази криза. Светият престол и папа Франциск впрочем са особено близки с Константинополския патриарх Вартоломей. Което никак не е приятно на Московската патриаршия. И следователно не е приятно и на Българската патриаршия. \r\n   \r\n Въпреки че е поставено под знака на икуменизма, единството на християните, посещението на папата в един от най-ортодоксалните бастиони на православието може да се окаже провал, освен ако харизмата на Франциск не направи чудо. Той е отлично информиран за капаните на това минно поле и ще използва метода си на протегната ръка, разчитайки на личния контакт, за да установи връзка. \r\n   \r\n Освен този злополучен икуменически аспект, папа Франциск реши да отиде в България, защото я смята за \r\n   \r\n \r\n   \r\n Оттук и посещението му рано в понеделник сутринта в мигрантски лагер в София. Тогава той би трябвало да постави отново пред Европа въпроса за приемането на бежанци, както настойчиво го стори при пътуването си в Мароко в края на март. България е член на Европейския съюз. \r\n   \r\n Утехата в това трудно пътуване ще дойде може би във вторник сутринта, при визитата му в Северна Македония. В Скопие папата ще посети мемориала, посветен на Св. Тереза от Калкута, родена в този град на 26 август 1910 година. Но тук папата ще се сблъска с друг християнски възел: Македонската православна църква. Тя току-що скъса със Сръбската православна църква, също яростно антикатолическа, от която беше зависима. Понастоящем тя не е призната от нито една Православна църква. Срещайки се с папа Франциск, Православната църква на Северна Македония, начело с патриарх Стефан, търси международна видимост и легитимност. Но този жест ще ядоса много Православните църкви. Така че нищо никога не е лесно на Балканите. \r\n   \r\n \r\n \r\n   \r\n \r\n", "date": "2019.05.04", "title": "Фигаро: Невиждано студен прием на папата от българските православни християни"}
{"url": "http://epicenter.bg/article/Lyuben-Dilov-sin--Bez-doverieto-na-ES-sme-zanikade-/181879/2/0", "text": "„ЕНП е силата на ЕП. Всяка дясна формация в България трябва да осъзнае значимостта на това колко мандата ще получи ЕНП в следващия ЕП, а доколкото знам „Да, България“ ще изпратят своя представил другаде, ако той влезе“.  Това заяви  почетният председател на „Движение Гергьовден“ Любен Дилов – син, след като днес и „Гергьовден“ подписа споразумение със СДС в централата на ГЕРБ. Там Там присъства и премиерът и лидер на ГЕРБ Бойко Борисов.  „Без подкрепата и доверието на ЕС сме заникъде. Преди няколко години бяхме в такава ситуация, спряха ни еврофондовете“, каза още Дилов-син, а за премиера добави: „Аз не помня друг управленец на България, който по-категорично от Бойко Борисов да се е справял с проблемите, които се появяват - вътрешни, външни!\"  Припомняме, че след подписването Борисов заяви днес, че БСП и „Да, България“ работят заедно: „Някога някой да е чул БСП или „Да, България“ да кажат лоша дума един за друг. Ако се направи анализ на потеклото на „Да, България“, ще се даде отговор на въпроса на какво се дължи тази близост с БСП“, коментира председателят на Председателския предизборен щаб на ГЕРБ и партиите, подкрепили евролистата.", "date": "2019.05.04", "title": "Любен Дилов-син: Без доверието на ЕС сме заникъде!"}
{"url": "http://epicenter.bg/article/Zadarzhanite-afganistantsi-platili-po-1200-evro-na-chovek/181880/2/0", "text": "26-имата афганистанци, които бяха задържани вчера в покрайнините на горнооряховското село Янтра, са платили на каналджиите по 1200 евро на човек, за да бъдат преведени през България. Групата от млади мъже и непълнолетни обяснили при разпитите, че е трябвало да стигнат до София, а крайната им цел е била Франция.  Влезли са в страната през турската граница, като на този етап не може точно да се установи областта на преминаване, посочват от Районната прокуратура в Горна Оряховица, предаде БНР. Цялата група е говорила на пущунскси диалект, с което се потвърждава твърдението на мигрантите без документи за самоличност, че са от Афганистан. Чужденците обяснили, че били взети от района на Гурково и докарани до село Янтра, където в нивите изчаквали да бъдат претоварени на друго превозно средство. От задържаните трима каналджии, обвинение за трафик на хора, включително и деца, е повдигнато само на един от тях - 50-годишен мъж от Стражица, за който прокуратурата има данни, че за подобно престъпление е лежал в затвора преди години в Унгария. Предстои Районният съд в Горна Оряховица да реши дали да го остави за постоянно в ареста. Законът предвижда за трафик на хора лишаване от свобода от 1 до 6 години и глоба от 5000 до 20 000 лева. Мигрантите са болни от краста установили лекарските прегледи. Тази сутрин те бяха транспортирани от Горна Оряховица към бежанския център в Любимец.", "date": "2019.05.04", "title": "Задържаните афганистанци платили по 1200 евро на човек"}
{"url": "http://epicenter.bg/article/-Dimitar-Manolov--Tryabva-promyana-na-danachnata-ni-sistema-/181881/2/0", "text": "Ако сравняваме заплатите в България и Германия, разликата е огромна. Нещата не изглеждат толкова плачещо пред покупателната способност на българите. Ние не даваме толкова пари за наеми, ако се мери по този показател живеем два пъти по-бедно от старата част на Европа. Това обаче не е успокоение. За да получаваме трябва да произвеждаме, ние не произвеждаме това, което би ни дало по-високи доходи.  Това каза президентът на КТ Подкрепа Димитър Манолов в ефира на предаването ”Офанзива с Любо Огнянов” по Канал 3. Трябва да променим данъчна ни система. Непременно ниските доходи трябва да бъдат освободени от данъци, а по-високите доходи с по-високи данъци, каза председателят на КТ ”Подкрепа”.", "date": "2019.05.04", "title": " Димитър Манолов: Трябва промяна на данъчната ни система!"}
{"url": "http://epicenter.bg/article/Svetlyo-Vitkov--Nie-sme-protiv-Istanbulskata-konventsiya--narodat-ni-e-konservativen/181882/2/0", "text": "Не знам как се смята прагът на бедност, но мисля, че много пенсионери биха се зарадвали на минималната работна заплата. Това каза л.идерът на Глас Народен Светльо Витков в ефира на предаването ”Офанзива с Любо Огнянов” по Канал 3.   Единствената ни коалиция, за радост, не беше успешна, но си научихме урока. Това можем да го приемем като кратък акт, изоставен, вместо започнат и недовършен, добави той.   Ние сме против Истанбулската конвенция. Ние българите сме по-консервативни, така че докато не станат повече джендърите у нас, темата виси, каза Светльо Витков.   Не можеш да си човека на сцената, когато зад теб стоят 50 000 гласа, категоричен бе той. Започнахме от нищото и стигнахме почти до нищото, но когато стигнеш до едно ниво, което или продължаваш за 1,5% от 2% или искаш да стигнеш над 4%, каза още Витков. Целта е кой да бъде шеф. Който вземе шефската позиция, той отива да преговаря, това беше целта и на Реформаторския блок, и на ”Да, България”. Нямаме нищо близко с ДСБ, заяви Светльо Витков.   Избори се правят със средства, затова ни е трудно. Не съм се отказал, нещата трябва да се правят бавно, защото нямаме право на грешка. Малките партии нямат право на грешка, каза той.", "date": "2019.05.04", "title": "Светльо Витков: Ние сме против Истанбулската конвенция, народът ни е консервативен"}
{"url": "http://epicenter.bg/article/Karlos-Kontrera--Nyama-da-e-iznenada--ako-VMRO-poluchi-dva-mandata-za-EP/181883/2/0", "text": "Ще бъдем свидетели на n на брой социологически проучвания, но смятам, че за ВМРО и г-н Джамбазки нещата са положителни. Смятам, че в хода на кампанията, тази подкрепа ще нараства и няма да е изненада, ако ВМРО получи и два мандата. Това каза кандидатът за евродепутат от ВМРО Карлос Контрера в ефира на предаването ”Офанзива с Любо Огнянов” по Канал 3. Коалиция ОП продължава да съществува в рамките на Народното събрание, знаете, че сме поели ангажименти, влизайки в коалиция. Дали решението да се явим по отделно на изборите е успешно, ще разберем, каза той. Водачът на нашата листа е човек, който се зае с редица каузи в Европейския парламент. Освен него в листата има хора с значимо обществено мнение и са личности. Следователно нашите идеи как да се промени ЕП са представени в нашата листа, категоричен бе Контрера. Само за тази година след наш сигнал за Гольовците започнаха проверки не само в Кюстендил, но и в Орландовци. Отстояваме си позицията. Гръбнакът на циганската престъпност, трябва да бъде пречупен, категоричен бе кандидатът за евродепутат.", "date": "2019.05.04", "title": "Карлос Контрера: Няма да е изненада, ако ВМРО получи два мандата за ЕП"}
{"url": "http://epicenter.bg/article/Desislava-Atanasova--GERB-shte-specheli-evroizborite--motorat-na-partiyata-e-Borisov/181884/2/0", "text": "Политически чадър няма разпънат над никого. За когото има данни за корупция, без значение на каква позиция е, си подава оставката. Това каза депутатът от ГЕРБ Десислава Атанасова в предаването „Офанзива с Любо Огнянов“ по Канал 3. Тя коментира думите на лидера на ГЕРБ Бойко Борисов по повод скандалите с апартаментите на властта. „Вчера стана ясно, че ще се бъдат осветлени всички подобни практики, за да има справедливост. България е правова държава и всеки, обвързан с корупционни сделки, ще си носи отговорността“.   Атанасова призова водачът на листата на БСП Елена Йончева да предостави трите си къщи за гости за ползване на социално слаби или сираци през лятото.   „Борисов се показа такъв, какъвто е. Той е ядосан, но и търси справедливост“, коментира тя. „Преди 10 г, когато учредихме партия ГЕРБ подобни думи звучаха в НДК. Той ни предупреди, че не трябва да сме като другите. Всеки отговаря за постъпките си. Разполагаме с достатъчно опит и всеки може да предвиди до какво ще доведат постъпките му. Да, това ни носи щета. Ние сме доказали, че имаме морал в политиката“, подчерта Атанасова.   „Премиерът каза и друго, че денят за прошка тази година е 26 май и българският народ ще ни покаже дали е готов да ни прости. Ние сме направили грешки и сме си понесли отговорността, направили сме и много добри неща. Нека не забравяме, че водачът на листата на БСП е с повдигнато обвинение от българския съд. Лидерът на БСП се обявява против корупцията и настоява за справедливост, а в същото време в листата им има човек, който е с обвинение и друг, който е разследван за купуване на гласове. Думите ѝ са политически оксиморон“, смята Десислава Атанасова. „Става въпрос за законност, справедливост и морални норми. Всеки, който не отговаря на тях, няма място в политиката. Но изглежда, че всичко това касае единствено и само ГЕРБ“, отбеляза тя. По повод думите на премиера Борисов, че след евроизборите ще даде път на младите в партията, Атанасова каза: „Винаги е имало млади хора в ГЕРБ. Всички хора, които подкрепят ГЕРБ през всички тези години е доверието в Борисов. Харизмата, рейтингът, доверието, е г-н Борисов и тайната, която държи ГЕРБ толкова години на върха. Моторът на ГЕРБ е Борисов“, призна тя.   Атанасова е убедена, че ГЕРБ ще бъда първа политическа сила на предстоящите евроизбори и ще излъчи най-много евродепутати.", "date": "2019.05.04", "title": "Десислава Атанасова: ГЕРБ ще спечели евроизборите, моторът на партията е Борисов"}
{"url": "http://epicenter.bg/article/Mariya-Gabriel--Kogato-govorim-za-kibersigurnost-i-izkustven-intelekt--na-parvo-myasto-da-slagame-chove/181886/2/0", "text": "  Много е важно, когато говорим за киберсигурност и изкуствен интелект на първо място да слагаме човека, който контролира системата от начало до край. С две думи: човекът да остане управляващ процесите. Това каза водачът на листата на ГЕРБ и СДС за изборите за Европейски парламент Мария Габриел, която заедно с кандидата за евродепутат Андрей Новаков  посетиха днес русенския производител на автомобили Sin Cars със собственик инж. Росен Даскалов. С тях бе още народните представители от ГЕРБ – Русе Пламен Нунев, Светлана Ангелова и Андриан Райков.   Публикувахме етичните принципи за изкуствен интелект преди около 3 седмици, а до края на годината предстоят да бъдат тествани. Русе е един от градовете, в които много ясно можем да посочим как се пазят данните, събирани от свързаните безпилотни автомобили, кой контролира, как се управляват, по какъв начин изкуственият интелект взема крайното решение, добави тя.   Радвам се, че Русе има предприемач – иноватор, който отсега работи за бъдещето, а част от него са безпилотните коли, отбеляза при визитата във фирмата Мария Габриел, като изрази подкрепата си за визионерския опит на Даскалов. Мария Габриел коментира, че ще бъде създадена европейска платформа, на която експерти за безпилотните коли да обменят опит и добри практики, да дават предложения. В нея ще бъдат включени такъв тип хора с голям практически опит в техническите иновации на европейско ниво, включително и от Русе.   Инж. Даскалов представи фирмата, като се спря на първите разработки, свързани със състезателни автомобили със същата марка. Кандидатите за евродепутати Мария Габриел и Андрей Новаков разгледаха шосейната версия на SIN R1, както и зареденият с високоокатанов адреналин SIN R1 GT4, които стават все по-популярни. Спортния GT4 е неолъчна част от състезателната сцена из Европа, Австралия и Америка. Заедно със SIN R1 VTX, двата модела властват над най-популярните състезателни писти.   Двамата направиха тест на автомобилите.   Кандидатите за евродепутати научиха от собственика на Sin Cars, че се подготвя изграждането високотехнологична фабрика за производство на електрически и хибридни автомобили в Русе. Той обясни, че производствената линия трябва да стартира през 2020 г. Първоначалната инвестиция е над 10 млн. лв. и ще разкрие между 50 и 100 нови работни места. Оптимизираният производствен процес ще позволи бързо и лесно сглобяване на различните варианти на платформи, като се използват стандартни материали. Новата производствената линия L-City е проектирана с годишен капацитет от 20 000 автомобила, които ще бъдат насочени към европейския пазар.   Една от водещите цели при създаването на проекта L-city е ангажирането с каузата за опазване на околната среда, намаляване на емисиите в градовете и създаване на по-здравословна жизнена среда, отбеляза инж. Даскалов.", "date": "2019.05.04", "title": "Мария Габриел: Когато говорим за киберсигурност и изкуствен интелект, на първо място да слагаме чове"}
{"url": "http://epicenter.bg/article/Mariya-Gabriel--Ruse-otnovo-e-novator-po-initsiativata-WiFI4EU/181887/2/0", "text": "Искам да поздравя Русе, защото отново е новатор. Русе се пребори при първата покана да бъде не само сред първите поканени, но и след селекционираните по инициативата WiFi4EU. Понястоящем България като брой общини е втора в Европа. Трябва да свикнем, че благодарение на предприемчивостта и на духа ни ще продължим да бъдем в горната част на таблицата в ЕС, каза Мария Габриел, която е българският еврокомисар за цифровата икономика и цифровото общество в настоящия състав на Европейската комисия. Това стана при официалното откриване на първия етап от проекта WiFi4EU.  Събитието се състоя пред надписа „Русе“ до символа на града – Паметника на свободата, на площад „Свобода“. То бе уважено още от народните представители от ГЕРБ – Русе Пламен Нунев, Светлана Ангелова, Андрейн Райков, зам.-областния управител Валентин Колев, десетки русенци. Мария Габриел пожела на проекта да даде видимост на невероятното културно богатство, което има да покаже Русе. Тя заяви, че проектът има големия потенциал да се превърне в история на успеха. „Нека продължим да работим за Русе и Европа“, завърши еврокомисарят. „Този безплатен и безжичен интернет дава възможност на община Русе да бъде в пряка връзка с останалите европейски общини и да е по-видима. Това е страхотна придобивка за русенци, най-вече за младите хора. По този начин изцяло се насърчава туризма“, отбеляза кметът на Община Русе Пламен Стоилов в присъствието на своя заместник Страхил Карапчански. Направена бе демонстрация на качеството и скоростта на връзката. Предстои осигуряване на безплатен интернет на площад „Батенберг“, Ларгото пред Операта, Парка на младежта /в района на Вазата/и кея след завършване на неговото обновяване с европейски средства. Така Община Русе реалира успешно инициативата WiFi4EU. С получения ваучер на стойност 15 000 евро благодарение на българския еврокомисар тя осигури нова публична безжична мрежа за предоставянето на безплатен Wi-Fi достъп на обществени места на открито или на закрито, които вече са с променен облик благодарение на осъществените проекти с европейски средства, стана ясно днес. Русе е областта с най-голям брой общини в Северен централен район, които спечелиха ваучер за безплатен безжичен интернет. Мрежи ще има в 75% от общините поради инициативността на местната власт, която осъзнава перспективите пред развитието на цифровото общество дори и в най – малките населени места на региона.", "date": "2019.05.04", "title": "Мария Габриел: Русе отново е новатор по инициативата WiFI4EU"}
{"url": "http://epicenter.bg/article/Prezidentat-Rumen-Radev-shte-vzeme-uchastie-v-chestvaniyata-za-6-may/181888/2/0", "text": "На 6 май 2019 г. президентът и върховен главнокомандващ на Въоръжените сили Румен Радев ще вземе участие в тържествената програма за отбелязване на Деня на храбростта и празник на Българската армия, съобщиха от „Дондуков“ 2.    В 9.00 часа държавният глава ще участва в тържествения водосвет на бойните знамена и знамената светини на Българската армия и ще положи венец пред Паметника на Незнайния воин на пл. „Свети Александър Невски“ в София. В 10.00 часа президентът Румен Радев ще приеме почетния строй на представителните части на Българската армия на пл. „Княз Александър I“ в столицата.  Държавният глава ще произнесе тържествено слово по случай Деня на храбростта и празника на Българската армия.  От 10.30 часа ще се проведе традиционният Гергьовденски парад на Въоръжените сили. ", "date": "2019.05.04", "title": "Президентът Румен Радев ще вземе участие в честванията за 6 май"}
