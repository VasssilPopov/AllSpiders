{"url": "http://epicenter.bg/article/Studeno--no-bez-snyag/202528/2/0", "text": "На отделни места, главно в планинските райони, ще превали слаб сняг. Ще продължи да духа умерен северозападен вятър, с който ще прониква по-студен въздух. Максимални температури - между 1 и 6 градуса. Над Черноморието ще има променлива облачност. Максималните температури ще бъдат 5-6 градуса. Вълнението на морето ще бъде 2-3 бала. Над планините ще има значителна облачност - с превалявания от сняг. Ще духа умерен до силен северен вятър. Максимална температура на височина 1200 метра - около минус 2, на 2000 метра – минус 9.", "date": "2019.12.28", "title": "Студено, но без сняг"}
{"url": "http://epicenter.bg/article/API-saobshtava-za-ogracheniya-na-dvizhenieto-shte-ima-po-avtomagistrala--quot-Hemus-quot-/202530/2/0", "text": "Ограчения на движението ще има по автомагистрала \"Хемус\", съобщават от Агенция \"Пътна инфраструктура\". Движението от км 30+260 до км 35+450 /от п.в. „Витинска река“ до служебна пътна връзка/ е ограничено за МПС над 12 тона само в посока София поради ремонтно-възстановителни дейности по виадукт при км 33+600 и тунел „Витиня“. Движението се осъществява по обходен маршрут през път I-1 Ботевград – София. Срок 30.06.2020 г.; Движението от км 31+996 до км 33+780 в посока София е ограничено поради ремонтно-възстановителни дейности на виадукт при км 33+600 и тунел „Витиня“ /лява тръба посока София/. Движението се осъществява двупосочно в дясното платно /посока Варна/ с една лента посока София и една лента посока Варна. Сигнализацията за организация на временно движение е от км 29+860 до км 36+150. Срок до 30.06.2020 г.; Движението от км 33+930 до км 34+350 посока Варна се осъществява с повишено внимание поради ремонтни дейности по аварийната лента на виадукт при км 34+220. Участъкът е сигнализиран с пътни знаци. Срок до 30.06.2020 г. По АМ \"Тракия\" вниманието на шофьорите също трябва да е повишено. Движението при Мухово от км 45+200 до км 46+266 в посока Бургас се осъществява с повишено внимание поради обезопасяване на пътния участък. Срок до 30.06.2020 г. Движението в участъка Чирпан – Стара Загора от км 168+000 до км 208+100 се осъществява с максимална скорост 90 км/ч и повишено внимание в двете посоки с цел осигуряване безопасността на движението поради неравности на пътната настилка. Срок до 31.03.2020 г.; Движението в участъка от км 174+000 до км 229+000 в двете посоки се осъществява в една лента поради подмяна на мантинели в средна разделителна ивица. Участъкът е сигнализиран с пътни знаци. Срок до 30.12.2019 г. Останалите автомагистрали са изцяло отворени за пътуване.", "date": "2019.12.28", "title": "АПИ съобщава за ограчения на движението ще има по автомагистрала \"Хемус\""}
{"url": "http://epicenter.bg/article/Tsarkvata-pochita-pametta-na-Sv--20-hilyadi-machenitsi--izgoreni-v-Nikomidiya/202532/2/0", "text": "Днес църквата почита паметта на Св. 20 хиляди мъченици, изгорени в Никомидия.    Когато Максимиан се върнал с победа от войната с етиоптяните и пожелал да принесе благодарствени жертви на идолите, той изпратил навсякъде заповед да се съберат людете в Никодимия, за да се поклонят на езическите богове.    Антим, еп. Никомидийски, като чул за тая заповед, събрал в църква всички християни и цяла нощ, срещу Рождество Христово, служел всенощно бдение и св. Литургия и поучавал народа на Христовата вяра.    Като узнал това, Максимиан заповядал да натрупат от всички страни около голямата църква сухи пръчки и храсти и като ги подпалят, да изгорят всички християни, които се намират вътре.    Щом това станало известно на епископа, той побързал да кръсти оглашените и като завършил божествената Литургия, причастил със св. Тайни всички християни.    Това станало в 302 година. С това страшно събитие бил поставен венец на най-жестокото гонение против християните, което продължило десет години и се свършило с възцаряването на император Константин. ", "date": "2019.12.28", "title": "Църквата почита паметта на Св. 20 хиляди мъченици, изгорени в Никомидия"}
{"url": "http://epicenter.bg/article/Vasil-Vasilev-razkri--Kade-otiva-kradenoto-/202537/2/0", "text": "Чудим се къде отиват крадените пари. Бившият кмет на Ню Йорк и сегашен личен адвокат на Тръмп Руди Джулиани ни отвори очите. Той обяви, че Обама и Порошенко са откраднали 100 милиарда долара от Украйна. 70 % заминали при покровителите в САЩ, 30 % останали за Порошенко и режима му. Значи той управлява, краде, разграбва, но щом дава 70 % данък от краденото, менторите го пазят и осигуряват международен чадър. Какво ни интересува мафиотската схема ? Ами много просто - ние сме като Украйна. С какво сме по-различни ? Да не сме по-малко колонизирани, манипулирани и изсмуквани ? Третират ни по един начин. Логично е и да бъдем грабени аналогично. Който иска да управлява такава държава - да плати, като Порошенко. 70 на сто от краденото, може и повече, е за покровителите. Може да си корумпиран, с бандитско минало, да си имал лоши характеристики от американското посолство. Нищо. Щом плащаш, ще си поддържан. Кучи син, ама наш кучи син, обичат да се шегуват американците.    ЗАЩО ПОСКЪПВА ВОДАТА ?  Каква е причината за решението на КЕВР за поскъпване на водата с 5%, 8%, 9 %. Как определихте процентите ? Защо заседанието е закрито ? Що за съзаклятия, каква е тая секретност ? Събрали се, насядали, шушу-мушу, едно за тебе, две за мене, три - за него. Някакви субекти определят, подмолно и тайно, цената на неотменното, жизненото право, не само на човека, но и на всяко живо същество - правото на вода. Определят и ни я налагат. Защо бе ? Да не би да сте произвели водата ? Инфлация ли има на извора ? Да, каптирането на водоизточниците, пречистването, пренасянето и отвеждането на водата струва пари. Но не и гигантските суми, които свличат. Група инженери, икономисти и юристи от Твърдица изчислили, че ако в разработката на един водоизточник с дебит 3 л/сек се вложат 1 милион лева - филтри, довеждане, отвеждане на водата и инсталацията се ползва 50 години, един кубик вода трябва да струва 13 стотинки. Сложете поддръжка, техници, машини, пак пречистване, канализация - още три пъти по толкова - пак става 52, хайде 60, хайде 70 стотинки кубика. Къде е разликата до 2.50 - 3 - 3.50 лв, които плащаме ?    МЛАДИТЕ ЛУМПЕНИ  160 000 млади българи не работят и не учат, обяви Стопанската камара. Ако БВП на глава от населението е 20 000 лева, значи обществото губи над 3 милиарда от неучастието на тези хора в процеса на труда и познанието. 160 000 ! Ако грабнат по една пушка, застанат зад оръдията или в танковете, те ще превърнат армията ни в страшилище за всеки агресор. Ако почнат да работят, ще създадат добавена стойност, достатъчна за удвояване на малките пенсии. Ако залегнат да учат, след няколко години ще узреят и ще помогнат да изберем правителство, което да управлява добре държавата. За съжаление, това няма да как да стане при днешните условия. Да ги видим:  Първо. Социалните помощи насърчават лентяите. Логиката е : защо да се блъскам, така и така ще ме хранят. Второ. Наборната армия като система за дисциплина и отговорност беше ликвидирана. А именно армията, от Освобождението и през целия 19 и 20 век беше средство не само за отбрана на страната, но и за организиране и социализиране на неовладените от домашното и училищното възпитание младежи. Трето. Не малко родители са готови да издържат децата си, докато стигнат - децата де - пенсионна възраст или докато се махнат оттук. Четвърто. Чужди НПО-та и наши медии подстрекават младите към разгулен и безмислен живот. Надъхват ги да бъдат фриволни, безотговорни и безполезни. Пето. Много млади не искат да учат и работят, защото не виждат смисъл. Не вярват, че трудът ще ги измъкне, смятат, че обществото е несправедливо устроено, те няма да си намерят мястото в него и няма смисъл да се напъват. Шесто. Една част се издържат от кражби, мошеничества , наркотици и проституция, овладява ги наркоманията и алкохолизмът.  Ето ви ги тези 160 000.    Г-ЖА САЧЕВА И ВЪНШНАТА НАМЕСА Новата социална министърка тръгна да отлага зловещия закон за социалните услуги. Явно джендърските общности и паразитиращите в социалната област НПО-та, които стоят зад закона, са преценили, че въвеждането му сега ще срещне много остра съпротива и са решили да изчакат. Отложиха го с шест месеца. Така точно в разгара на летния сезон, когато хората с деца са заети с лятната почивка, ще го пробутат тихомълком, без някой да се усети. Схемата не изглежда сложна. Ще протакат, ще увъртат, докато напрежението спадне или родителите бъдат подгонени от нови страхове за бъдещето на децата си. А социалната министърка ни потресе с откритието, че зад напрежението около закона имало външна намеса. ‘’Сериозна външна провокация и намеса и опит за съзнателна дестабилизация на държавата ‘’, каза г-жа Сачева. Почти казус бели. Значи ако не се разреши отнемането на деца и приватизирането на социалните услуги, държавата ще се разклати и ще залитне. А външният дестабилизатор това и чака. Що за глупости ? Социалната министърка трябва да разбере, че страната се дестабилизира от властта, сглобила този мракобесен закон и че ако бъде наложен, той ще засили демографската криза, безнадеждността и отчаянието на хората.    ПО ПОВОД СНИМКАТА НА ЕДНА БОКЛУКЧИЙСКА КОФА, ПЪЛНА С ХЛЯБ.  Хлябът наш насущний, святата храна, това, което за Христос е плът от плътта му, което за стотици хиляди пенсионери днес е основа на оживяването, се въргаля по тротоара и прелива от кофата за отпадъци. Вместо да направят сухар или попара, да го дадат на бедните, на някой приют или поне да нахранят птици и животни, едни хлебари от улица Раковски 44 в София изхвърлили непродадения хляб на боклука.  Изхвърлили го така, както честта, достойнството, съвестта, моралът, справедливостта, възпитанието, даже миналото и историята, може би и бъдещето ни - отиват на бунището. Ценностите стават ненужни, непотребни, излишни. Нека не забравяме - България е прекрасна, умопомрачително красива, благословена земя, най-сладка хапка за всеки завоевател. 1339 години са се опитвали да ни я отнемат, а ние все се държим за нея. Но ако държавата продължава да се управлява ден за ден, без принципи и перспектива, негодно, с ненаситна алчност, в угода на тоя или оня, скоро ще ни измъкнат България под носа. Ще изкупят земята и ще я превърнат в чужда за нас страна. Ще я обявят за държава без хора и ще я населят с хора без чувство за държава. А ние, какво ще стане с нас ? Ако позволим това да се случи, ще бъдем запратени там, където бе захвърлен прекрасният иначе хляб от хлебарницата на улица Раковски.", "date": "2019.12.28", "title": "Васил Василев разкри: Къде отива краденото?"}
{"url": "http://epicenter.bg/article/Evrodeputatat-Elena-Yoncheva-nastoyava-EK-da-ima-po-efektiven-kontrol-spryamo-Balgariya/202544/2/0", "text": "България продължава да е най-корумпираната държава в ЕС, хората живеят в бедност, а журналистите са сплашвани и лишавани от възможност за работа. Това каза Елена Йончева, евродепутат от Групата на социалистите и демократите в ЕП, в интервю пред швейцарския вестник „Тагесанцайгер“, съобщиха от пресофиса на Елена Йончева. Евродепутатът настоява Европейската комисия да има по-ефективен контрол спрямо България. „Корупцията е огромен проблем за нас. От седем милиона българи два милиона и половина са напуснали страната. Милион и половина живеят под прага на бедността от 190 швейцарски франка на месец. Европейският съюз изразходва много средства, например за българската инфраструктура, особено за изграждането на пътища. Но между 40 до 50 процента от инвестициите се отклоняват към корумпирани политици“, посочи тя. По думите ѝ състоянието на пътищата е катастрофално. „Само дванадесет месеца след изграждането им се налага отново да започне кърпенето на дупки. Миналата година се случи инцидент с автобус, при който загинаха 16 души. При разследването се установи, че пътят е бил направен нехайно, повърхността му е била хлъзгава, поради неправилно положена настилка. Експертите твърдят, че така е в цялата държава“, каза още Йончева. „Журналисти разкриха, че олигарси от приятелски кръгове са купили за младата приятелка на Борисов вила в Барселона и са открили на нейно име сметка за почти 800 000 швейцарски франка. Съществува подозрение, че зад всичко това стои Борисов. Аз предоставих документи на българската прокуратура, но не получих никакъв отговор. Сега случаят е предаден на испанската прокуратура, която трябва да провери откъде идват парите. Журналистите в България се отказаха от по-нататъшното разследване на случая, защото е прекалено опасно. В очите на хората сега аз станах престъпник. Това е чудовищно“, посочи тя", "date": "2019.12.28", "title": "Евродепутатът Елена Йончева настоява ЕК да има по-ефективен контрол спрямо България"}
{"url": "http://epicenter.bg/article/Borisov/202546/2/0", "text": "Премиерът Бойко Борисов показа коледен подарък, изпратен му от бившия премиер на Обединеното кралство Дейвид Камерън. \"Благодаря на Дейвид Камерън за автобиографичната му книга „For the record“. В нея той обръща специално внимание на визитата си в България през 2015 г., когато заедно посетихме границата ни с Турция по време на най-голямата мигрантска вълна. И днес ние се справяме с опазването на границата и отчитаме нулев миграционен натиск. От януари до средата на декември от Турция в целия ЕС има ръст нелегалните мигранти с 46% спрямо същия период на 2018 г.\", написа Борисов във Фейсбук профила си. На 3 декември 2015 г. Дейвид Камерън пристигна в България. В рамките на визитата си у нас премиерът Бойко Борисов му показа оградата на българо-турската граница.", "date": "2019.12.28", "title": "Борисов с коледен подарък от Камерън: В биографичната си книга обръща внимание на визитата си у нас"}
{"url": "http://epicenter.bg/article/Ot-dnes-Pernik-e-v-bedstveno-polozhenie-/202547/2/0", "text": "От днес започва да тече новият срок на бедственото положение в Перник. Кризисният щаб в града реши да го удължи с 30 дни заради предстоящите дейности по увеличаване на притока на язовир \"Студена\", съобщи БНТ.    Към момента в него има близо 4 млн. кубични метра вода, притокът му е от 220 литра в секунда, а разходът - 313. За да се компенсира дисбалансът, продължава работата по отстраняване на големия теч в промишлената зона на града. Предстои и подмяна на водопреносната и канализационната система на общината, както и ремонт на двете пречиствателни станции.    Снощи приключи и подмяната на водопровода в квартал \"Проучване\". От Районната здравна инспекция уверяват, че водата в града е чиста и без следи от ешерихия коли. Окончателните резултати от пробите ще станат ясни днес.", "date": "2019.12.28", "title": "От днес Перник отново е в бедствено положение "}
{"url": "http://epicenter.bg/article/MZ--Greshkite-v-upravlenieto-na-zdraveopazvaneto-predizvikaha-protesti/202548/2/0", "text": "2019-та беше година, в която системните грешки в менажирането предизвикаха протести, посочва министърът на здравеопазването в годишния си отчет за извършеното в здравеопазването.    Сред успехите на екипа си Ананиев изтъкна осигуряването на по-голяма прозрачност в сектора, засилването на контрола, поставянето на дневен ред на проблеми, които са били неглижирани години наред. Въведените стандарти за финансово управление на държавните и общинските болници са довели до овладяване на  ръста на просрочените задължения.   Очакванията са просрочените задължения на държавните болници да бъдат намалени с до 25 на сто спрямо отчетените за 2018 г, се казва още в отчета на здравния министър.   Като постижение на екипа си Ананиев посочи публично достъпните актуални ценоразписи на болничните услуги и въведената Методика за формирането на разходите за персонал в болниците, така че да се осигури справедливо и достойно заплащане на труда на медицинските специалисти.   Той докладва, че в 90% от държавните болници са достигнати нивата на КТД, а през новата година и с новия Национален рамков договор всички държавни болници ще постигнат тези нива.   Продължава модернизацията на лечебните заведения. С близо 47 милиона лева е осигурена високоспециализирана апаратура - ЯМР, гама камера с компютърен томограф, робот „Да Винчи“; ангиографска апаратура; NAT технология и др. Инвестиции са направени в подобрение на материално-техническата база на редица държавни болници; психиатричните и съдебно-медицински отделения в страната. Обновена е хемодиализната мрежа в страната.   Приета е наредба за медицинските дейности извън обхвата на задължителното здравно осигуряване. По тази линия МЗ субсидира 164 лечебни заведения за извършване на дейности по осигуряване на спешна помощ, психиатрична помощ, лечение на туберкулоза и др. на обща стойност 131 млн. лв.   Увеличени са цените на 121 клинични пътеки в различни медицински специалности, които не бяха актуализирани от години, отбеляза министърът.   Той посочи още, че е стартиран дълго отлагания проект за изграждането на Национална педиатрична болница, като очакванията му са да бъде построено модерно и удобно лечебно заведение. По линия на детското и майчиното здравеопазване са закупени апарати за дихателна реанимация и кувьози, финансово е подкрепена Педиатрията в София и педиатричните отделения в другите болници, уточни министър Ананиев.   Факт е Националната програма за насърчаване на донорството и подпомагане на трансплантацията до 2023 г., а проведената кампания в подкрепа на донорството и трансплантацията е преобърнала обществените нагласи по темата.    Министърът изтъкна сключеното споразумение за обучения на български екипи във Виена за осъществяване на белодробни трансплантации и посттрансплантационно наблюдение на пациенти. \"През тази година е факт и първата успешна белодробна трансплантация в България“, допълни Ананиев.   Подготвят се промени в редица основни закони в сектора като Закона за лекарствените продукти в хуманната медицина, Закона за здравното осигуряване, Закона за лечебните заведения, чието разглеждане в Народното събрание предстои. С новите текстове се предлагат условия за предотвратяване навлизането на фалшиви лекарства и нарушаване на правилата за безопасност при лекарствените продукти, прецизират се текстовете, свързани с реда и условията за контрол върху лечебните заведения и аптеките, и за установяване недостига от нови дейности в сектора.   Стартира първия етап от процедурата за закупуване на медикаменти за нуждите на лечебните заведения по този начин, посочва в отчета си Ананиев. Въведен е ред за провеждане на програми за т. нар. състрадателна употреба – за пациенти, които страдат от тежки инвалидизиращи или животозастрашаващи заболявания.    Създадена е специализирана електронна система за установяване на недостиг на лекарствени продукти, благодарение на която при дефицит на лекарствени продукти с установен недостиг, износът им се забранява. Има възможност и у нас да се прилага лечение на някои редки заболявания, какъвто е случаят при децата със Спинална мускулна атрофия, посочва министърът.   По проекта за Националната здравна информационна система се подготвят всички правила и номенклатури, за да започнат и конкретните софтуерни разработки. \r\n   \r\n Предстои финализирането на информационната система за контрол на медицинската експертиза. Системата ще осигури интеграция на различни институции, оптимизация и прозрачност на цялостния процес по освидетелстване и преосвидетелстване.   Стартирани са обученията на работещите в спешните приемни отделения и центровете за спешна медицинска помощ. По големия инвестиционен проект за модернизация на спешната помощ по ОП „Региони в растеж“ са обявени обществени поръчки за извършване на СМР за извънболничните структури на спешната помощ; сключени са договори за закупуване на медицински оборудване и апаратура за структурите на спешната помощ; договор за 78 линейки 4х4; доставени са 132 линейки; осигурени са 20 млн. лв. по ОП „Региони в растеж“ за хеликоптер за транспортиране на спешни пациенти и органи за трансплантация“, каза министър Ананиев.   Като успех на екипа си той посочи и подписаните Националните рамкови договори в сферата на денталната и медицинската помощ за три години – 2020-2022 година. \"Постигнахме стабилност в здравната система и възможност, при ясни правила и механизми, пациентите да получат качествени медицински услуги, а медицинските специалисти по-високо заплащане\", изтъкна министърът. Той призна, че не е успял да постигне консенсус за въвеждането на нов здравноосигурителен модел, който да удовлетворява и съсловието, и пациентите. ", "date": "2019.12.28", "title": "МЗ: Грешките в управлението на здравеопазването предизвикаха протести"}
{"url": "http://epicenter.bg/article/Krasimir-Tsipov--GERB--Pravitelstvoto-e-stabilno--dohodite-rastat--horata-sa-dovolni-/202549/2/0", "text": "Каква е оценката им за отиващата си 2019 година и какво очакват през новата 2020 година - това попита NOVINI.BG  депутати от различни парламентарни групи „2019 година беше успешна за ПП ГЕРБ, както и за ПГ на ГЕРБ. Два избора минаха – за евродепутати и за местна власт и на тях ГЕРБ се представи убедително и спечели. Чухме изявления за отстъпление, но фактите са съвсем различни и партията има сериозен брой представители в Европейския парламент и в местната власт“, заяви  депутатът от ГЕРБ Красимир Ципов.    „Важното е обаче друго – сериозният икономически ръст, стабилността на държавата, високият кредитен рейтинг на България“, каза той.  „Тенденцията е ясна, но има какво да се желае - от 2017 година има едно плавно повишение на доходите“, обясни депутатът.    „Въпреки изявленията на опозицията срещу ГЕРБ, БСП не присъства в много от общините в България. Ние трябва да си дадем ясна сметка, че след като управляваме 10 години, случилото се през 2019 година е ясен знак за доверието, което ни се дава“, каза Красимир Ципов.    Народният представител напомни, че ГЕРБ са загубили само едни избори – президентските. „За всички обаче е очевидно, че президентът не изпълнява ролята си. Той само отправя критики, които не стъпват на определени факти и обстоятелства. Хвърлят се в общественото пространство различни твърдения. Представят се спекулативно и манипулативни някои позиции“, заяви той.    „Правителството е стабилно“, коментира още Ципов. „Смятам, че това ще бъде показано и следващата година. Благодарение на подкрепата на българските граждани и в техен интерес, ние ще управляваме цял мандат“, обясни депутатът.    Той отказа да коментира въпросът за смяна на министри. „Премиерът Бойко Борисов е човекът, който прави анализ на ситуацията“, напомни Ципов.    „През 2020 година основните политики, които трябва да изпълни правителството и НС са свързани с развитието на страната“, заяви още Красимир Ципов и обясни, че в Народното събрание още след Нова година се очакват законопроекти, които имат за цел по-добрия живота на българите.", "date": "2019.12.28", "title": "Красимир Ципов, ГЕРБ: Правителството е стабилно, доходите растат, хората са доволни!"}
{"url": "http://epicenter.bg/article/Ogromen-zaem-ot-120-mln--lv--iska-da-iztegli-obshtina-Plovdiv/202551/2/0", "text": "Огромен заем оот 120 млн. лв. иска да изтегли Община Пловдив. На извънредно заседание днес общинарите дадоха \"зелена светлина\" за започване преговори с Европейската инвестиционна банка (ЕИБ), предаде БНТ.    В началото на сесията кметът Здравко Димитров изказа мнението си по въпроса. Стана ясно, че с този заем се очаква да се финансират основни за града инфраструктурни проекти. Обектите, които ще могат да се финансират с него, тепърва ще се уточняват, но се знае, че сред тях са пътната връзка между районите Южен и Тракия, пробивът Модър-Царевец и нов мост над река Марица.    В същото време опозицията в местния парламент поиска да се обяви финансовото състояние на общината.    На днешното заседание бе решено и да има повишение на такса битови отпадъци от 1,5 до 1,8 промила. Предвижда се и увеличение на туристическия данък.", "date": "2019.12.28", "title": "Огромен заем от 120 млн. лв. иска да изтегли община Пловдив"}
{"url": "http://epicenter.bg/article/Korneliya-Ninova-s-otsenka-za-prehoda--politiitsite-i-greshkite/202550/2/0", "text": "Възможен ли е рестарт на държавата? Свърши ли преходът и каква е ролята на политиците за последните 30 години? Има ли страх в обществото? Може ли да се върне доверието в политическата система у нас? Сянката на миналото тежи ли върху БСП? Къде е сбъркала, с кого, къде се е разминала в очакванията си? Каква е формулата за укротяване на лобитата в партията? Защо БСП не успява да свали ГЕРБ от власт?   На всички тези въпроси лидерът на БСП Корнелия Нинова отговаря в пространно интервю пред       ", "date": "2019.12.28", "title": "Корнелия Нинова с оценка за прехода, политиците и грешките"}
{"url": "http://epicenter.bg/article/Boyan-Chukov--Rusnatsite-pokazvat-arhivni-dokumenti--che-Polsha-oshte-ot-1934-g--e-v-sgovor-s-Hitler-/202539/11/0", "text": "  През последните седмици се наблюдава мощна информационна атака от страна на Москва по отношение на приравняването на Сталин с Хитлер в исторически план от евроатлантическата общност.   Рязкото изказване на Путин за полския посланик в Берлин през 30-те предизвика извикването в полското външно министерство на руския посланик Андреев във Варшава.   Путин нарече полския посланик в Третия райх „антисемитска свиня“.   Руснаците започват да показват архивни документи с неизвестни или почти неизвестни факти за Втората световна война. Например: Полша още от 1934 г. се намира в сговор с Хитлер.   Около 1 милион поляци се сражават на страната на Третия райх. Поляците се оказват по-големи антисемити от германците. Поляците изтребват повече полски евреи от германците. По тази причина Хитлер изгражда известните концентрационни лагери предимно на полска територия.   Румънците влизат със своите войски в СССР на 22 юни 1941 г. близо 45 минути преди германците. Около 360 000 унгарци воюват с невероятна жестокост срещу Червената армия през Втората световна война. В блокадата на Ленинград участват почти всички западноевропейски страни (французи, испанци, белгийци, холандци, датчани, норвежци, финландци...) със свои въоръжени формирования.   Почитането на хитлеристите в Прибалтика и Украина е доказан факт. При обновения прочит от някои руски историци България и Чехословакия се коментират в положителна светлина.     Руснаците дадоха ясно да се разбере, че повече няма да оставят без последствие гавренето в Европа с паметниците на загиналите червеноармейци. Варшава първа разбра посланието. Полските управляващи започнаха да дават сигнали, че търсят смекчаване на конфронтацията с Москва.   За съжаление нашето обществено мнение не е готово напълно да осмисли реалната роля на Борис III и легендите за Тодор Живков в този драматичен за нас период. Много от фактите са неизвестни за повечето българи. Все още в съзнанието на голяма част от нас са вкоренени исторически клишета за „монархо-фашизма“ от времето на „развитото социалистическо общество“. Вероятно едно цяло поколение ще си отиде с тях. Ние също се нуждаем от честен прочит на нашата история. Без нейното адаптирането към текущата ситуация, пречупена през различни идеологически призми (преди и сега). Остава да се отворят британските архиви за полета на Рудолф Хес до Великобритания.", "date": "2019.12.28", "title": "Боян Чуков: Руснаците показват архивни документи, че Полша още от 1934 г. е в сговор с Хитлер"}
{"url": "http://epicenter.bg/article/Magnetichen-kolorit-ot-Loara-v-Nirvana/202553/6/0", "text": "\r\n \r\n \r\n \r\n", "date": "2019.12.28", "title": "Магнетичен колорит от Лоара в Нирвана"}
{"url": "http://epicenter.bg/article/Putin--Tramp--Makron--Erdogan--Snoudan--Ilon-Mask-sa-sred-50-te-formirali-oblika-na-desetiletieto/202529/7/0", "text": "Британският вестник „Файненшъл таймс” публикува класация от 50 души, „формирали облика на десетилетието”. В нея влизат 19 политици, 22-ма бизнесмени и девет представители на културата, науката, шоу-бизнеса и спорта.    Сред политиците са президентите на Русия, на Турция и на Франция, предишният и сегашният президенти на Съединените щати, германският канцлер, индийският премиер, саудитският престолонаследник и китайският лидер.   Към тях са включени бившият агент на Съединените щати Едуард Сноудън, пакистанската активистка и нобелистка Малала Юсуфзай, лидерът на протестите в Хонконг Джошуа Вонг и амбулантният търговец на плодове Мохамед Буазизи, чието самоубийство в Тунис през 2011 г. даде началото на „арабската пролет”.    В списъка попадна и бившият директор на московската антидопингова лаборатория Григори Родченков, който през 2016 г. замина за Съединените щати и стана информатор Световната антидопингова агенция.    Сред представителите на бизнеса са шефът на Apple Тим Кук и основателят на Amazon Джеф Безос, бившият шеф на Европейската централна банка Марио Драги, съоснователят и ръководител на компанията Netflix Рид Хастингс и един от основателите на Uber Трейвис Каланик, шефът на Tesla Илон Мъск и основателят на китайската корпорация Alibaba Джек Ма.    В списъка са още тенисистката Серена Уилямс, американката Дженифър Дудна, разработила технологията за редактирането на генома CRISPR-cas9, и Роуз Макгоун, която обвини в изнасилване американския продуцент Харви Вайнщейн и положи началото на движението срещу насилието #MeToo.", "date": "2019.12.28", "title": "Путин, Тръмп, Макрон, Ердоган, Сноудън, Илон Мъск са сред 50-те формирали облика на десетилетието"}
{"url": "http://epicenter.bg/article/Sadat-v-Tirana-globi-Sali-Berisha-za-kleveta-sreshtu-Edi-Rama/202543/7/0", "text": "Бившият министър-председател на Албания Сали Бериша бе глобен от съда в Тирана за клевета срещу настоящия премиер Еди Рама, съобщава електронното издание на македонския вестник „Слободен печат“, цитира Фокус. В решението на съда се посочва, че Бериша трябва да изплати на Рама сума над 4 000 евро, макар в жалбата си премиерът да настоява за двойно повече пари. На 14 октомври 2018 г. в социалната мрежа „Фейсбук“ Бериша написа, че срещу Рама и още няколко министри са издадени международни заповеди за арест от чуждестранни агенции. Според съда, твърденията на Рама не са базирани на факти.", "date": "2019.12.28", "title": "Съдът в Тирана глоби Сали Бериша за клевета срещу Еди Рама"}
{"url": "http://epicenter.bg/article/2020-ta-e-godinata-na-Metalniya-Plah--Vizhte-kakva-shte-bade-tya-spored-kitayskiya-horoskop/202023/10/0", "text": "Годината на Земната Свиня е към своя край и вече усещаме влиянието на един нов цикъл, който ще стартира точно на 25 януари 2020 г. Това е и датата, на която китайците празнуват своята Нова година, а енергията на Металния Плъх ще действа чак до 11 февруари 2021 г.   Плъхът е първата зодия от китайския календар. Според легендата император Джейд издал заповед, според която редът на животните в хороскопа трябва да се определи според реда им на пристигане на негово пиршество. Плъхът успял да подмами Бивола да го занесе до царските порти на гърба си и точно преди да влязат, той скочил пред него и го изпреварил.   Плъхът също така символизира Земните клони (Tиан Ган-Ди Жи) от Системата на времето в китайската традиция. В своята същина той е елементът Ян – мъжки, чист, видим. Свързва се и с утрото и раждането на новия ден.   Китайците възприемат Плъха като предзнаменование за просперитет и благополучие.   Ако сте родени през 1948, 1960, 1972, 1984, 1996 или 2008, то вие сте зодия Плъх според китайския хороскоп. Плъховете са остроумни, имат бърза мисъл, успешни са в своето поприще, но се задоволяват с тих и спокоен живот, да не кажем посредствен. Те са оптимистични, енергични и хората просто ги обожават. По принцип са мили и възпитани, но при липсващи звена в комуникацията, може да ви се сторят груби и нелюбезни. Справят се доста добре с воденето на бюджета, но в някои крайни случаи биха могли да минат и за скъперници.   Мъжете, които са родени под този знак, са интелигентни, адаптивни, бързо се ориентират в нова обстановка и умеят да се възползват от предоставените им възможности. Лошото е, че не винаги имат куража да го направят. Въпреки че обикновено са пълни с интересни идеи, те не са подходящи за заемането на лидерски позиции.   Жените Плъхове са традиционалистки. Държат на семейството и умеят да въртят топъл, уютен и подреден дом. Извън тази светлина на перфектната домакиня, тези жени също проявяват завидна доза отговорност и лоялност. Плъховете се разбират доста добре с представителите на следните зодии от китайския календар: Бивол, Дракон, Маймуна.   Стихията на Плъха е водна, докато Бивола е земен знак. Ето защо те се допълват прекрасно както в работата, така и в любовния живот. Двойки, формирани от Плъх и Дракон, имат перфектна синергия помежду си и се разбират и без думи. Също както Дракона, Маймуната се разбира прекрасно с Плъха и им предричаме безоблачно бъдеще заедно.   Зодии, които са трън в очите на Плъха, са: Кон, Коза и Заек. Енергиите между Плъха и Коня са доста сходни, затова и трудно се понасят. Каквото и да направи Плъха, то никога няма да е достатъчно за високите изисквания на Коня. Козата пък иска да контролира всичко, което се случва в живота на Плъха, докато Заека съзнателно или не винаги върви срещу мечтите и желанията му.   Цвят: синьо, зелено, златно Числа: 2,3 Цвете: водна лилия Посока: запад   Когато се намираме в годината на Плъха, ние имаме нужда да планираме бъдещето си. Това ще ни донесе чувство на сигурност и спокойствие. За целта е необходимо да бъдем наблюдателни и да забелязваме дори и най-дребните детайли. В тях нерядко се намира скрито съкровище. В работата ни очаква повишение както на позицията, така и на заплатата, но това ще се случи, само ако сме си го заслужили с неуморен труд и отговорност.   Ако нищо от това не ви се случва, решението е само едно – действие. Това не е година, в която просто да си лежите на стари лаври. Затегнете коланите, запретнете ръкави и се залавяйте за работа, защото каквото посеете през тази година, ще получите двойна реколта през следващата. Въпреки че като цяло 2020 г. няма да бъде никак лесна, тя ще бъде особено щадяща за представителите на зодиакалния знак Плъх. В кариерата ще почувстват, че всички усилия, които са положили до момента, най-после ще бъдат забелязани и възнаградени. Но за сметка на това ще страда тяхното здраве и любовните отношения. Е, няма идеално щастие, но ако ходят редовно на профилактични прегледи и полагат грижа за връзката си, нещата няма да бъдат толкова критични, колкото изглеждат в техните глави. Финансите също ще са стабилни, дори е възможно да удвоят и утроят приходите си. Не е лошо да помислят и за някакъв вид инвестиция, както и да споделят щастието си със семейството.   Февруари е удачен месец за планиране на лятната ваканция, като хем ще зарадвате половинката си, хем ще сключите изгодна оферта с по-ниски цени на пакетите.   Немалко предизвикателства стоят пред омъжените двойки, но ако успеят да реагират навреме и адекватно на всяка нова драма, ще успеят да държат положението под контрол. Необвързаните могат да се наслаждават на кариерното си развитие, защото на любовния фронт за съжаление не се задава нищо обещаващо.   Заекът е добре да внимава с финансите си, ако иска да има стабилна година, защото се очаква да бъде доста бохмески настроен през идните 12 месеца. Ще има множество поводи за партита, социални контакти, интересни срещи с приятели. Необвързаните представители на тази зодия може да очакват истинската любов, която ще дойде с фойерверки и светлинно шоу. Към средата на годината ще се появят предпоставки за клюки и спекулации по техен адрес, но ако успеят да ги парират навреме, нещата няма да излязат извън контрол. През месеците април и октомври ще се появят интересни предложения за пътувания.   Биволът се чувства изморен от целия ураган от емоции, който е преминал през него изминалата година. През 2020-та фокусът отново ще остане върху кариерата, като перспективите пред него ще бъдат наистина обнадеждаващи. Важно е да отдели време и за забавление или отдих, за да внесе баланс в живота си и стресът да не предизвика различни здравословни проблеми. Периодът между месеците март и август ще бъдат доста критични. Дръжте се здраво за вашите приятели, Биволи, и нещата ще се наредят с малко помощ и подкрепа от тяхна страна.   Последните няколко седмици от 2019-та могат да се окажат смущаващи за представителите на зодия Тигър, особено за тези, които се опитват да носят няколко дини под една мишница в работата. Ето защо трябва много да внимават с каква стъпка влизат в новата 2020-та година, за да не продължи порочната серия. По природа Тигрите са креативни и артистични натури и тези от вас, които се занимават професионално с изкуство, ще имат една доста силна творческа година. Трябва да се оглеждате за всякакви изненадващи предложения и предоставени възможности, за да не се окаже, че пиленцето, което ви е кацнало на рамото, е на път да излети. През юли и октомври очаквайте приказни любовни трепети.   Изминалата година е била много активна за вас, Змии и знаем, че вече се чувствате доста изтощени и изморени от социални контакти. Заредете се с още сили и енергия и проявете смелост и устойчивост, защото 2020-та се очаква да бъде не по-малко динамична. Но затова пък ще получите резултати, за които дори не сте си и мечтали. Важно е да обърнете специално внимание и на финансите си, особено ако имате намерение да направите солидна инвестиция в някакво имущество. Неочаквана помощ от високопоставена личност ще ви помогне в критичен момент. Изобщо, изненадите няма да имат край. Месец юли ще бъде утешителната ви награда – ще успеете наистина да си починете, макар и само за няколко седмици.   Това ще бъде годината на сбъднатите мечти за всички Дракони. Ще се чувствате в страхотна форма, Дракони, така и ще изглеждате. Е, няма да ви бъде спокойно и лежерно ежедневието, но пък можете да постигнете всичко, за което бленувате. Не изпускайте момента. Също така – планирайте. Добре организираните дейности са ключа към вашия успех през 2020-та. Безработните представители на знака или тези, които искат да сменят попрището си, ще получат примамливо предложение. Внимавайте обаче с документите, които трябва да подписвате, четете и най-дребния шрифт в договорите, за да не се окаже, че сте попаднали в корпоративен капан. Особено активен и интересен в кариерен план ще бъде периодът от март до май.   2019-та ще приключи за вас доста оптимистично, така че е нормално да очаквате и следващата да бъде също толкова успешна. Истината е, че ще ви се случи нещо неочаквано, което доста ще ви разстрои. Приемете несгодите като предизвикателство, а ако намерите и поуката от цялото това напрежение, което ще ви се стовари върху раменете, ще сте истински победители. Опитайте се да си направите някакви планове за важните неща, които очаквате да ви се случат през годината, и ще придобиете усещането за контрол над своя живот. Вслушвайте се малко повече в съветите, които получавате от близки и колеги, там се крие съкровище. Март и август са идеалните месеци за отдих и презареждане на батериите.   Тази година ще премине под егидата на кариерното развитие и финансовите придобивки. Неочаквано предложение за нова работа ще изненада приятно представителите на зодия Куче. Условията ще бъдат значително по-добри от настоящия им източник на доходи и стабилността на новата позиция ще ги стимулира да инвестират в ново имущество. Също така ще подтикне обвързаните да сключат брак или да планират появата на нов член на семейството. Приятелствата също ще бъдат изключително важни в живота на Кучетата тази година. Моментите на успех и радост са най-сладки, когато са споделени с приятелите, нали така?   За Козата годината обещава да бъде наистина силна, но само при условие, че планира умело действията си и не се разсейва от своите цели. Възможности за постижения в различни области на живота няма да им липсват. Кариеристите и особено тези, които се занимават с творчество, ще получат интересни професионални предложения, а семейните ще изживеят нови романтични моменти, като сватбени пътешествия, появата на нов член на семейството или просто освежаване на връзката с различни вълнуващи дейности. Финансово нещата също няма да изглеждат никак зле – нови приходи ще дойдат изненадващо в семейния портфейл, вероятно от наследство или отдавна реализиран проект със забавено плащане. Юли и август са идеални за разтоварващи срещи с приятели. Насладете им се на максимум.   Годината ще бъде наситена със събития и ангажименти за Петлите, но ако знаят как да приоритизират задачите си, успехът им е гарантиран. Не е удачно да участвате в хазартни игри или залагания, защото вероятността да загубите много пари е голяма. Останете фокусирани и целеустремени, за да избегнете максимално проблемите и недоразуменията, които сякаш ви преследват като папараци. Не е изключено да чуете клюки по ваш адрес, които да ви разстроят. Овладейте емоциите си и се опитайте да не обръщате внимание на интригите, за да не ставате част от тях. Месеците април и август обещават успехи на любовния фронт. Насладете им се и не спирайте да мечтаете. Добрите времена за вас тепърва предстоят.   Ентусиазмът и решителността са ключовите характеристики, които ще ви отворят всички врати през 2020-та година. През цялата година ще валят предложения и възможности към вас, дори ще ви се наложи да избирате кое първо да приемете. Умът ви работи на бързи обороти, а въображението ви е удивително. Благодарение на тези свои засилени качества, вие ще блестите на работното си място, за което разбира се ще получите стабилно финансово възнаграждение. Стресът от многото ангажименти също ще бъде наличен, но затова имаме идеалния съвет. Не дръжте проблемите си само за себе си, а ги споделете с близки и колеги. Така хем ще се разтоварите, хем може да получите безценни съвети. Август, Ноември и Декември са най-силните ви месеци, в които се очакват щастливи събития и интересни срещи с приятели.   Много поводи за забавление чакат да се отпразнуват през новата 2020-та година от представителите на зодия Свиня. От друга страна голямата промяна в живота на всички зодии, която ще се случи под влиянието на годината на Плъха, е доста плашеща за тях, тъй като те обичат нещата да останат такива, каквито са . Но противоборството само ще направи процеса много по-труден и болезнен. Оставете се на течението и не се съпротивлявайте. Бъдете бдителни и не се доверявайте на всеки, с когото разговаряте или правите бизнес. Подводни камъни има навсякъде и заплашват спокойното ви плаване през живота. Месеците май и август са особено важни в кариерното ви развитие.    Източник: woman.bg", "date": "2019.12.28", "title": "2020-та е годината на Металния Плъх. Вижте каква ще бъде тя според китайския хороскоп"}
{"url": "http://epicenter.bg/article/Bomba-ubi-blizo-90-dushi-v-Mogadishu-/202545/7/0", "text": "Близо 90 убити и десетки ранени при взрив в столицата на Сомалия - Могадишу. Бомбата е избухнала на оживен пропускателен пункт в центъра на града по време на сутрешния пиков час. Властите съобщиха, че очакват броят на загиналите да нарасне, тъй като състоянието на много от пострадалите е критично. До момента никой не е поел отговорност за атаката. Досегашни подобни атентати в Сомалия са извършвани от ислямистката групировка „Ал Шабаб” - приближена на „Ал Кайда”, на която се приписва отговорността за повече от 10 години насилие в страната.   Източник: Нова.тв", "date": "2019.12.28", "title": "Бомба уби близо 90 души в Могадишу "}
{"url": "http://epicenter.bg/article/Dzho-Baydan-nyama-da-svidetelstva-sreshtu-Tramp-/202552/7/0", "text": " Бившият американски вицепрезидент Джо Байдън потвърди, че няма да свидетелства срещу Доналд Тръмп. Той получи призовка от Сената да даде показания по делото за импийчмънт на президента.    Байдън каза, че ако свидетелства в Сената, това ще отклони вниманието от Тръмп и от обвиненията срещу него. Бившият вицепрезидент отбеляза, че дори Руди Джулиани, личният адвокат на Тръмп и бивш кмет на Ню Йорк, не го е обвинил, че върши нещо друго, освен работата си. Байдън изтъкна, че всеки опит да бъде призован по делото ще има съмнителни основания и прогнозира, че няма да се стигне дотам.  Байдън каза, че дори да се яви доброволно да свидетелства за успокояване на обстановката, това ще създаде медийна среда, която ще позволи на Тръмп да се измъкне от затрудненото положение. Според него всичко, което Тръмп прави цял живот, е да отклонява вниманието от себе си.    Малко след като Камарата на представителите в Конгреса гласува за импийчмънт на Тръмп, Байдън беше в щата Айова в рамките на кампанията си. Там той определи импийчмънта като \"тъжен момент за страната\" и подчерта, че е необходим президент, способен да я обедини.", "date": "2019.12.28", "title": "Джо Байдън няма да свидетелства срещу Тръмп "}
{"url": "http://epicenter.bg/article/Neobichaen-stud-vze-blizo-30-zhertvi-v-Severna-Indiya-za-dva-dni/202555/7/0", "text": "Най-малко 28 души загинаха през последните два дни в индийския щат Утар Прадеш поради необичайните студове в Северна Индия, съобщава телевизия \"Нюз 18\", като уточнява, че щатските власти не информират за броя на жертвите и журналистите събират данни от местните власти. Според в. \"Ню индиан експрес\" от началото на месеца в щата са загинали от студ над 140 души. Тези данни също не са потвърдени официално, съобщи Нова.тв. Според индийската метеорологична служба най-ниската температура в този щат през последното денонощие е била 3,6 градуса по Целзий, а максималната - близо 11,2 градуса. Обичайно средната максимална температура на въздуха през зимата в региона е над 20 градуса. Тази нощ е била най-студена за годината в граничещия с Утар Прадеш столичен окръг Делхи, където термометрите показваха в различни райони от 1,7 до 3,1 градуса. В града няма парно отопление; нощем бедняците палят огньове или се греят с печки на въглища. Столичните власти събират дарения - одеяла, за да ги раздават на бездомните.   Жертва на ниските температури стават хора от бедните квартали, които нямат средства за електрическо отопление, и надничари, които най-често нощуват на гола земя, уточнява агенцията.", "date": "2019.12.28", "title": "Необичаен студ взе близо 30 жертви в Северна Индия за два дни"}
{"url": "http://epicenter.bg/article/Sastoyanieto-na-ranenite-pri-samoletnata-katastrofa-v-Kazahstan-se-stabilizira/202556/7/0", "text": "Лекарите в Казахстан са успели да стабилизират състоянието на най-тежко пострадалите при петъчната катастрофа със самолет на авиокомпания \"Бек еър\" край Алмати, съобщи на пресконференция в Алмати днес заместник-министърът на здравеопазването на страната Камалжан Надиров, цитиран от ТАСС и Новини.бг    Тази сутрин \"състоянието им се оценява като тежко, но стабилно\", каза той и нарече това \"главната ни победа през изминалата нощ\". Била е извършена сложна операция на гръбначния стълб на втория пилот, който е в тежко състояние.    От болницата съобщиха, че операцията е успешна и той е в реанимация, докато излезе от упойка. В стабилно състояние е и една от стюардесите, чието състояние се оценява като средно тежко. Командирът на самолета загина при катастрофата.    Шефът на здравното управление на Алмати - най-големия град в Казахстан, Тлеухан Абилдаев, уточни, че в момента в тежко състояние се намират 7 души, в стабилно - 42, включително 9 деца. Самолетът \"Фокер-100 се разби при излитане от Алмати към столицата Нур Султан в петък сутринта. На борда му имаше 98 души, включително и 5-те члена на екипажа. Загинаха 12 души, а 67 бяха ранени.", "date": "2019.12.28", "title": "Състоянието на ранените при самолетната катастрофа в Казахстан се стабилизира"}
{"url": "http://epicenter.bg/article/Vuchich--Srednata-zaplata-v-Sarbiya-prez-2025-godina-shte-dostigne-900-evro/202557/7/0", "text": "Сръбският президент Александър Вучич заяви, че при изпълнение на инвестиционната програма на Сърбия 2025 г. средната заплата в края на 2025 г. ще бъде 900 евро, а пенсиите между 430 и 440 евро, предава кореспондентът на Македонската информационна агенция (МИА) от Белград, цитиран от скопския телевизионен канал “Сител“. Той прогнозира, че до 2025 г. Сърбия ще поддържа стабилен валутен курс на еврото, който ще остане между 117 и 120 динара за евро, какъвто е от 2012 година. Тази програма, според него, е изпълнима при растежа на брутния вътрешен продукт (БВП) от четири процента, което е консервативно тълкуване на прогнозата за растеж и добави, че Световната банка е посочила, че Сърбия може да постигне и ръст на БВП от седем процента. Той каза, че пенсионерите с прогнозираната средна пенсия от 440 евро през 2025 г. ще живеят 70 до 80 процента по-добре отколкото със сегашната средна пенсия от 225 евро, като добави, че следователно публичният дълг на Сърбия не трябва да се увеличава и че делът на пенсиите в БВП няма да надвишава 13 процента.   Източник: Фокус", "date": "2019.12.28", "title": "Вучич: Средната заплата в Сърбия през 2025 година ще достигне 900 евро"}
{"url": "http://epicenter.bg/article/Alzhirskiyat-prezident-naznachi-Abdelaziz-Dzherad-za-premier/202558/7/0", "text": "Алжирският президент Абделмаджид Тебун назначи Абделазиз Джерад на поста министър-председател, предаде Франс прес, като се позова на огласено от държавната телевизия комюнике от президентството.    Джерад, доктор по политология, \"беше натоварен да състави ново правителство\", съобщи президентството, цитира Новини.бг   Джерад заменя Сабри Букадум - външен министър, назначен за временен премиер след оставката на Нуредин Бедуи на 19 декември, когато Тебун встъпи в длъжност като държавен глава.", "date": "2019.12.28", "title": "Алжирският президент назначи Абделазиз Джерад за премиер"}
{"url": "http://epicenter.bg/article/Zelenski-potvardi--che-se-podgotvya-razmyana-na-plennitsi-v-Donbas-na-29-dekemvri/202559/7/0", "text": "Киев се подготвя да извърши утре, 29 декември, в Донбас размяна на задържани лица, заяви президентът на Украйна Володимир Зеленски, предаде ТАСС, като се позова на президентската пресслужба, цитирана от Новини.бг   \"Трябва да има размяна на пленници. Ние очакваме това. Трябва напълно да бъде завършена верификацията на всички хора\", заяви Зеленски.    Очаква се размяната да стане утре сутрин в района на пропускателния пункт \"Майорское\" на фронтовата линия в Донбас. По информация на омбудсмана на Донецката народна републлика Дария Морозва, Донецк и Луганск ще предадат на Киев 55 човека и разчита да получи 87 свои привърженици.", "date": "2019.12.28", "title": "Зеленски потвърди, че се подготвя размяна на пленници в Донбас на 29 декември"}
{"url": "http://epicenter.bg/article/Dekemvri-2019-g--e-nay-topliyat-mesets-v-istoriyata-na-Moskva/202560/7/0", "text": "Текущият месец декември е най-топлия в историята на метеорологичните наблюдения в Москва. Това заяви пред РИА Новости водещият специалист на метеорологичния център „Фобос“ Евгений Тишковец.   „Декември 2019 в Москва беше най-топлият за цялата метеорологична история, счупи рекорда от 2006 г.\", заяви Тишковец.   В същото време експертът отбеляза, че краят на месеца е непредсказуем и ситуацията с данните може да се промени, предаде „Фокус”.   „Това са предварителни данни. Чакаме края на декември, за да видим какво ще се случи. Засега все още не е напълно ясно“, предупреди метеорологът.", "date": "2019.12.28", "title": "Декември 2019 г. е най-топлият месец в историята на Москва"}
{"url": "http://epicenter.bg/article/Ukrayna-odobri-sporazumenieto-s-Rusiya-za-tranzit-na-gaz/202561/7/0", "text": "Кабинетът на министрите на Украйна одобри споразумението за транзит на газ на страната с Русия, съобщи РИА Новости. Преговорите между Москва и Киев по новото споразумение за транзит на руски газ през територията на Украйна продължават три дни, предаде БГНЕС. Основните параметри на транзитния договор бяха съгласувани още на 20 декември по време на преговори в Берлин и Минск. Срокът на новото споразумение е пет години. Догодина Русия трябва да достави на европейския пазар през Украйна 65 милиарда кубични метра газ и по 40 милиарда годишно от 2021 г. до 2024 г. Протоколът включва и правни спогодби за уреждане на спорове. В петък руският министър на енергетиката Александър Новак обяви, че на украинската страна са били изплатени присъдените от международния арбитраж в Стокхолм 2 милиарда и 900 милиона долара.", "date": "2019.12.28", "title": "Украйна одобри споразумението с Русия за транзит на газ"}
{"url": "http://epicenter.bg/article/Bogatstvoto-na-nay-zamozhnite-hora-v-sveta-se-e-uvelichilo/202564/7/0", "text": "Общото финансово състояние на 500-те най-богати хора на земята нарасна с една четвърт, съобщава Bloomberg, цитирана от БГНЕС. Според агенцията най-заможните хора в света притежават 5,9 трилиона долара, а това е с 1,2 трилиона долара повече от миналата година. 172 американски милиардери, включително ръководителят на американската корпорация Facebook Марк Зукърбърг и основателят на корпорацията Майкрософт Бил Гейтс, увеличават общото богатство с 500 милиарда долара. И в Русия богаташите множат авоарите си. Само за година най-богатите руснаци са добавили 51 милиарда долара към състоянието си.", "date": "2019.12.28", "title": "Богатството на най-заможните хора в света се е увеличило"}
{"url": "http://epicenter.bg/article/-Velt--Novoto-v-spora-mezhdu-SASht-i-Germaniya-za--Severen-potok-2--e-litsemerieto/202566/7/0", "text": "Германският всекидневник \"Велт\" коментира спора между САЩ и Германия за проекта \"Северен поток-2\", предаде ДПА, цитира Дарикнюз. Съоръжението  . Германско американските отношения могат да бъдат описани в два варианта. От една страна са отношенията, основани на партньорство с алианс, а от друга -  , коментира изданието в редакционна статия. Всеки, който вземе предвид това, няма да намери нищо необичайно в размяната на удари между администрацията на Тръмп и правителството на канцлера Ангела Меркел. Само едно нещо е различно - неизменното лицемерие. Докато бившите германски канцлери   и бившите американски президенти Джон Ф. Кенеди и Роналд Рейгън открито заявяваха интересите си, то днешните правителствени лидери крият интересите си зад името на Европа, коментира изданието. Всъщност    , подчертава всекидневникът.", "date": "2019.12.28", "title": "„Велт“: Новото в спора между САЩ и Германия за „Северен поток-2“ е лицемерието"}
{"url": "http://epicenter.bg/article/Mayk-Pompeo-poseti-amerikanski-voenni-v-Irak/202569/7/0", "text": "Държавният секретар на САЩ Майк Помпео пристигна в Ирак на изненадващо посещение, съобщи иракският информационен портал Mavasin news, цитиран от TACC и Новини.бг   Според изданието ръководителят на американската дипломация \"е пристигнал в събота във въздушната база Айн ал Асад в провинция Анбар\", където са разположени американски войски.    Друга информация не се предоставя, включително дали са предвидени срещи на американския държавен секретар с иракски представители, особено, като се има предвид, че и президентът и премиерът на страната са в оставка.", "date": "2019.12.28", "title": "Майк Помпео посети американски военни в Ирак"}
{"url": "http://epicenter.bg/article/Milo-Dzhukanovich/202570/7/0", "text": "\r\n \r\n \r\n \r\n \r\n \r\n  БГНЕС \r\n", "date": "2019.12.28", "title": "Черногорският президент подписа спорния Закон за вероизповеданията"}
{"url": "http://epicenter.bg/article/Dzhuzepe-Konte--Italianskoto-pravitelstvo-zapochva-reformen--quot-maraton-quot-/202571/7/0", "text": "Италианският премиер Джузепе Конте заяви днес, че правителството му започва \"тригодишен маратон\", за да осъществи серия от реформи по-специално в държавната администрация, наказателното правосъдие, данъчната система и инфраструктурата, предаде Франс прес, цитирана от Нова.тв   Четири месеца след създаването на втория си кабинет, формиран през септември от левоцентристите и Движението \"Пет звезди\", Конте каза на годишната си пресконференция, че се гордее с постигнатите резултати. Той увери, че след \"спринта от първите дни\" предстои \"тригодишен маратон\" до края на мандата му през 2022 г. В управляващата коалиция се забелязват обаче разногласия по ред въпроси, засягащи например мигрантите, реформата в еврозоната и правосъдието, които според някои наблюдатели може да доведат до предсрочни избори в близките месеци.   \"Поставили сме си 23 амбициозни цели и вече работим по някои от тях, а през януари ще имаме възможност да се поспрем, за да размислим, да дискутираме с различните политически сили и правителството да се задейства наново\", каза Конте. Сред предстоящите мерки той изброи \"облекчаване на бюрокрацията\", дигитализация на държавното управление, намаляване на инстанциите на съдопроизводството, данъчна реформа и борба с укриването на данъци.", "date": "2019.12.28", "title": "Джузепе Конте: Италианското правителство започва реформен \"маратон\""}
{"url": "http://epicenter.bg/article/Samolet-se-razbi-v-Luiziana/202572/7/0", "text": "Малък самолет се разби в град Лафайет, Луизиана. При катастрофата са загинали петима души, съобщава БГНЕС.   \"Ръководителят на пожарната служба в Лафайет Робърт Беноа потвърди, че това е самолет, който може да побере до осем пътници. Петима души загинаха, има един оцелял\", съобщава телевизионният канал KLFY.   Освен това трима души, които са били на земята по време на самолетна катастрофа, са откарани в болницата.", "date": "2019.12.28", "title": "Самолет се разби в Луизиана"}
{"url": "http://epicenter.bg/article/Manolova/202562/2/0", "text": "Мая Манолова разпространи позиция на Изправисе.бг във връзка с изявлението на министър-председателя Бойко Борисов след заседанието на Министерския съвет на 27 декември 2019г. за създаването на едно държавно ВиК- дружество.   Гражданската платформа „Изправи се.БГ” смята, че това ще доведе до въвеждането на нов държавен монопол, без да е ясно как ще бъдат защитени правата и интересите на българските граждани при ползването на ВиК-услугите.    Съгласно чл.19 от Конституцията законът трябва да създава и гарантира на всички граждани и юридически лица еднакви правни условия за стопанска дейност, като предотвратява злоупотребата с монополизма и защитава потребителя.    ПО ТОЗИ ПОВОД ЗАДАВАМЕ ДЕСЕТ ВЪПРОСА КЪМ ПРЕМИЕРА БОРИСОВ:      дружество и как след като само 15 от тях са със 100 % държавна собственост? Как държавата ще действа при останалите 30 дружества, чиято собственост не е държавна? Какви ще бъдат последствията специално за Столична община и гражданите на София, ако договорът за концесия, който изтича през 2025 г., бъде предсрочно прекратен?   събрание е задължило министъра на регионалното развитие и благоустройство да представи проект за нов закон за регулиране на ВиК-услугите за обществено обсъждане до 15 май 2020 г.?  Ще отпадне ли водното регулиране от дейността на КЕВР и ако да, кой ще го осъществява?  и на питейната вода за гражданите, как ще се отрази на цените на услугата и на загубите, които в момента са над 60 %?  Исторически, за последно при аналогична ситуация с едно ВиК-дружество, това е правено от Политбюро на ЦК на БКП. Тоест, и сега ли това ще се прави от държавен орган и кой? Как и койще определя социалната поносимост на цената на ВиК-услугите? , съгласно които не се отчита от КЕВР (при определянето на цените) изпълнението на показателите от бизнес-плановете за първата и втората година от ВиК- дружествата?  - на които все още не са одобрени бизнес-планове от КЕВР за периода 2017-2021 г., при положение, че повече от половината от времето от регулаторния период е изтекъл? Защо министър-председателят не е поискал от областните управители да изпълнят задълженията си по закон?    1. Национална стратегия за управление и развитие на водния сектор, валидна до края на 2037 г., приет с Решение на Народното събрание от 21.11.2012 г. 2. Стратегия за развитие и управление на водоснабдяването и канализацията в Република България 2014-2023 г., одобрена с Решение на Министерския съвет N 269 от 07.05.2014 г. 3. Закон за регулиране на ВиК-услугите, приет на 20 януари 2005 г., в който са направени 12 изменения и допълнения. Последното е от 18 септември 2018 г.    4. Междувременно са приети още: Стратегия за управление на отрасъл  „Водоснабдяване и канализация”; Стратегия за управление на отрасъл „Хидроенергетика”; Стратегия за управление на отрасъл „Хидромелиорации”; Стратегия за управление на отрасъл „Защита от вредното въздействие на водите”, План за развитие на инфраструктурата във водния сектор и др. нормативни документи; 5. Преди две седмици, на 13 декември 2019 г., има приети и две решения на Народното събрание, относно:    5.1.„В срокдо 15 май 2020 г. министърътнарегионалноторазвитие и  благоустройствотодаподготви и да обяви за обществено обсъждане Проектназакон за ВиК, който да гарантира дългосрочното решение на проблемите в сектора, в това число социална поносимост на цените на ВиК услугите и въвежданенаводнипомощи, качествонауслугите и осигуряваненадопълнителнифинансовиинструментизаувеличениенаинвестициите в сектора и повишаване на контрола по тяхното изпълнение.“    5.2.„Министърътнарегионалноторазвитие и благоустройството да информира два пъти годишно – презюни и декември – Народното събрание  за напредъка по изпълнение на Плана за действие за изпълнение на мерките към Стратегията за развитие и управление на водоснабдяването и канализацията за периода 2014 – 2023 г., и при необходимост да предложи на Министерския съвет актуализация на Стратегията.“     На базата на тези актове на висши държавни органи защо не е осъществен контрол в продължение на повече от 10 години от премиера, председателя на НС, КЕВР и други институции, за да се предотврати водният режим в страната? И има ли кой да ги накаже?    ***     ", "date": "2019.12.28", "title": "Мая Манолова с 10 въпроса към Борисов във връзка с идеята за водния сектор"}
{"url": "http://epicenter.bg/article/Bez-esherihiya-koli-e-vodata-v-Pernik/202563/2/0", "text": "Не е установено наличие на колиформни бактерии и ешерихия коли във водата на Перник от взетите вчера 24 проби, съобщи РЗИ.    Шестнадесет от тях са от пунктовете за контролен мониторинг на водата в града, шест са по жалби на граждани.    Навсякъде, включително и в квартал \"Проучване\", където бе установена бактерията ешерихия коли, водата е чиста и отговаря на изискванията за питейно-битови нужди. Това са първите проби в квартала, след като там бе изграден нов водопровод и водоподаването бе възстановено в четирите засегнати от заразата блока.  РЗИ - Перник ежедневно взима проби и следи качеството на водата. Екипи дежурят и в почивните и празнични дни, увериха от инспекцията. При евентуално констатиране на отклонения гражданите ще бъдат уведомени незабавно, заявиха от РЗИ.", "date": "2019.12.28", "title": "Без ешерихия коли е водата в Перник"}
{"url": "http://epicenter.bg/article/Borisov--Nuzhni-sa-miliardi--za-da-rabotyat-TETs-ovete-na-alternativni-iztochnitsi/202565/2/0", "text": "Енергийно-промишленият комплекс „Марица изток” e тема за поне 5-6 години работа по него. Това заяви в Стара Загора премиерът Бойко Борисов, цитиран от БГНЕС   В контекста на \"зелената сделка\", постигната в Брюксел за достигане на нулеви емисии до 2030 г. и ограничаване на въглищата в индустрията, Борисов каза, че за да заработят ТЕЦ-овете на алтернативни източници ще са необходими поне милиард евро. Борисов заяви още, че по темата е необходим консенсус и не може да се вземе еднолично решение. \"Това е нещо, което касае енергосистемата - 60% от тока се прави от ТЕЦ-овете. 15 - 20 000 души работят,  това не е някакво лесно решение и еднолично да се вземе\", каза той.   Премиерът добави, че ще се търси трансформация, но трябва да се гарантира и сигурността на хилядите работници. „Въпросът е хората да бъдат спокойни, че всеки ще има пенсия, ще има работна заплата и няма да бъде оставен на улицата”, посочи той. “От 52 година не е пипано нищо в Перник. От 52 или и трета, имаме спор, може и 55. Няма по-млада от мене тръба. Хубаво е, че се оказа, че в пещерите има вода. Сега ми докладваха. Разбира се, ще си понесат отговорност всички, които през годините са допринесли за това. Но когато говорихме за водните цикли -  колко е важно да използваме европейските пари, имаше градове, които буквално проспаха периода”, заяви Бойко Борисов по повод водната криза в Перник.   Днес Борисов посети Стара Загора и се срещна с кмета Живко Тодоров, за да види къде ще се изгражда новата многофункционална зала с 5 200 места, за която правителството отпусна първия транш от 4,5 млн. лева. Нова многофункционална спортна зала трябва да бъде открита до 2021 г. Тя ще се намира в новия парк на града.    Правителството отпусна 4,5 млн. лв. на община Стара Загора за изграждането на многофункционална зала с 5200 места в парк “Артилерийски”. Това бе обещание, което поех към старозагорци. Сега очаквам новото съоръжение да стане красиво и да може да се използва за всички видове спорт на закрито и за концерти, заяви премиерът при посешението в града.   \"През годините държавата отпусна много средства на Стара Загора, те бяха използвани по правилен начин и днес резултатите са налице. Разширеният парк “Артилерийски” е пример за това. Той се намира на място, на което доскоро имаше тънещи в разруха стари казарми. Днес паркът е наистина впечатляващ, модерен и радва жителите на града.\", посочва още той.   „Използвам възможността да благодаря на премиера за това, че за пореден път удържа на думата си. Средствата вече са при нас, а сумата е достатъчна за началните етапи. В момента тече конкурс за проектиране, който е съгласуван с Камарата на архитектите“, каза кметът Живко Тодоров. Върху общински терен от 20 дка площ ще бъде изградено съоръжението, което ще има 5200 седящи места. Така ще може да бъдем домакини на множество различни събития, стана ясно от думите на градоначалника. „Цялата сума, нужна за изграждане на залата, ще бъде ясна след като бъде избран проектът. Идеята е да имаме нещо компактно, но и в същото време работещо, с което всички да се гордеем“, допълни Тодоров.   Той изрази благодарност за цялостната подкрепа, която получава Стара Загора от правителството. Тодоров подчерта, че по този начин в града са санирани и обновени над 80 жилищни блока. „Освен това получихме и финансиране за изграждането на водопровода на „Беш бунар“, благодарение на който гравитачно Стара Загора получава безплатна вода“, каза още кметът. Той допълни, че се насочват усилия за ремонт на пътя Стара Загора – Чирпан. Важен за района въпрос – бъдещето на източно-маришкия басейн и въгледобива също бе засегнат по време на посещението на премиера Борисов под липите. „Зелената сделка“, макар че в Брюксел не я наричат така, на практика означава нулеви емисии 2030 година, т.е. без въглища. Успяхме заедно с други да се преборим поне за ядрената енергетика да влезе в пакта за зелена енергия. Имаме около 10 години да работим и мислим какво да правим към днешна дата. Трябва много разумно, много трезво и твърдо да устоим колкото се може по-дълго да използваме този ресурс и да мислим за бъдещето“, обобщи премиерът като допълни, че се водят сериозни разговори по темата, защото решението е от национален мащаб. „Години работа е необходима, за да се намери най-добрият вариант – дали ще е трансформиране или нещо друго, не може да се каже просто така. Целта е хората да бъдат спокойни за работната си заплата и пенсията си“, подчерта Борисов. Бойко Борисов коментира пред журналистите още напредъка с изграждането на тунела под Шипка, както и някои от най-големите инфраструктурни обекти в страната – метрото в София, магистрала „Хемус“, пътя Ботевград-Мездра и Видин-Монтана, както и проблемите с водата в Перник. На събитието днес присъстваха още зам.-председателят на НС Емил Христов и народните представители Маноил Манев и Радостин Танев, зам.-кметовете на Стара Загора Иванка Сотирова, Красимира Чахова, Милена Желева и инж. Янчо Калоянов, общински съветници, заместник областният управител Петя Чакърова и други.    ", "date": "2019.12.28", "title": "Борисов: Нужни са милиарди, за да работят ТЕЦ-овете на алтернативни източници (Снимки, Видео)"}
{"url": "http://epicenter.bg/article/Borisov-sas-saboleznovatelna-telegrama-do-premiera-na-Somaliya-zaradi-karvaviya-atentat/202567/2/0", "text": " по повод кървавия бомбен атентат в столицата Могадишу, причинил смъртта на над 90 жертви -  „Бих искал да Ви предам нашата най-искрена съпричастност с болката на семействата и близките на загиналите и нашата пълна подкрепа и солидарност към усилията на Вашето правителство в тези трудни моменти.  “, отбелязва Борисов в съболезнователната телеграма до сомалийския премиер.", "date": "2019.12.28", "title": "Борисов изпрати съболезнователна телеграма до премиера на Сомалия заради кървавия атентат"}
{"url": "http://epicenter.bg/article/Zaharieva--S-obshti-usiliya-shte-izkorenim-chudovishtnite-proyavi-na-terorizma/202568/2/0", "text": "Вицепремиерът и министър на външните работи   изпрати съболезнователна телеграма до своя сомалийски колега  по повод атентата в Могадишу, при който загинаха и бяха ранени десетки хора. Това съобщиха от пресслужбата на МВнР. „С много голяма болка научих за кървавия бомбен атентат в столицата на Вашата страна Могадишу, довел до многочислени жертви, причинил загубата на над 90 невинни цивилни граждани и служители на реда“, пише министър Захариева.  „За такива безчовечни действия не би могло да има никакво оправдание, за тях няма място в нашата съвременна цивилизация“, заявява българският вицепремиер. „Вярвам, че със съвместните усилия на международната общност и на Вашето правителство ще постигнем изкореняване на чудовищните прояви на тероризма, както и на условията и причините, които го пораждат“, допълва ", "date": "2019.12.28", "title": "Захариева: С общи усилия ще изкореним чудовищните прояви на тероризма"}
{"url": "http://epicenter.bg/article/Zhalt-kod-za-stud-v-8-oblasti-utre/202573/2/0", "text": "  Утре обаче не само в планините, но и в Северна България ще понатрупа. В комбинация със снеговалежите ще има и силен вятър, така че ще се създадат условия за виелици и навявания.     Още по-ниски ще са температурите в неделния ден, а и вятърът допълнително ще усилва усещането за студ.", "date": "2019.12.28", "title": "Жълт код за студ в 8 области утре"}
