{"url": "http://epicenter.bg/article/Advokatat-na-Ivan-Todorov--Podgotvili-sme-iskove-za-7-tsifreni-sumi-/190488/2/0", "text": "„Натискът, който се оказва от страна на прокуратурата, нарушава презумпцията за невинност. Не може прокуратурата да твърди пред медиите, че даден човек е виновен, преди съдът да се е произнесъл.  По тази причина сме подготвили искове не само от Съда по правата на човека, а от фирмата-майка от Калифорния, \"ТАД Груп\" е подготвила искове във Вашингтонския търговски арбитраж срещу България, тъй като целият бранд страда. Не е изключено да се стигне до 7-цифрени суми, които България ще изплати\". Това заяви адвокатът на Иван Тодоров - Георги Стефанов в ефира на БТВ.    За мен е необяснимо защо Иван Тодоров е в ареста. Има неравнопоставеност между обвиняемите. Няма причина някой да бъде задържан, най-малко Иван Тодоров, каза защитникът му.  „Как може да той да бъде обществено опасен човек? Тодоров се занимава с честен бизнес. Той е инвеститор, който рискува собствени средства, за да инвестира в България. Той е натопен. Най-вероятно от конкурентна фирма“, убеден е адвокатът.    „Кристиян Бойков има данни по отношение на авторството на деянието. По данни на защитата много хора са прониквали в НАП и това е видно от тези чатове. Това е ставало с най-обикновена парола и акаунт. По делото има двама свидетели, които са били на изпитателен срок в „ТАД Груп“. Те не са се справяли и са били освободени. Тези служители не са имали достъп до Иван и няма как да дадат каквито и да е сведения за него“, изтъкна адвокатът на Тодоров.    Той определи думите на Иван: „Ще свалям правителството\", като шеги по време на лични разговори. „Ние нямаме какво да кажем, защото нямаме крием. Не дължим оневиняващи доказателства. Настояваме разпитът да се състои пред съдия. Не се притесняваме от разказа на Кристиян Бойков. Проблем е, че този процес се политизира“, смята адвокат Стефанов. ", "date": "2019.08.16", "title": "Адвокатът на Иван Тодоров: Фирмата-майка \"ТАД Груп\" в САЩ е подготвила искове за 7-цифрени суми "}
{"url": "http://epicenter.bg/article/Fandakova--Remontite-v-Sofiya-prodalzhavat--vseki-den-sam-na-teren-/190490/2/0", "text": "„ГЕРБ прави своите анализи, някои досегашни кметове се отказват. Не е важно кой ще е на поста, а да работи за развитие за нашите градове. Икономиката на София е в подем, благодарение на добрата работа на администрацията. Това, че трябва да се разчиства, е практика, откакто е създадена партия ГЕРБ. Аз също очаквам в подготовката партията да направи промени в екипа на общината. За нас е важно да се явим на изборите с промяна и планове, да предложим на хората нещо ново. В личен план ще взема решение в началото на септември, дали ще вляза в битката за нов мандат“, Това заяви кметът на София Йорданка Фандъкова в сутрешния блок на БНТ.    До няколко дни ще бъде възстановена работата в Западен парк. Имаше проблем с проекта, не беше отчетен колектор на входа. Хората там изтърпяха много. По-голямата част от големите ремонти в София ще приключат до началото на учебната година, съобщи тя.  По думите й обаче ремонтите в столицата продължават. \"В момента се ремонтират основните улици в кварталите. Знаем, че е важно за хората. Постоянно съм на терен, за да следя какво се върши и да се спазват сроковете. Работата ще продължи на улица \"Сребърна\", където се изгражда нов канализационен колектор. В заключителна фаза е подмяната на асфалта на бул. \"България\", където работите ще приключат до края на месеца\", каза още кметът.    Най-големият стратегически и важен проект за града е линия 3 на метрото. До края на месец октомври строителеството ще приключи и ще започнат тестовете на новите влакове. До средата на 2020 г. ще завърши и изграждането на следващата отсечка - от \"Овча купел\" до \"Горна Баня\". 500 000 души ще могат да се възползват от най-екологичния транспорт в града, коментира тя. Кметът на София съобщи, че през есента се очаква пристигането на 13 нови трамвая и на 15 електрически автобуса. Вече са поръчани още 82 автобуса, 25 трамвая и 30 тролея.    Попитана какво прави общината за въздуха в града, Фандъкова заяви, че изпълняват програма от 100 мерки. \"Пускането на третата линия на метрото ще спести 90 000 тона вредни емисии, обновявеме наземния градски транспорт. Усилията ни са огромни. Защитени са и два проекта за битовото отопление\", каза градоначалника на София.    На въпрос дали столичани могат да останат на студено през зимата, тя заяви: Категорично няма риск София да остане без парно.Разговарях с двамата директори на двете търговски дружества, след като си размениха реплики по медиите. „Топлофикация“ не е спирала да плаща, разбира се с много по-бавно темпо, отколкото „Булгаргаз“ очаква. На 1 август от „Топлофикация“ са преведени 7 милиона лева. Двамата директори се уточниха за начина на плащане до края на месеца.    Кметът обясни, че винаги в този период възниква такъв проблем, защото има разлика в начина на плащане. „Булгаргаз изискват предварително плащане по прогнозни количества, а „Топлофикация“ получава своите плащания след изравнителните сметки. Така че това е част от взаимоотношения между двете търговски дружества. И категорично – нито аз, нито министърът на енергетиката сме допуснали досега и няма да допуснем това да се отрази на отоплителния сезон“, каза още Фандъкова.   \r\n \r\n Повечето обекти всъщност трябва да са готови до 15 септември. Има обаче един много тежък обект - на улица „Сребърна“ се изгражда голям канализационен колектор, който трябва да отводни не само кв. „Кръстова вада“, където няма канализация, но и бъдещето разширение на бул. „Тодор Каблешков“, част от вътрешния ринг – много важен проект. Там движението е много затруднено, ще направим всичко възможно работата да протече така, че ако е необходимо през септември да спрем обекта и да го продължим следващата година, защото няма как да се мине оттам. Поднасям извинение на хората, следим внимателно този обект, той е труден, защото се работи на практика под земята. \r\n В момента почти всички големи обекти, без бул. България, на практика са улици и булеварди в кварталите на София – „Овча Купел“, „Орландовци“, „Дружба“. \r\n   \r\n Нашата програма от над 100 мерки е изключително амбициозна, градският транспорт е част от нея. Новите 12 километра от метрото ще ни позволят да спестяваме 90 000 тона годишно вредни емисии. Очакваме нови 13 трамвая тази есен, също така нови 15 електробуса. В същото време вече дадохме заявка за още 82 електробуса, 30 тролеи и 25 трамвая. Обща стойност около 217 млн. лева. Средствата очакваме по Оперативна програма „Околна среда“. \r\n   \r\n На практика през лятото нямаме проблеми с чистотата на въздуха. Големите проблеми са в определени дни през зимата и се дължат в голяма степен на битовото отопление. Направихме много заявки, поискаме промени в законите. Вече част от тях са променени, като стандартите за дърва и въглища, да бъдат въглищата с по-ниско съдържание на сяра. Очакваме възможността да се поставят стикери на автомобилите, за да можем да спираме в определени дни и зони колите, които замърсяват.  \r\n   \r\n \r\n Подготовката за местните избори върви сериозно. За нас най-важно е да се явим с много ясни планове, с опита, който имаме, и отново ще кажа – с промяна. За да променяме града си, ние трябва да променим себе си, да променим хората, които работят, или начинът, по който работят. Да предложим на хората нещо ново, заедно с новите проекти и новите идеи и нов начин на работа. \r\n   \r\n В личен план вече съм казала, че в началото на септември ще взема моето решение, но при всички случаи аз съм част от екипа и работя активно в момента. \r\n   \r\n Имам две важни задачи – едната е да работим, да завършим активния строителен сезон, да завършим част от проектите, друга част да направим организация за тях, и втората ми задача е да взема няколко важни решения по сериозни проекти, които ще допринесат за развитието на София. \r\n   \r\n   \r\n \r\n", "date": "2019.08.16", "title": "Фандъкова: Очаквам промени в екипа на столичната община. Практика на ГЕРБ е да разчиства!"}
{"url": "http://epicenter.bg/article/Tsvetelina-Penkova--Vsichko-v-EP-shte-bade-bazirano-na-kompromisni-resheniya/190498/2/0", "text": "Фрагментацията в Европейския парламент ще бъде един от сериозните проблеми, с които ще се сблъскаме през следващите пет години в ЕП. Всичко ще бъде базирано на компромисни решения“. Това коментира в предаването „Преди всички“ евродепутатът от „БСП за България“ Цветелина Пенкова.   Пенкова е член на три комисии – по бюджетен контрол, по вътрешни пазари и защита на потребителите и на комисията за регионално развитие.   „Основните неща, за които ще следим, са по какъв начин се изразходват средствата, по какъв начин се отпускат европейските средства. Важен е преговорът за следващия бюджет на Европарламента. Предвид очаквания Брекзит се очакват големи сътресения… Един от основните приоритети, които заложих и в кампанията си, е по какъв начин да създадем условия за по-добър стандарт на живот в страни като България“.  ", "date": "2019.08.16", "title": "Цветелина Пенкова: Всичко в ЕП ще бъде базирано на компромисни решения"}
{"url": "http://epicenter.bg/article/-quot-Arteks-quot--Ochakvame-VAS-okonchatelno-da-potvardi-zakonnostta-na--Zlaten-Vek-/190500/2/0", "text": "На 30 юли 2019 година Софийският административен съд потвърди валидността на Разрешението за строеж на многофункционалната сграда „Златен Век“ и отмени Заповедта за спирането на строежа, която ДНСК бе издала. Правното становище на двамата доайени на административното право у нас – проф. Дончо Хрусанов, проф. Димитър Костов, както и правните становища на светилата в гражданско-правните науки - проф. Иван Русчев, проф. Огнян Герджиков, проф. Иван Тодоров и Явор Зартов недвусмислено подкрепят това законно решение.   Въпреки това, днес от Дирекцията за национален строителен контрол са внесли възражение срещу Решението на съда. Това се казва в изявление, разпространено до медиите от компанията \"Артекс инженеринг\".   „АРТЕКС“ продължава да подкрепя усилията на правителството да се спазва законността и очакваше горепосоченото решение на съда да е един добър пример за тези усилия. В една правова държава Законът следва да се изпълнява от всички нейни субекти, т.е. очаквахме ДНСК да се съобрази с решението на съда и да не обжалва едно толкова явно и недвусмислено от правна гледна точка решение. Премиерът Борисов също неведнъж е изразявал вярата си в правораздавателните органи, а наскоро декларира и подкрепата си за строителите в България: „Защото сме убедени, че само частният бизнес, инициативата, всички тези хора, от техният труд и конкуренция, може държавата да върви напред“ – заяви премиерът Борисов на 2 август 2019. Бизнес проектът „Златен Век“ се равнява на 0,2% от брутния продукт на страната ни и има своя малък, но важен принос за запазването на добрите показатели на нашата икономика.   Действията на ДНСК са един нагледен пример как някои държавни институции работят против интересите на икономиката и гражданите на България, и с това ще създадат допълнителни загуби не само за АРТЕКС но и за множество взаимосвързани фирми. Мащабният и иновативен за страната ни проект осигурява работните места на над 2000 служители и граждани на Република България. Техните работни места и заплати са пряко и косвено свързани със строителството на сградата „Златен Век“.   В тази връзка искаме отново да изразим вярата си във върховенството на закона и да заявим, че всички документи и разрешителни, касаещи строежа на сграда „Златен век“ са изрядни и валидни.   Като едни от най-големите строителни компании в страната искаме да заявим, че и „АРТЕКС“ разчита на безпристрастността и върховенството на закона и очакваме ВАС окончателно да потвърди законността на сграда „Златен Век“, което ще бъде един пример за законността и стабилността, която да насърчи родните и чуждестранните инвестиции в България.  ", "date": "2019.08.16", "title": "\"Артекс\": Очакваме ВАС окончателно да потвърди законността на „Златен Век“"}
{"url": "http://epicenter.bg/article/Zhivotospasyavashtata-transplantatsiya-na-bebeto-Aleks-e-izvarshena-uspeshno/190501/2/0", "text": "На 13 август е извършена животоспасяващата трансплантация на черен дроб на бебето Александър-Робърт в Хамбург. Донор е неговият баща. Сумата за лечението му в Хамбург – 500 хил. лв., беше събрана в дарителска кампания у нас само за две седмици.   10 часа са продължили двете операции, които са извършени паралелно. Лекарите са доволни как Алекс е приел черния дроб. Казаха ми, че е минало като по учебник, разказа в телефонно включване за предаването „Тази сутрин” на  bTV  майката на бебето Роксана Ангелова.   Не очаквах, че има толкова много добри хора и сме им много благодарни за събраната сума за операцията на Алекс, която струва 250 000 евро. Обещаваме с баща му Божидар, че ще се опитаме да възпитаме детето си Алекс в този дух - да е съпричастен и внимателен към хората.\", обяви и от Хамбург Роксана Ангелова. Тя уточни, че Алекс вече не е жълт, а бял като снежинка и вчера се е усмихнал за първи път.   Семейството ще се завърне в България след 1-2 месеца, дотогава лекарите в Хамбург ще наблюдават как бебето приема новия черен дроб.", "date": "2019.08.16", "title": "Животоспасяващата трансплантация на бебето Алекс е извършена успешно"}
{"url": "http://epicenter.bg/article/Radev-116-ta-godishnina-ot-Ilindensko-Preobrazhenskoto-vastanie-na-Petrova-niva/190511/2/0", "text": " в историческата местност „Петрова нива“, което се провежда под негов патронаж. Това съобщиха от прессекретариата на държавния глава.    В 20.30 часа държавният глава и върховен главнокомандващ ще приеме почетния строй на представителните роти на Националната гвардейска част и ще отдаде почит пред паметта на загиналите. Президентът Румен Радев ще произнесе слово.    В конгреса участват над 300 души делегати, войводи, четници. За Главно боево тяло на въстанието са избрани Михаил Герджиков, кап. Стамат Икономов, Лазар Маджаров, а за началник на всички въоръжени сили – Георги Кондолов. Въстанието в Странджа избухва на 6 август - ден Преображение Господне. За няколко дни Странджа е освободена и се провъзгласява Странджанската Република.   Цели 26 дни трае епичната борба на няколко хиляди зле въоръжени въстаници срещу 40-хилядната редовна турска армия и безчислен башибозук. Заревото на пожарите надвисва над планината – изгорени са над 60 села, хиляди старци, жени и деца са избити или отвлечени.   За пръв път през 1926 г. в местността Петрова нива се събират наследници на преображенци. Оттогава всяка година тракийци от цялата страна пристигат, за да почетат това свещено за въстанието място, където се е провел съдбовния конгрес, на който се взима решение за избухването на бунта.    През 1958 г. по инициатива на Тракийските дружества в България на поляната, където е проведен конгресът, е построен паметник в памет на загиналите герои. Зад паметника е вградена костница, където са преместени костите на войводата Георги Кондолов, който умира в едно от първите сражения.   През 2003 година в чест на 100-годишнината на въстанието е построена църква, наречена Света Петка. На Петрова нива има музейна експозиция с експонати (снимки, оръжия, документи) от освободителните борби на българите от Тракия и Македония.", "date": "2019.08.16", "title": "Радев ще участва в честванията на 116-та годишнина от Илинденско-Преображенското въстание"}
{"url": "http://epicenter.bg/article/Muzey-s-nahodki-ot-Ada-tepe-izgrazhdat-v-Krumovgrad/190513/2/0", "text": "До края на тази година в Крумовград ще отвори врати музей. Той ще съхранява най-ценните находки, открити на мястото, където се изгради рудник \"Ада тепе\". Реализацията му се дължи на община Крумовград и златодобивната компания \"Дънди Прешъс Металс\", съобщи БНР.     \"През годините наши екипи геолози, Националния институт по археология с музей към БАН направиха задълбочено проучване и успяха да извадят от района на бъдещата ни производствена площадка всичко, което е ценно и което показва наличието на най-стария рудник в Европа. Оттам се събра около 15-17 тона керамика, която в една голяма част вече е асамблирана и са направени съдове и различни инструменти, намерени от тези далечни времена. Минната галерия - на нея е направен 3D модел, така че и тя е готова за възстановка. В момента работим с община Крумовград в посока изграждане на музейна сбирка в ОДК, до края на годината тази музейна сбирка ще бъде факт.\" Това каза Ирена Цакова, директор \"Разрешителни и правни дейности\" в компанията.", "date": "2019.08.16", "title": "Музей с находки от Ада тепе изграждат в Крумовград"}
{"url": "http://epicenter.bg/article/D-r-Kunchev--S-promenite-v-imunizatsionniya-kalendar-shte-se-doblizhim-do-evrostandartite/190517/2/0", "text": "„Ограничаваме приемите на основна имунизация на пневмококова ваксина от три на два. Много европейски страни минаха по този път. Изследванията показват, че при двукратен прием се постига достатъчно ниво на защита, затова можем да избегнем третия прием на 6-месечна възраст“. Това обясни в предаването „Преди всички“ на БНР главният държавен здравен инспектор д-р Ангел Кунчев по повод предложените за обществено обсъждане промени в имунизационния календар.   „Предлагаме отпадане на пробата манту на децата на 11-годишна възраст. Допълнителна имунизация предлагаме срещу коклюш на 12 години, тъй като в целия свят има процес на повишаване на възрастта на това заболяване. Оказва се, че е необходима допълнителна доза, за да сме сигурни, че хората са предпазени и в по-високите възрасти. От тази година се опитваме да въведем препоръчително ваксината за хората над 65-година срещу грип безплатно“, допълни здравният инспектор.   Той подчерта, че има диалог с общопрактикуващите лекари по темата:   „Те имат известно несъгласие относно оповестяването, това, че сме посочили различни начини, които отнемат време. Важното е да бъдат поканени родителите, да могат да реагират“.   По думите на д-р Кунчев няма основание пациентът да заплаща допълнително за имунизация в специализиран кабинет, въпреки че тя по принцип е задължение на личния лекар.   Промените в имунизационния календар ще станат факт след отпечатването им в Държавен вестник и ще влязат в сила през 2020 година. Д-р Кунчев поясни, че промените са в насока да поддържаме нашия календар на достатъчно високо ниво и той да е максимално близък и паралелен с календарите на страните от ЕС.  ", "date": "2019.08.16", "title": "Д-р Кунчев: С промените в имунизационния календар ще се доближим до евростандартите"}
{"url": "http://epicenter.bg/article/Dete-na-7-godini-pochina-sled-zversko-iznasilvane--Izdirva-se-Martin-Trifonov--na-21-godini-ot-Sliven/190486/3/0", "text": "Мартин Стоянов Трифонов, на 21 години от град Сливен е обявен за издирване от сливенската полиция, пише slivenpress.bg.    Според съобщението от ОДМВР, към момента Трифонов е с малко по-дълга къдрава коса и набола брада, облечен е с камуфлажно горнище.   Лицето се издирва във връзка със серия кражби, извършени във вилната зона на град Сливен. Засега няма яснота дали той е свързан с тежкото престъпление. Умоляват се всички, които имат информация за издирваното лице, да се обадят на телефон 112 или в най-близкото поделение на МВР.   По-рано днес момиченце на 7 години почина след изнасилване в село Сотиря. Детенцето е било открито около 14 часа в четвъртък в изключително тежко състояние. Било е захвърлено в края на селото. Откарано е в болница, където е починало от раните си. Съобщава се за тежки, многобройни травми по цялото му тяло след нанесен побой.   По първоначална информация, има улики, които сочат, че убиецът е 21-годишен младеж на име Мартин, който живеел в съседна къща на тази, в която живеело семейството на убитото дете. Момиченцето не е от малцинствата.   На мястото има засилено полицейско присъствие. Извършителят се издирва, а над района тази вечер е облитал и хеликоптер. ", "date": "2019.08.16", "title": "Дете на 7 години почина след зверско изнасилване. Издирва се Мартин Трифонов, на 21 години от Сливен"}
{"url": "http://epicenter.bg/article/Zapochvat-testovete-na-tol-sistemata-/190503/4/0", "text": "От 16 август започват тестовете на тол системата, предаде БГНЕС.   Системата за електронно събиране на пътни такси на база изминато разстояние – тол, за пътните превозни средства с тегло над 3,5 тона е в пълна готовност да започнат тестовете й. На терен ще се отчитат реални данни от бордови устройства и маршрутни карти, за да се добие представа за разходите на превозвачите, съобщиха от АПИ.    Тол системата ще стартира с около 6000 км от републиканската мрежа. Това ще са основно автомагистрали, първи и част от пътищата втори клас, както се договори премиерът Бойко Борисов на среща с превозвачи през месец май.    Очакваните приходи от тол такси са около 700 млн. лв. на година и общо около 1 млрд. лв. приходи заедно с продажбите на винетки.    Системата предвижда три начина за тол таксуване – маршрутна карта, GPS тракери и бордови устройства. Маршрутната карта е подходяща за шофьорите, които по-рядко пътуват. Тя ще важи за 24 часа от момента на активирането й. Може да се купи един или 7 дни предварително в зависимост от това дали ползвателят на пътя е регистриран в системата. Той ще трябва да подаде и 4 междинни точки, освен началната и крайната точка на маршрута. Бордовите устройства и GPS тракерите са за редовните ползватели на републиканските пътища.  Маршрутните карти ще се продават чрез познатите канали – сайта www.bgtoll.bg, мобилното приложение, физически в офиси, и в терминалите за самотаксуване.    Разработен е и калкулатор, който ще бъде публикуван на www.bgtoll.bg след окончателно приемане на тарифите и обхвата на пътищата с тол такса. Целта е всеки превозвач бързо и точно сам да може да изчисли таксата си съобразно характеристиките на превозното средство и маршрута, по който ще премине.", "date": "2019.08.16", "title": "Започват тестовете на тол системата "}
{"url": "http://epicenter.bg/article/Evrostat--Blizo-230-000-dushi-ot-Balkanite-sa-se-premestili-v-ES/190514/11/33", "text": "През миналата година 228 хил. граждани на страните от Западните Балкани са се преместили в държави от Европейския съюз. Това показват данни от Европейската статистическа служба (Евростат), предава македонската информационна агенция „Макфакс“, цитирана от Новини.бг   През 2018 г. 51 хил. души са напуснали Сърбия, Албания – 62 хил., Босна и Херцеговина – 55 300, Косово – 34 500, 24 300 от Северна Македония и 3000 от Черна гора. От Северна Македония най-голяма е групата, установила се в Германия (11 500), следвана от Италия и Словения.    Повечето напуснали родината си албанци са се преместили в Италия (23 000), Гърция (17 000) и Германия (10 000). Повечето хора от БиХ отиват в Германия (16 000), Словения и Хърватия. Същите са предпочитанията и на сърбите - Германия (16 000), следвана от Словения с 5 100 и Хърватия и Словакия с 4 900.    Близо 19 хил. косовари също за израли за свой нов дом Германия. Следват Словения и Италия.    По отношение на населението най-голям процент са напусналите Албания, страна с население от около 2,8 милиона. Напускането на 62 хил. души е равносилна н около 2,2% от общото население.    Според статистиката броят на заминаванията от Македония е 2,1% от общото население, от Косово – 2%, от БиХ – 1,5%, а от Сърбия – 1,3%.", "date": "2019.08.16", "title": "Евростат: Близо 230 000 души от Балканите са се преместили в ЕС"}
{"url": "http://epicenter.bg/article/Anton-Gitsov--Za-reformite-v-zdraveopazvaneto-/190527/11/0", "text": "  В България вече 30 години се мъчим да преоткрием топлата вода. Извършват се безкрайно експерименти и реформи за решаване на проблеми, които отдавна са решени в цивилизования свят.   Това особено се отнася до здравеопазването. То е един миш маш от Здравна каса, държавни и частни болници и представлява един казан с пробито дъно, който никога не може да бъде напълнен. А има от кого да се поучим.    Подходящ пример в това отношение е Великобритания. Това е държавата, от която заехe думата джи пи- (generаl prаctiotioner), вместо българската дума личен или общопрактикуващ лекар, но взаимстването се ограничи само до това.    Във Великобритания няма Здравна каса ( „каса”- какво нелепо и обидно име, свързано не със здраве, а с пари!). Има National Health Service ( NHS)- Национална здравна служба, създадена още през далечната 1948г. и представляваща една от най- значителните социални реформи в Британската история. С малки разлики, тя е идентична по отношение на здравно обслужване в отделните членки на обединеното кралство, и аз ще дам в случая за пример Англия.    Националната здравна служба в тази страна се финансира 80 % от бюджета и 20% от осигурителните вноски на физическите лица, поемани от осигурявания и от работодателя. Пари в държавния бюджет за такава важна услуга като здравеопазването се намират, защото в тази страна има прогресивно данъчно облагане, което пълни хазната многократно повече от прилаганият у нас архаичен плосък десетпроцентов данък.    Ето как работи системата:    Всеки жител на страната се регистрира към дадени малки медицински структури в района на местоживеене- обединени на едно място медицински кабинети на няколко джи- пита със собствена малка администрация. Час за посещение на пациент се урежда по телефона, по избор с някой от джи питата, или с който и да е, ако предпочитаният не е на разположение. Лекарят прави преглед и издава рецепти и ако счете за необходимо, урежда за пациента преглед в държавната районна болница. Няма такова нещо като „направление” и „направленията свършиха”, лекарят уведомява болницата за необходимостта даден пациента да бъде изследван във връзка с конкретно оплакване и болницата уведомява обратно с писмо пациента, като му определя час за посещение.    На място в тези мини клиники се вземат кръвни проби за изследвания, правят се имунизации и се третират леки рани. Искания за регулярно, месечно издаване на даден вид рецепти може да стане и по факс, като при желание на пациента, рецептите се изпращат директно на конкретна, удобна за пациента аптека.    Болниците във Англия са държавни и частни. Държавните болници са финансирани от NHS и предлагат многообхватни услуги за почти всички болестни състояния. Частните болници са по- скоро специализирани и не са в състояние да предлагат набора на здравни услуги предлагани от държавните болници. Много от лекарите в тях предпочитат първо да натрупат опит в държавните болници, а редица от тях често освен в частните болници, работят на контракт в отделни дни и в държавните болници. Възможно е, един изявен лекар да консултира пациент в частната болница, но ако се налага извършване на сложна операция, която не е по възможностите на частната болница, да я извърши в държавната болница.    Веднъж изпратен от джипито за преглед и консултация в държавната болница, пациентът няма право на избор- кой точно да го прегледа и кой точно да го оперира, ако това се налага. Ако желае да избере изявен и известен специалист, може да се обърне към частните болници. Но там той трябва да плаща, ако няма частна медицинска осигуровка. NHS няма отношение към частните болници, които са само финансиращи се, може да насочи пациент към тях като изключение в редки случаи, когато това се налага от специфични обстоятелства. Случва се по- скоро обратното, тъй като частните болници извършват главно рутинни операции и не разполагат с интензивни отделения оборудвани за изкуствено поддържане на функциите на повече от един орган, при критични ситуации техни пациенти да се транспортират в държавни болници.    Държавните болници не са абсолютно унифицирани. Ако една болница реши, че не може да предложи най-подходящото лечение на даден пациент, може да го насочи в консултация с по линия на NHS към друга болница, с утвърден опит за този вид лечение.    В английските държавни болници няма „пътеки”, друго безсмислено българско изобретение. Болният постъпва в болницата и лежи там, толкова колкото е необходимо. Болниците и лекарите нямат никакъв интерес да го задържат излишно, болниците не са търговски дружества, те не печелят нищо от това, често поради недостиг на легла, те даже се стремят да изпратят пациента у дома, колкото се може по- скоро.  И тук стигаме до разликата между английското и българското здравеопазване.    У нас непрекъснато никнат частни болници, които не биха просъществували образно казано и ден, ако не се закачаха на хранилка към Здравната каса. Някои от тях с окончанието в името си на „...мед” превъзхождат по лукс и английските държавни болници- фоайета с мека мебел, лъщящи асансьори, от всякъде се носи лъх на пари...Вложени са много пари, които не може да се избият от джобовете на гражданите на най-бедната страна в Европа, освен по линия на Здравната каса. И е естествено пациентите да се насочват към тези болници, които изсмукват от държавните болници много от най- добрите специалисти, отиват в тези болници с направления, после Здравната каса плаща. В същото време недофинансираните държавните болници вегетират или хлопват кепенците в по-малките населени места.    Същото е и с прословутите пътеки, които стимулират еднакво частните и държавните болници да държат на легло пациента максимално допустимият според пътеката болнични дни, независимо, че той е оздравял и даже трябва да води истинска битка да бъде изписан по- скоро.    Такова източване на Националната здравна служба в Англия няма. Затова и тя е в състояние да осигурява медицински услуги, които я издигат като една от най- добрите в световен мащаб. Пациентът не плаща за нищо, и при най- скъпи операции. Лекарствата ма пенсионерите са напълно безплатни, а за останалите максималната сума, която плащат за дадено изписано по рецепта лекарство е 9 паунда, като в Шотландия, Уелс и Северна Ирландия, лекарствата са безплатни за всички.    Частните болници у нас, прикрепени на хранилка към Здравната каса, които непрекъснато се роят, измислените „пътеки”- това са сериозни пробойни в казана на националното здравеопазване и докато не се затворят, по примера на Великобритания и други развити европейски страни, никакви реформи няма да имат ефект.    Аз лично не съм оптимист в това отношение, особено що се отнася до частните болници, собствениците на които имащ мощно лоби в парламента.", "date": "2019.08.16", "title": "Антон Гицов: За реформите в здравеопазването "}
{"url": "http://epicenter.bg/article/Donald-Tramp-e-iskal-da-kupi-Grenlandiya-ot-Daniya/190499/7/0", "text": "Президентът на САЩ Доналд Тръмп неведнъж е проявявал интерес да купи Гренландия от Дания с различна степен на сериозност, съобщи в. \"Уолстрийт джърнъл\".    Американският ежедневник се позовава на неназовани настоящи и бивши служители на Белия дом. Според цитираните източници президентът на САЩ е поискал от своите съветници да разгледат идеята да бъде купен най-големият остров на Земята. Тръмп е проявил интерес към Гренландия заради нейните природни ресурси и геополитическо значение. Възможни негови мотиви са да засили военното присъствие на САЩ в Арктика или да остави наследство от типа на купуването на Аляска от Русия през 19-и век.    Тръмп е казал на свои сътрудници, че Дания изпитва финансови трудности заради това, че в състава на кралството влиза огромната автономна територия. Предвидено е президентът на САЩ да посети Дания в началото на следващия месец.    Белият дом и Дания засега не са коментирали твърденията на \"Уолстрийт джърнъл\".    Телевизия Си Ен Ен обаче цитира два анонимни източника, които потвърждават медийната публикация. С население от около 56 000 души, автономната територия в Арктика получава от Дания годишна субсидия в размер на приблизително 560 милиона долара - повече от половината от нейните приходи, посочва ДПА. САЩ вече са се опитвали да купят най-големия остров на Земята. През 1946 г. те предложили на Дания 100 милиона долара за Гренландия, като подхвърлили идеята да разменят земя в Аляска срещу стратегически части от арктическия остров.   Предвидено е президентът на САЩ да посети Дания в началото на следващия месец. Белият дом и Дания засега не са коментирали твърденията на \"Уолстрийт джърнъл\".  \"Това трябва да е първоаприлска шега. Сега не им е сезонът\", написа бившият премиер Ларс Льоке Расмусен в \"Туитър\".  \"Ако наистина го обмисля, това ще е последното доказателство, че действително е откачил\", каза пред националната телевизия DR Сьорен Есперсен, говорителят по международни въпроси на Датската народна партия.  \"Боже мили! От името на човек, който обича Гренландия, бил е там девет пъти, обиколил е всяко кътче и обича народа ѝ – това е абсолютна, тотална катастрофа\", каза бившият американски посланик в Дания Руфъс Гифърд.   Тръмп е на работна ваканция в своя голф клуб в Бедминстър, Ню Джърси, но му предстои първо посещение в Дания в началото на септември. Няма индикации, че закупуването на Гренландия ще бъде на дневен ред за разговорите му с датски служители. С население от около 56 000 души, автономната територия в Арктика получава от Дания годишна субсидия в размер на приблизително 560 милиона долара - повече от половината от нейните приходи, посочва ДПА.    ", "date": "2019.08.16", "title": "Шега или истина? Доналд Тръмп е искал да купи Гренландия от Дания"}
{"url": "http://epicenter.bg/article/Noviyat-predsedatel-na-EK-Ursula-fon-der-Layen-s-proshtalna-tseremoniya-v-Berlin/190502/7/0", "text": "Избраната за председател на Европейската комисия Урсула фон дер Лайен избра хита на Скорпиънс \"Вятърът на промяната\", превърнал се в химн за падането на Берлинската стена, за официалната си прощална церемония в Берлин в четвъртък.   Мощната балада на германската рок група, която е продала около 14 милиона екземпляра от излизането си през 1991 година, беше изпълнена от военен духов оркестър по време на церемонията, на която присъства канцлерът Ангела Меркел. Фон дер Лийен, който встъпва в длъжност на 1 ноември, ще замени на поста председател на Европейската комисия Жан-Клод Юнкер. Миналият месец тя предаде поста си министър на отбраната на наследника на Меркел Анегрет Крамп-Каренбауер.   Фон дер Лийен, която беше видимо развълнувана по време на церемонията, също избра химна на Европейския съюз „Ода на радостта“.   Изборът на предишните министри на отбраната включват „Live is Life“ от австрийската поп група Opus и „Smoke on the Water“ от Deep Purple.   Източник: Канал 3", "date": "2019.08.16", "title": "Новият председател на ЕК Урсула фон дер Лайен с прощална церемония в Берлин"}
{"url": "http://epicenter.bg/article/Razkriha-kakvo-nosi-v-chantichkata-si-kralitsa-Elizabet-II/190494/10/99", "text": "Кралският биограф Сали Бедел Смит разказа какво носи в чантата си британската кралица Елизабет II, съобщи вестник The Sun.   Според писателя, кралицата винаги носи очила за четене, ментови бонбони, писалка, червило и малко огледало. След всяко хранене тя вади червилото от чантата си и маже устните си.   В неделя, когато Елизабет посещава църква, тя взема малко пари в брой, които дава като дарение.   Друг кралски експерт Фил Дъмпер каза, че кралицата носи и семейни снимки, кръстословици във вестници, дневник, тефтер и вероятно смартфон. През юли кралицата на Великобритания беше заподозряна, че е обидила новия министър-председател Борис Джонсън, тъй като по време на ръкостискане не е сваляла чантата си от ръката си. През цялата среща тя не се раздели с черната си чанта на британската марка Launer.   Според кралския историк Уго Викерс, кралицата също използва чантата, за да сигнализира на своите помощници. Например, тя я поставя на масата, когато е на път да си тръгне, и я прехвърля от ръка на ръка, когато иска да прекрати разговора.   Източник: Канал 3", "date": "2019.08.16", "title": "Разкриха какво носи в чантичката си кралица Елизабет II"}
{"url": "http://epicenter.bg/article/Prints-Hari-zavede-Megan-na-tayna-pochivka-v-Ibisa-za-rozhdeniya---den/190495/10/100", "text": "На 4 август Меган Маркъл навърши 38 години, а по-късно отпразнува рождения си ден със стил.     Източник на Entertainment Tonight разказва, че херцогинята на Съсекс прекарала личния си празник в Лондон, но след това, без излишен шум, заминала заедно с принц Хари и 3-месечния им син Арчи на семейна почивка в Ибиса, Испания. Те прекарали 6 дни на острова, където отседнали в частна вила. Това не е първият път, когато аристократите тайно напускат британската столица и се отдават на ваканция. Преди 3 дни в официалния профил на двойката в Инстаграм се появи снимка от посещението им в Ботсвана, Африка, отпреди 2 години за Световния ден на слона. Те бяха там малко преди да обявят годежа си.   Сега кралското семейство планира да посети Южна Африка на официална обиколка, която ще се състои тази есен. Близки до двойката казват, че Меган е участвала активно в планирането на всяка стъпка от визитата. Принц Хари ще се отбие още и до Ангола, Малави и Ботсвана, които са допълнителни спирки в пътешествието на семейството.   Източникът на медията отбелязва, че филантропската работа на Меган е изключително важна за нея и че както херцогът, така и херцогинята искат да въздействат максимално по време на пътуването си.   Източник: Дир.бг", "date": "2019.08.16", "title": "Принц Хари заведе Меган на тайна почивка в Ибиса за рождения ѝ ден"}
{"url": "http://epicenter.bg/article/Denitsa-Sacheva--DANS-vliza-v-MON-zaradi-radikalizatsiyata-sred-mladite-hora-/190493/2/0", "text": "„Този документ има обществен, а не полицейски характер. Трябва да се изясни смисълът на сътрудничество на образователните институции със службите за сигурност. Това е свързано и с радикализацията, която нараства сред младите хора. Експертите по сигурността изнесоха данни, че възрастта за радикализация спада от 15-16 години до 12 години. Смисълът на това е да има по-голямо взаимодействие по отношение на превенцията“.   Това заяви пред БНР Деница Сачева, заместник-министър на образованието, по повод проекта за инструкция за достъпа на ДАНС до информационните фондове на МОН.    „И към момента ДАНС има достъп до тази информация, но той е децентрализиран, на хартия и безконтролен. Сега може да стане централизиран и много по-силно контролиран. Всичко ще бъде регламентирано“, допълни заместник-министърът.    Сачева подчерта, че МОН ще сътрудничи в случаи, свързани с радикализация и с тероризъм сред младите хора: „Това нещо произтича от закона. Няма как инструкцията да бъде свалена, може да бъде прецизирана“.", "date": "2019.08.16", "title": "Деница Сачева: ДАНС влиза в МОН заради радикализацията сред младите хора "}
{"url": "http://epicenter.bg/article/Ozi-Ozbarn-plakal--kogato-razbral--che-sinat-mu-se-razvezhda/190497/10/100", "text": "Бившият фронтмен на \"Блек сабат\" Ози Озбърн се разплакал, когато синът му Джак му съобщил, че ще се развежда, пише Контактмюзик, цитиран от Новини.бг   Тридесет и три годишният Озбърн младши се раздели със съпругата си Лиса Стели, от която има три дъщери - Пърл на 7 г., Анди на 4 г. и Мини на 18 месеца. Брачната двойка скъса през май миналата година, а разводът им бе финализиран през месец март тази година.    Ози се просълзил, тъй като си дал сметка през какви трудни моменти ще премине Джак, който участва в риалити сериал, с главни действащи лица семейство Озбърн. Рок ветеранът си спомнил за собствения си ужасяващ опит, когато се развел с бившата си съпруга Телма Райли през 1982 година.    За всички тези случки разказала настоящата жена на Ози, Шарън Озбърн. Но според нея най-радващото в цялата история било, че Джак и Лиса се развели по цивилизован начин, така че раздялата им да не се отрази на родителските грижи за трите им деца.", "date": "2019.08.16", "title": "Ози Озбърн плакал, когато разбрал, че синът му се развежда"}
{"url": "http://epicenter.bg/article/Melaniya-Tramp---zhenata--koyato-horata-otkazvat-da-deportirat/190516/10/99", "text": "От няколко дни най-модерната тенденция в социалните мрежи е хаштагът \"Не депортирайте Мелания\" (#DontDeportMelania). И макар много потребители да споделят подобни публикации, все още има хора, които се питат каква е причината за този призив. Всъщност всичко започна с тв водещия - Тревър Ноа, който в предаването си изказа шеговита теория за атаките на президента Доналд Тръмп срещу имигрантите.   Според него държавният глава на Америка има предвид само за един-единствен имигрант - съпругата си Мелания, която е родена в Словения. Тревър коментира новата имиграционна политика на Тръмп, казвайки:   \" \", извика той пред камера.   В понеделник бе съобщено, че администрацията на президента работи върху политика, която ще затрудни положението на имигрантите, които зависят от държавна помощ. Според \"The ​​Washington Post\" новата политика, която трябва да влезе в сила през месец октомври, ще облагодетелства единствено висококвалифицираните имигранти с високи доходи.   \" \", пошегува се Тревър.   Той завърши обръщението си, позовавайки се на инициативата на първата дама за борба с тормоза, както и на призива от президентската кампания на Доналд:   \" .\"   В резултат на думите му, хиляди потребители започнаха да споделят хаштага, добавяйки собствени шеги по темата. Много хора изтъкват, че за човек, който има проблем с имигрантите, Доналд Тръмп избира за свои съпруги дами, които родени извън пределите на САЩ. Преди Мелания, президентът бе женен за Ивана Зелничкова, която е родена в Чехия.   Източник: Дир.бг", "date": "2019.08.16", "title": "Мелания Тръмп – жената, която хората отказват да депортират (Видео)"}
{"url": "http://epicenter.bg/article/Dashteryata-na-Vanya-Chervenkova-s-revyu-na-Summer-Fashion-Weekend-2019/190544/10/0", "text": "Български и световни брандове представиха своите летни колекции на фона на Черно море, луксозни яхти и залива на Свети Влас.    Вечерта откри лондонският бранд Marvin Nonis, който показа ексклузивна линия дамско бельо. Моделите на Ивет Фешън дефилираха с женствени модели, в комбинация с аксесоари шапки и чанти.    Модното шоу продължи с детско ревю на Goto Jewellery and Diamonds, които лансираха своята Baby Collection с деца модели на сцената. Малките манекени излязоха танцувайки, с цветни балони с хелий, които изпълниха небето над марината.    Дизайнерът Гергана Петрова и Модна къща Vanitta продължиха с цветното настроение с новата си лятна колекция с атрактивни аксесоари и инетересни асиметрични тоалети.   Красивият глас на България Елена Брусарска изпя на сцената свои и световни хитове, за да поддържа парти настроението през цялата вечер.    Ревютата продължиха на лятна вълна с първата колекция на Никол Червенкова и нейната дебютираща марка NicoleChe. Феерия от цветя, женствени силуети и атрактивни мотиви зареди дамите в публиката с желание за вечно лято.    Луксозният италиански бранд F**K представи секси модели бански костюми, в комбинация с чанти под звуците на Елвис Пресли.  Вечерта закри модният бранд Antony Langountin с колекция Wild to Be.   Магнетична женственост и елементи от джунглата вдигнаха градуса на цялата Марина, а атрактивната Петя Стоянова - Penelope, закри ревюто с леопардова рокля, развявана от морския бриз.    Водещи на събитието бяха Елица Стойчева и Златина Иванова - лицата на българската модна телевизия Code Fashion TV и блестяха на сцената като сирени, в роклите на Evgeniya Borisova Haute Couture.    За цялостният стайлинг на моделите и водещите се погрижиха топ коафьорите на Balmain Paris Hair Couture и предтавителите за България Selena ES, а гримът бе дело на изискания френски бранд Guerlain.    Събитието уважиха собствениците на Марина Диневи Динко и Данчо Диневи, българският дипломат Милен Керемедчиев, бизнесменът Кольо Вълканов, проф. Любомир Стойков, собственичката на Ивет Фешън Ивет Григорова, собственичката на Интерсаунд Ирина Папазова, бизнесдамите Виктория Кесаровска и Грети Гарсия, топ коафьорът Борислав Сапундждиев - Урсула, Мис България Елена Тихомирова  и стотици гости, спазили дрескода на събитието.", "date": "2019.08.16", "title": "Дъщерята на Ваня Червенкова с ревю на Summer Fashion Weekend 2019"}
{"url": "http://epicenter.bg/article/Severna-Koreya-otkaza-pregovori-za-mir-sas-Seul/190505/7/0", "text": "Северна Корея отхвърли поканата за преговори за мир с Южна Корея. От Пхенян казаха, че Сеул са виновни за провала на разговорите. Това беше последвано от изстрелването на още две ракети в морето източно от полуострова. Това е шестия подобен тест за по-малко от месец. Отказът от разговори дойде след реч на южнокорейския президент, който обеща обединението на двете страни до 2045 година.   Севернокорейците обвиниха Сеул, че само говорят за мир, а след това провежда тренировки с Америка за превземането на тяхната страна.   източник: Нова.тв", "date": "2019.08.16", "title": "Северна Корея отказа преговори за мир със Сеул"}
{"url": "http://epicenter.bg/article/Pilotite--spasili-stotitsi-patnitsi-pri-intsident-v-Rusiya--se-okazaha-novatsi-v-profesiyata/190506/7/0", "text": "Пилотите, които спасиха стотици пътници при инцидент в Русия, се оказаха новаци в професията. В четвъртък двамата пилоти успяха да приземят пътнически самолет с 233-ма души на борда в царевична нива.   Кремъл обяви, че двамата ще бъдат наградени с ордени, а те се оказаха млади и сравнително неопитни. Командирът на екипажа Дамир Юсупов станал пилот на 35-годишна възраст, след като първоначално не го приели в авиационното училище и завършил за юрист.   Помощникът му Георги Мурзин е едва на 23 години и има необходимите документи да лети само от година. И двамата са от Урал и са били съученици в една и съща авиационна школа, съобщи Нова телевизия.   „Двигателите започнаха да работят неравномерно. Първо левият двигател, после десният. Оборотите започнаха да падат, самолетът стана тежък. Нямахме мощност да продължим или дори да поддържаме незначителната височина, на която бяхме. Първо решихме да се върнем на летището, но видяхме че няма да стане и решихме да се приземим в полето пред нас. Веднъж на 6 месеца минаваме обучение на тренажор за такива ситуации, така че бяхме готови психологически и професионално да го направим”, каза командирът на екипажа Дамир Юсупов.  ", "date": "2019.08.16", "title": "Пилотите, спасили стотици пътници при инцидент в Русия, се оказаха новаци в професията"}
{"url": "http://epicenter.bg/article/Hilyadi-iskat-promyana-na-imeto-na-ul---Obama--na-koyato-e-nebostargachat-na-Tramp/190507/7/0", "text": "Набира скорост идеята нарочно да бъде променено името на булеварда, на който е небостъргачът на Доналд Тръмп. Повече от 300 000 души са се подписали в петиция новото име на централната нюйоркска улица да е „Барак Обама”. Тръмп е известен противник и голям критик на Обама. Хората, които се подписват в петицията описват подобна промяна като \"много забавна\".   Организаторката на петицията казва, че идеята е \"дребнава и жалка, като самия Тръмп\". В момента небостъргачът се намира на „Пето авеню” в Манхатън. Ако промяната бъде направена, новия адрес ще бъде \"Президент Барак Обама, номер 725\".   Източник: Нова.тв", "date": "2019.08.16", "title": "Хиляди искат промяна на името на ул. „Обама”, на която е небостъргачът на Тръмп"}
{"url": "http://epicenter.bg/article/Dvama-ubiti-i-trima-raneni-sled-strelba-v-universitet-v-shtata-Alabama--izdirva-se-izvarshitelyat-/190508/7/0", "text": "Най-малко двама души са загинали, а трима - ранени при стрелба в университет в южния американски щат Алабама.    Неустановено на този етап лице е влязло в кампуса на висшето учебно заведение в град Монтгомъри и открило огън. При стрелбата един човек е загинал на място, а други четирима са били хоспитализирани, предаде Канал 3.    \"За съжаление, един от починал е починал от раните си. Състоянието на останалите трима души е стабилно\", е заявил представител на местната полиция.\"Ние разследваме причините за престъплението. Извършителят е в процес на издирване\", е допълнил Джарет Уилямс.", "date": "2019.08.16", "title": "Двама убити и трима ранени след стрелба в университет в щата Алабама, издирва се извършителят "}
{"url": "http://epicenter.bg/article/Tramp--SASht-se-pridvizhvat-barzo-kam-targovskata-sdelka-s-Velikobritaniya/190512/7/0", "text": "Президентът Доналд Тръмп заяви снощи, че Съединените щати и Великобритания се придвижват бързо към търговско споразумение, което ще бъде \"фантастично и голямо“.   \"Мисля, че ще направим фантастична и голяма търговска сделка с Обединеното кралство\", заяви американските президент пред репортери преди да замине за политически митинг в Ню Хемпшир. \"Придвижваме се бързо\", допълни той.   Тръмп отбеляза, че е разговарял в сряда с британския премиер Борис Джонсън и ще разговаря отново с него. \"Той и аз сме в голям унисон\", отбеляза президентът на САЩ.   Във вторник Ройтерс цитира високопоставен служител на администрацията на Тръмп да казва, че двете страни обсъждат частично споразумение, което може да влезе в сила на 1-ви ноември - само ден, след като Великобритания трябва да напусне Европейския съюз (на 31-ви октомври), информира БНР.   Длъжностни лица от двете държави са обсъдили възможността за временно споразумение, обхващащо всички сектори, като подобна сделка би могла да продължи за около шест месеца, посочи същият източник.   Британските привърженици на излизането на Великобритания от ЕС се надяват на широкообхватна сделка със Съединените щати, която да помогне за преодоляване на каквито и да било смущения в търговията с европейските съседи в дните и седмиците след Брекзит.", "date": "2019.08.16", "title": "Тръмп: САЩ се придвижват бързо към търговската сделка с Великобритания"}
{"url": "http://epicenter.bg/article/Eto-go-Damir-Yusupov---pilotat--spasil-233-zhivota-/190539/7/0", "text": "Това е пилотът Дамир Юсупов от Екатеринбург. Днес той спаси живота на 233-ма пътници, като приземи аварийно Еърбъс А321, собственост на компания \"Уралские авиолинии\". Причината за инцидента са отказалите във въздуха двигатели след сблъсък с ято птици.    Самолетът е излетял с 226 пътници и седемчленен екипаж от летище Жуковски край Москва за Симферопол в Крим, но още при излитането се сблъскал с ято чайки. Птици са попаднали в самите двигатели, сочи агенцията, като цитира изявления на федералната служба Росавиация.    Пилотът е взел бързо решение да изключи моторите и приземил машината без отваряне на колесника в царевична нива на повече от километър извън пистата. При тежкото кацане десният двигател се отчупил и паднал, дават информация от спасителните служби.   23 души са ранени при инцидента, съобщиха здравните власти. Пет от тях са деца.    Самолетът започнал силно да се тресе и секунди по-късно светлините в дясната му половина угаснали, вътре започнало да мирише на изгорено. „Тогава кацнахме и всички избягахме навън“, разказва неназован пътник, цитиран от Би Би Си.    Въздухоплавателната агенция „Росавиация“ съобщи, че самолетът се е приземил в царевична нива на около километър от международното летище в гр. Жуковски с изключени двигатели.    Пътниците били евакуирани, като някои били откарани в болница, а други били върнати на летището.", "date": "2019.08.16", "title": "Ето го Дамир Юсупов - пилотът, спасил 233 живота "}
{"url": "http://epicenter.bg/article/Donald-Tramp--Podobrihme-rekord-na-Eltan-Dzhon/190542/7/0", "text": "Ние подобрихме рекорд на Елтън Джон, е заявил президентът на САЩ Доналд Тръмп, предаде Скайнюз.   Държавният глава на САЩ е коментирал митинг – част от кампанията за преизбирането му - в Манчестър, щата Ню Хемпшир. \"Прекрасни новини! Тази вечер ние подобрихме рекорд на стадиона SNHU Arena. Предишното постижение е било на британския певец\", написал е той в Twitter. Тръмп обаче не е посочил конкретни данни.    \"Спортното съоръжение може да побере около 12 000 души. Вероятно това е искал да каже Тръмп\", предположи медията от Обединеното кралство.    На този етап Елтън Джон не е коментирал думите на стопанина на Белия дом.    Да припомним, изборите на нов президент на САЩ ще се състоят на 3 ноември 2020 г.   Източник: Новини.бг", "date": "2019.08.16", "title": "Доналд Тръмп: Подобрихме рекорд на Елтън Джон"}
{"url": "http://epicenter.bg/article/Mirela-Kostadinova--Anton-Strashimirov-otkradnal-zhena-si--zashtoto-ne-mu-ya-davali/190531/11/105", "text": "Някога писателят Антон Страшимиров бил висок и строен, с живи очи. Обличал се с вкус, носел черно пардесю и връзка винаги вързана на фльонга, с черна рошава коса, мустаци и брада, буен, засмян и съсредоточен в себе си. В късна възраст се подпирал на бастун. Разхождал се обикновено със съпругата си в Борисовата градина или предпочитал компанията на близки приятели. Общувал избирателно и не с всеки. Самочувствието му било по-голямо от обичайното – уверен бил, че е голям писател, равен на Вазов. Смятал се за най-големия наш драматург и романист. Обичал да бъде център на внимание и не търпял чужди мнения.   Първите стъпки в литературата прави в шуменското списание „Искра“. Тогава е в девети клас на Садовското земеделско училище. Публикува и стихове. Творбата, с която става популярен е „Кочаловската крамола“. Първата му книга е „Смях и сълзи“, с разкази и повести издадена през 1897 г. Тя също му носи известност.   Имал вродено отвращение към кариаристите, грабителите и потисниците на обикновените хора. Беснеел срещу всяка несправедливост в обществото. Възхищавал се от добрите човешки начинания. Понякога обиквал някого с нежни чувства, после го пренебрегвал при най-малък повод. Той бил вечният недоволник, бунтар и самонадеян храбрец, своенравен и капризен. Когато нападнел някого – държал до край. Стряскал и зашеметявал хората край себе си. Обидите му били злъчни, дори жестоки. Държал се дръзко откровен към хората. „Стилът е преди всичко дело на темперамента“, казвал той.   Индивидуалзмът му впечатлявал. Презирал сивотата в живота. Обичал личната си свобода, не се чувства задължен към никого и нищо. Не се отдавал на малодушието, дребнавостта и завистта. Цял живот живеел от своето даровито перо, никога не е заемал синекурна длъжност. През живота си е работил като ратай, бояджия, слуга в кръчми и кафенета. Също е бил книговезец и оръжеен чистач по Добруджа, но и учител в различни градове на страната.   Никъде не го задържали на работа повече от година, заради непокорството му. Училището било тясно пространство за този буен човек. „Не можех да учителствам две години наред в едно и също село: пропъждаха ме“, разказвал той. Хората по селата го обичали и го наричали мило „даскал Тончо“. Учителят Страшимиров обединявал учителите в дружества, а после и в учителски съюз. Обикаляйки от град на град, от село на село, той черпи своите сюжети. По-късно пише пътеписи.   Заминал в Швейцария, където две години следвал география, слушал лекции по психология и литература, интересувал се от геология и икономика, пишел за наши народни обичаи.   През 1898 г. се завърнал в България и две години преподавал литература във Видинската гимназия. И от там го уволнили. В този град издавал сп. „Праг“, събрал в книга първите си разкази. Във Видин се срещнал и със съпругата си Стефка Симова. Габровските ù родители не я давали, защото Страшимиров е писател, а този занаят не можел да изхранва бъдещото семейство. Огорчен и обиден Страшимиров написал писмо до поета Кирил Христов: „Пролет ще пукне и аз ще прелетя през Балкана и ще открадна либето си, защото не ми го дават“. Така и станало – венчали се на 15 юни 1900 г. в Соколския манастир. „Не бракът е венчалният пръстен, а – любовта“, обичал да напомня той. След години Страшимиров нервно пушел и по цели дни не говорел с жена си. А, когато тя си отишла от живота, неутешимо страдал за нея. Двамата не преживяват радостта и мъката да имат свои деца.   След сватбата си той отново станал учител, този път в Педагогическото училище в Казанлък, където участвал в дейността на читалище „Искра“. В града на розите пише романите „Есенни дни“, повестта „Габровка“, „През Шипка“, „Змей“, драмата „Сватба в Болярово“.   През 1908 г. станал народен представител в листата на радикалите от Видин. После се посветил на Македония и нейното освобождение, съратник е на Гоце Делчев и Яне Сандански. Македония е негова голяма болка и тя присъства в творчеството му. Сюжетът на романа му „Роби“ също е свързан с освобождението на Македония.   Няколко пъти е даван на съд заради обида на княза. По-късно го изправили пред Пловдивския военен съд заради един командир на полк, който четял личната му кореспонденция. Страшимиров го призовал на дуел. Пътувал отново до Швейцария и когато се завърнал го затворили в Черната джамия, там останал само месец. Обвинили го в съучастничество за убийство. След като се измъкнал и от това премеждие се отдал на театъра. Създава „Сватба в Болярово“, драмта „Вампир“, комедиите „Свекърва“, „Къща“ и др. заглавия, които впечатляват публиката.   В София живеел на улица „Любен Каравелов“ №32 в скромна едноетажна къща, заедно със своята съпруга. Къщата гледала към Витоша, а той обичал тази планина и ù се любувал от прозореца. Масата, върху която работел била старомодна, а върху нея имало обикновена стъклена мастилница, писалка и много книги и бележки, металическа попивателна и електрическа лампа със зелен абажур. Пишел наметнат с леко домашно пардесю, защото лесно се простудявал. В тази стая написал „Вампир“ и „Свекървва“, но не само тях…   През целия му живот някакво безпокойство владее духа на писателя и не без повод Иван Вазов пише: „Той минава за невменяем човек в обществото“. Страшимиров си позволява да критикува д-р К. Кръстев, Пенчо Славейков, П. Ю. Тодоров и Яворов. Води дълги полемики с „Мисъл“. Искал да се прави друго списание. Дори дръзнал да нарече д-р Кръстев „литературен сметкаджия“ и отрекъл способностите му на критик.   За Яворов говорел, че лъже много, но плакал над неговото стихотворение „Нощ“. Отричал и П. Ю. Тодоров, но „тук там намирал нещичко“. Обвинявал го в немцизъм, в това, че правел щателна обработка на текстовете си, а от тук убивал всичко.   Скандалният му нрав проличава и в друга история, която разказва Александър Балабанов в спомени за Антон Страшимиров.   В конкурс за пиеси, с които желаели да се се открие Народния театър през 1907 г. участвал Петко Ю. Тодоров. Той грабнал премия с пиесата си „Първите“. Страшимиров, обаче вземал две премии – първата за „Свекърва“, а втората за „Отвъд“. Дал ги за разглеждане написани с различни почерци и псевдоними.   Един ден Балабанов и Тодоров си стояли в кафене „България“, говорели и се възхищавали на смелостта на Страшимиров. Никак не били благосклонни към него. В този миг край тях минал самият той горд и наперен. Погледнал презрително, но не поздравил. Отминавал масата, а Тодоров се обадил след него:   - Браво бе, Антоне, ние с по една, а ти – хоп – с две наведнъж…   Страшимиров без да се обърне към тях извиква високо:   - И без да миткам като тебе от капия на капия…Вот тебя, здрасти!   Балабанов и Тодоров си отишли възмутени. Отправили се към Народната библиотека. В обща стаичка там работели Тодоров и Яворов. Разказали му случилото се, а той скочил от масата:   - Дуел! Нищо друго – дуел!   Балабанов и Яворов се обявили за секунданти и тръгнали да търсят Страшимиров, за да му искат обяснения и да му обявят дуела.   Обикновено той се навъртал към кафене „Македония“ близо до банята, с македонските комити. Яворов отронил пред Тодоров:   -С револвери! Я иди двеста крачки нататък…Не! Не може двеста крачки! Много е далече… Сто! И сто е далече! Петдесет.   - Абе ти наистина ли мислиш, че ще ги вадим на дуел? Петко не е пипал револвер, слаб е като тръстика, пък и…   - Честта му е засегната, ако трябва ще умре за честта си. Петдесет крачки!   Двамата ги измерили и продължилш да вървят.   В кафене „Македония“ наистина намерили Страшимиров, весел и щастлив. Извикали го и седнали около маса. Страшимиров бил любезен с тях и се радвал, че са го открили. Помислил, че идват да го поздравят за двойния успех и попитал:   - Какво ще обичате? Кафе, сладко, локум? Сироп?   - Антоне, ние не искаме нищо, ние сами ще заръчаме по една газоза, лимонада. Донесете ни три шишета! - поръчал Яворов, а после продължил.   - Господин Страшимиров!   Страшимиров изблещил презрително и злобно очи…. А Яворов продължил:   - Вие сте обидили кръвно един наш добър приятел, името му е Петко Ю. Тодоров. Дойдохме да ви поискаме обяснения.   - Кой? Аз? Обяснения? Аз съм гений! Аз мога всичко да правя и да казвам. Вашите закончета не ме засягат. Вие, такива буболечици на тая земя!   И Яворов, и Балабанов кипнали, а Яворов изревал:   - Ти до сега беше обидил само един наш приятел, а сега обиждаш вече и лично нас…   Яворов грабнал в ръка едно шише пълно с лимонада, а Страшимиров блъснал от масата другите две шишета, които паднали и се счупили на земята. Скочил от масата. Яворов озверял хвърлил шишето подире му, но то се разбило във затворената вече врата и се счупило.   Още на другия ден Яворов и Балабанов описват случилото се във „Вечерна поща“, И дуелът свършил с това…   От тогава Страшимиров не поглеждал Балабанов и Яворов. По-късно се сдобрили, но години след това…   В края на живота си Страшимиров останал сам. Все бил притиснат от мисълта, че постоянно работи, а все живеел в мизерия и правел заеми.   На 7 декември 1937 г. във Виена си отива от живота един от най-колоритните ни писатели. Днес години след смъртта му още се чуват думите му: „Който дан плаща на мърсителите на своята земя, сам мърси земята си свещена“.  ", "date": "2019.08.16", "title": "Мирела Костадинова: Антон Страшимиров откраднал жена си, защото родителите ѝ не му я давали"}
{"url": "http://epicenter.bg/article/Martin-Karbovski--IZRODAT--koyto-otgledahte-/190532/11/0", "text": "    Изродът от Сотиря няма приятели, няма семейство, няма работа, няма образование. Има село, блудства, скука , бедност, убийство.    Много се постарахме да отгледаме точно този изрод.  За 20 години, последните.  Къде сте хиляди НПО, които се грижите за децата, младежта, образованието, половото възпитание? Къде сте бре, маскари нещастни?! Във всяко село по един изрод отгледахте, докато във всеки град държавни пари ядете.    Вие убихте детето от Сотиря, вие и държавата-олигофрен, ваша е кръвта по ръцете на изрода.  Покажете се по телевизията да коментирате.  Имате ли програми, кампании, нови позитивни идеи, а, имате ли, гнусави безродници?!?  А?! Бюджети имате ли?!?", "date": "2019.08.16", "title": "Мартин Карбовски: ИЗРОДЪТ, който отгледахте "}
{"url": "http://epicenter.bg/article/API-demonstrira-kak-raboti-tol-sistemata/190515/4/0", "text": " по време на пресконференция, предаде репортер на Novini.bg.   От февруари месец сме постоянно по пътищата, уточниха от австрийската фирма-изпълнител на проекта.   Става дума за портални рамки, големите са дълги по 40 метра. Оборудването се инсталира предварително на рамките и след това се вдига с кран. Това позволява да се поддържат пътищата без да се налага затваряне на системата.    Всички рамки са изработени в България. От Австрия са само активното оборудване и камерите. Те са оборудвани със скенер и камери. Когато кола, пътува към порталната рамка се включва скенера, който включва системата, правят се две снимки – на предния и задния номер на превозното средство. При съвпадение на двата номера, информацията се изпраща към центъра за валидиране, но само за нарушители. Ако автомобилът не е на нарушител, системата изтрива информацията.      Това каза по време на пресконференция директорът на Националното ТОЛ управление проф. Олег Асенов, предаде Агенция \"Фокус\".   „Искам още веднъж да изясня. Нашата система работи и в нашите центрове са инсталирани три среди, три места или как да се изразя по-просто, три части, за всеки един от основните компоненти, който имаме: електронно таксуване на база време, електронна винетка и електронно таксуване на база изминато разстояние - тол. Това са три среди: тестова, среда за разработка и работна среда, в която системата работи като търговско опериране. От днес продължаваме с търговското опериране на винетката електронната и превключваме средата за тол от тестова в среда за разработка“, обясни проф. Асенов.   По думите му целта е още от вторник в 4 демонстрационни центъра, разположени на територията на страната да бъде показано и да бъдат поканени транспортните фирми и всички заинтересовани лица да се запознаят с това как работи системата на базата на издаване на маршрутни карти, така нареченото ръчно тол деклариране.   , за новата тол система на пресконференция в Научноизследователския строителен институт.   „В последно време четохме много публикации, свързани с крайпътните рамки и инфраструктурата и затова показваме примери за съществуващи и нови портални рамки\", каза още Вебер. Той добави, че от февруари постоянно се извършват поставяния на портални рамки по пътищата.   „ \", обясни Вебер. По думите му всички портални рамки са изработени в България, а от Австрия е доставено активното оборудване като камери и софтуер. „Всички портални рамки са оборудвани с лазерни скенери и различни видове камери и камера за обзор\", добави той.   Вебер обясни, че когато кола пътува към порталната рамка, се включва лазерен скенер, който включва цялата рамка, за да се разбере какво превозно средство приближава. По думите му    , каза още проф. Асенов.   , заяви Асенов. Той добави, че до момента е направено и първото плащане за системата. „Направено е първото плащане - 50% от сумата\", поясни професорът. Асенов каза още, че досега парите, които са отпуснати, една част са във връзка с договора и една част са преки разходи на Националното тол управление.   „В момента, в който сме готови, веднага ще стартираме процедурата за оперативна съвместимост\", добави той. Проф. Асенов посочи, че тази нова система ще помогне на превозвачите да си направят анализ на тарифирането.  , даде пример той.    каза проф. Олег Асенов. „В новите центрове ще покажем всички канали, с които АПИ ще оперира с цел обслужване на маршрутни карти. Ще има едно работно място, на което превозвачът ще може сам да стартира уеб портала за маршрутна карта, да я издаде и плати, да завърши целия цикъл в една виртуална среда\", коментира Олег Асенов.   По думите му това е разликата между средата за разработка и реалната среда за опериране. „За нас е важно да се види физически как тази система ще класифицира пътните превозни средства, за да няма съмнение в това, че ефективността на класификацията е достатъчно висока. В центъра за верификация идва обработената информация от порталните рамки\", добави той.   „Подходили сме така с цел улесняване на транзитния трафик\", посочи той. Асенов каза още, че поетапно ще бъде въвеждана организация на местата в рамките, като ще бъдат оборудвани и знаци, които да оказват на водачите, че в зоната за регистрация от рамките не трябва да се престрояват. „В момента разработваме за цялата пътна мрежа постоянна организация. Предстои да направим съответните маркировки\", добави професорът.", "date": "2019.08.16", "title": "АПИ демонстрира как работи тол системата"}
{"url": "http://epicenter.bg/article/Otets-Ivan--Ako-ne-se-byah-spanal-v-rasoto-po-vreme-na-boya--sega-shtyah-da-sam-martav/190487/3/0", "text": " \"Ако не се бях спънал в расото по време на боя, сега щях да съм мъртъв, защото нападателят щеше да ме намушка с ножа в главата\", каза пострадалият при инцидент по-рано днес отец Иван от Нови хан.  \"За 30 години такова нещо не се е случвало. Обмислям създаването на вътрешна охрана. По-яките момчета от приюта да го охраняват на смени, за да се засили сигурността на хората вътре\", каза пострадалият при инцидент по-рано днес отец Иван от Нови хан.    Той увери, че нападнатата жена и нейното 2-годишно детенце няма да бъдат изхвърлени от приюта, каквато е целта на бащата на детето - 26-годишния Милен.  Майката на детето Павлина каза, че нейният бивш приятел Милен и баща на детето й, с когото е живяла 5 години, искал да просят заедно, с което тя не е съгласна.    Тя разказа, че многократно е била обект на домашно насилие, и го е напуснала, защото 5 години не е успял да си намери работа и да й предложи дом и сигурност. Той също е живял в приюта на Отец Иван, но е изгонен.    “До мен на пейката стоеше Павлина. Партньорът й се засили към нея с думите: „Сега ще ти отрежа главата“. Той беше дошъл да си вземе детето, защото нея не я иска. Моето момче Атанас го избута, но онзи го удари. Сбиха се и се събраха на кълбо. Тениската на Атанас беше разрязана с нож и от него течеше кръв. Отидох да ги разтърва и си застъпих расото и паднах. В този момент той посегна с ножа, аз му бутнах ръката, но той успя да ми прореже ушето“, каза отецът, който в приюта дава дом на 40 души.    Той добави, че от полицията разбрал, че нападателят е бил дрогиран и е взел кокаин. Именно заради това Милен Илиев е бил изгонен от приюта.    Защо е отказал да бъде закаран до спешното на УМБАЛ „Св. Анна“, той каза че нищо му няма, а е с бинтована глава, за да не падне марлята от ухото му.    Отец Иван обеща да не гони Павлина от приюта, а да я защитава. Макар и нападателят да е задържан, притеснението остава в него и Павлина каза, че се страхува за живота си и добави, че ако нещо й се случи, да търсим приятеля й.    „Мен като цяло ме е страх от него, но най-много се страхувам да не ме изгонят от тук и да не остана на улицата с малкия. Заплаши, че ще ми вземе детето и че ще се видим в съда. Когато му казах, че не искам да бъда с него и искам само спокойствие, побесня и ме заплаши, че ще убие мен и детето“, заяви Павлина Борисова.    27-годишната жена обясни, че са живели без брак и са се разделили, защото от пет години си търсил работа и й предлагал единствено да се скитат и да просят семейно.    „Искам държавата да ми помогне, но не като ми вземат детето, а да ми се помогне аз да си го отгледам. Не искам да минава по моя път, защото аз съм израсла по домовете. От 10 години чакам р-н „Надежда“ да ми даде общинско жилище“, изказа разочарованието си от държавата Павлина.    Според Павлина проблемът е в това, че Милен Илиев не може да осъзнае още, че са разделени и няма да се съберат. Майката добави, че досега не му е пречила да вижда детето, но днес е бил неадекватен, миришел е на бира и тя е отказала да му повери двегодишното дете.", "date": "2019.08.16", "title": "Отец Иван: Ако не се бях спънал в расото по време на боя, сега щях да съм мъртъв"}
{"url": "http://epicenter.bg/article/MVR-pusna-nova-aktualna-snimka-na-izverga-ot-slivenskoto-selo-Sotirya-/190489/3/0", "text": "Полицията издирва Мартин Стоянов Трифонов (на 21 г.) от град Сливен във връзка с извършено тежко криминално престъпление в района на село Сотиря. Това съобщиха от пресцентъра на МВР.  Хората, които имат информация за издирвания, могат да сигнализират на тел. 112 или в най-близкото поделение на МВР.  Анонимността им е гарантирана.    7-годишното момиченце, което бе изнасилено и пребито до смърт в сливенското село Сотиря е намерено в края на селото, на метри от дома си. Първоначално то е било в изключително тежко състояние, с множество тежки наранявания по черепа и гръдния кош. Открито е около 15:00 ч. в четвъртък. Откарано е в болница, но медиците не успели да спасят живота му.    Към момента има улики, че убиецът е 21-годишен жител на Сотиря на име Мартин, предаде Нова телевизия, позовавайки се на източници в МВР. Неговото семейство и това на жертвата живеят в съседни къщи.    Местни жители разказаха, че в четвъртък следобед заподозреният видял жертвата си в магазин в селото. Момиченцето отишло там, за да си купи сладолед, а мъжът пиел алкохол пред търговския обект. Хората от селото твърдят още, че издирваният е лежал в затвора за кражби.    Издирваният Мартин Стоянов Трифонов и друг път е посягал на деца, разказват още съселяните му. Заплашвал малчугани с палки и ножове. Според местните жители заподозреният за убийството на детето вече е изтрил профила си във Facebook.    \"Сам ходеше, не комуникираше с хората. Няма приятелска среда, да сподели, ако нещо го мъчи\", каза кметът на селото Димчо Георгиев.    Жертвата живеела с баба си и дядо си, тъй като майка ѝ работела на морето, разказват още жители на Сотиря.   \"Вчера около 14 часа е поличен сигнал на 112 за малко момиченце, което е в безпомощно състояние. Въпреки усилията на лекарите то малко по-късно е починало\", това заяви главният секретар на МВР Иван Иванов. \"Веднага след това е започнало издирване на извършителя. Има лице от района, което е заподозряно. За съжаление не е задържан. Знаем, че е тук в района. Забелязан в наоколо. Действията по издирването му продължават\", допълни Иванов като поясни, че към момента Мартин е основният и единствен заподозрян за бруталното престъпление.   \"Въпросният заподозрян не е въоръжен. Нямаме данни да е агресивен, но в предвид състоянието му призоваваме хората да бъдат внимателни, ако го забележат и просто да ни уведомят веднага, за да може да реагираме\", призова главният секретар на МВР. Той поясни, че срещу Мартин и преди е имало сигнали за предишни прояви на насилие спрямо деца. От МВР поясниха, че мъжът е безработен, саможив човек, асоциален и в много тежко финансово положение. Няма работа, няма образование, няма приятели и е осъждан за блудство към негова близка. Лежал е в затвора през 2017 година. Тогава Мартин и жертвата му били около 16 годишни. Майката на Мартин признала на униформените, че той има голям страх от куче. Много бързо е тръгнал. В себе си не е имал пари или храна. Униформените id категорични, че днес Мартин ще бъде заловен.  Силите на реда издирват предполагаемия извършител по земя и по въздух. Над района кръжи хеликоптер. Пристигнали са и криминалисти от София. Мобилизирани са военни и пожарникари. Пуснати са и следови кучета.  Малко след 15:00 ч. входовете на селото били блокирани от униформени. Създаден бил и импровизиран контролно-пропускателен пункт на обръщалото на автобус номер 12. Живеещи в района казват, че всяка кола е била спирана за проверка. Предполага се, че заподозреният се укрива в гората, за която местните казват, че е изключително гъста и трудно проходима.    Издирването е продължило през цялата нощ.    Село Сотиря се намира на 4-5 км от Сливен и граничи с вилната зона.", "date": "2019.08.16", "title": "Ето го извергът от сливенското село Сотиря, който изнасили и уби 7-годишно момиченце "}
{"url": "http://epicenter.bg/article/Priyatelkata-na-mazha--koyto-naraga-otets-Ivan--Vinagi-sam-poluchavala-zaplahi-ot-nego-/190491/3/0", "text": "\"Искаше да ми вземе ключовете и детето. Винаги съм получавала заплахи от него. Аз избягах от него, защото няма начин да се оправи. Това е причината да дойда при отец Иван и да потърся помощ. Няколко пъти е искал да вземе детето, но аз не му годавам. Питам го има ли пари и дом. Уплаших се много вчера, най-вече за детето си. Все още не съм спокойна. Не съм подавала жалби срещу него, защото ме е страх, че ще нарани детето. Аз си нямам никого\".   Това разказа пред камерата на Нова телевизия Павлина, бивша приятелка на мъжа, който вчера нападна отец Иван и негов помощник в приюта в Нови хан.   \"Това момиче е при нас от септември. Бяга от мъжа си - наркоман и се дрогира\", каза от своя страна отец Иван.   \"Вчера нахлу при нас и му казах: Стой мирен, какво правиш? Той извади нож и ме порна. Атанас се опита да го изкарва навън, но се сбиха и сборичкаха. Отидох да ги разтървавам и гледам на наш Атанас тениската разкъсана и кърви, онзи го наръгал с нож. Линейката дойде веднага. Полицията също. Сложиха му белезници на нападателя веднага. Той уж спокоен и изведнъж, както си лежеше на земята с белезници, стана и хукна да бяга. Полицаят, младо момче, го настигна и отново го свали на земята. Нападателят е живял тук с Павлина, но малко. Синът ми го е изгонил, защото е наркоман. Не искаме тук да има хора, които се дрогират, защото могат да зарибят децата. Няма проблем Павлина да остане. Тя няма къде да отиде. Сега всичко е спокойно\", категоричен бе отец Иван.", "date": "2019.08.16", "title": "Приятелката на мъжа, който наръга отец Иван: Винаги съм получавала заплахи от него "}
{"url": "http://epicenter.bg/article/Avtobus-i-kola-se-udariha-chelno-kray-Kocherinovo--dvama-zaginaha-/190492/3/0", "text": "Майка и дъщеря са загинали при катастрофата на път Е79 край Кочериново, която стана тази сутрин около 7.40 часа, предаде БГНЕС.   При инцидента лек автомобил се удари челно в автобус.   Автомобилът им е бил със сръбска регистрация. Той се е сблъскал с автобус на строителна фирма от Благоевград, която е превозвала работници за строителен обект в Сапарева баня. Според водача на автобуса лекият автомобил изненадващо е навлязъл в неговата лента, и поради невъзможност да отбие вдясно, той е паднал в канавката. Лекият автомобил се е ударил в предната дясна част на автобуса.    Екипи на пожарната над 25 минути рязаха размазаният лек автомобил, за да извадят шофьора. Той е мъж, – съпруг и баща на починалите майка и дете. Полицията предполага, че мъжът най-вероятно е заспал зад волана.  Движението в момента се осъществява по обходния път през гара Кочериново. В 8.30 часа започна разследването на инцидента от следствена група.   В момента на мястото има две линейки и два пожарни автомобила.   И към момента път Е79 е с изключително натоварено движение заради затворения участък на АМ „Струма“.   Движението от Дупница към Благоевград е по автомагистрала „Струма“, а от Благоевград към Дупница е по път I-1, регулира се от служители на „Пътна полиция\", съобщиха от МВР..", "date": "2019.08.16", "title": "Майка и дъщеря загинаха след челен удар край Кочериново"}
{"url": "http://epicenter.bg/article/Kutskova--Protiv-sam-da-se-pravyat-frontove--kogato-stava-duma-za-pravosadie/190496/3/0", "text": "„Един главен прокурор не може да се справи с всички проблеми в страната. Но той трябва да има адекватно виждане и да си изпълни задачите, които е поставил в концепцията си“. Това каза в предаването „Преди всички“  на БНР  съдия Нели Куцкова по повод обявената концепция от кандидата за главен прокурор Иван Гешев.   „Против съм да се правят фронтове, когато става дума за правосъдие“, подчерта Куцкова.   „Иван Гешев е много активен, известен на широката публика, правеше впечатление заради резките си изказвания. Той предизвика много мощен отпор“, така Куцкова си обяснява всестранната подкрепа спрямо номинацията на Гешев.   „Аз си задавам въпрос, ако СДВР или ДАНС бяха излезли с критична позиция срещу него, тогава нямаше ли да скочи ВСС и да каже – на вас каква ви е работата да се бъркате“.", "date": "2019.08.16", "title": "Куцкова: Против съм да се правят фронтове, когато става дума за правосъдие"}
{"url": "http://epicenter.bg/article/AM--quot-Struma-quot--mozhe-da-ostane-zatvorena-mesets-i-polovina-v-otsechkata-Dupnitsa-Boboshevo/190504/3/0", "text": "Магистрала \"Струма\" край Дупница остава затворена в двете посоки. Всички коли се пренасочват по стария път - Е-79. А в края на работната седмица се очаква интензивен трафик и задръствания, което ще натовари още повече движението по обходните маршрути.   В петък и събота в участъка на АМ Струма ще преминава трафикът към Кулата, а този към София по Е-79.   Причината за спирането на движението в този участък стана избухването на пожар в незаконно сметище под един от мостовете, който разруши 13 от носещите колони. В неделя и понеделник трафикът ще се пренасочи обратно.   Ремонтът на магистрала \"Струма\" в района на Дупница ще продължи поне месец и половина. Такава прогноза направи пред Нова телевизия инж. Марин Гергов от Камарата на инженерите в инвестиционното проектиране.   По думите му има необходимост да се сменя бетон, а на него му трябва време да набере якост. Той е категоричен, че мостът трябва да бъде възстановен трайно.   В близост има и подстанция на електроразпределително дружество. Ако пожарът беше засегнал и нея, цяла Дупница и селата около града са щели да останат без ток.   Мостът, който пострада при пожара, е част от лот 2 на магистралата. Строежът на тази част струваше общо над 358 милиона лева. Освен повечето от колоните на моста, огнената стихия е увредила греди и лагери на съоръжението, също и отводнителната инсталация. След случилото се от Агенция \"Пътна инфраструктура\" започват проверки в цялата страна за нерегламентирано използване на пространства като това.    ", "date": "2019.08.16", "title": "АМ \"Струма\" може да остане затворена месец и половина в отсечката Дупница-Бобошево"}
{"url": "http://epicenter.bg/article/Sotsialnite-izvedoha-po-speshnost-detsa-ot-semeystvo-v-Razgrad--bashta-im-gi-prebil/190509/3/0", "text": "Две деца са станали жертва на домашно насилие в село Синя вода. Това съобщиха от ОДМВР – Разград.   Малолетно момиче, пребито от баща си, подало сигнал в кметството в село Синя вода. Около 10.00 часа на 15 август 10-годишното дете съобщило, че вечерта на 14 август в дома им на него и по-малката му сестричка е нанесен побой.   Децата са изведени със съдействието на социалните служби. Срещу бащата е образувано разследване за престъпление по чл.131, ал.1, т.5а от НК за нанесена телесна повреда в условията на домашно насилие.  ", "date": "2019.08.16", "title": "Социалните изведоха по спешност деца от семейство в Разград, баща им ги пребил"}
{"url": "http://epicenter.bg/article/Glavniyat-sekretar-na-MVR-za-izdirvaniya-za-ubiystvoto-v-Sotirya--Shte-go-zalovim-do-kraya-na-denya/190518/3/0", "text": "\"Колегите от района са вдигнати още снощи. Цяла нощ е издирван с хеликоптер. Мобилизирани са достатъчно полицайски ресурси - гранична полиция, жандармерията, служители на Държавното горско стопанство и колегите от военна полиция. Не е въоръжен, никога не е притежавал оръжие. В района е, надяваме се до края на деня да бъде задържан\". Това заяви главният секретар на МВР Ивайло Иванов на брифинг по повод издирвания Мартин Стоянов Трифонов, заподозрян за убийството на 7-годишното момиче в Сотиря, предаде Novini.bg.   \"Последно е забелязан в района вчера. Тук има много необитаеми вили, в които може да се е укрил. Претърсваме района\", каза още той.   На въпрос що за човек е Трифонов, той заяви: асоциален тип е, саможив човек е, няма приятели, няма работа и семесйтвото му е в много тежко материално състояние. Няма баща, само майка. Лежал е в затвора заради блудство към негова близка, 16-годишна. Нямаме данни да е имал нужда от психиатрична помощ.   Снимките му бяха разпространени вчера на местно ниво, а от днес на национално, разпратени са до всички медии. По думите му лицето има голям страх от кучета, а в разследването са включени следови такива, каза още главният секретар на МВР.   По думите му няма данни да е подготвен за преходи в планината.", "date": "2019.08.16", "title": "Главният секретар на МВР за издирвания за убийството в Сотиря: Ще го заловим до края на деня!"}
{"url": "http://epicenter.bg/article/Spetsprokuraturata-i-GDBOP-neutraliziraha-grupa-za-razprostranenie-na-falshivo-evro/190521/3/0", "text": "Специализираната прокуратура привлече към наказателна отговорност шест лица за участие в организирана престъпна група за държане и разпространение на неистински еврови банкноти на територията на България. Това съобщиха от пресцентъра на Апелативна специализирана прокуратура.   Обвинените са задържани на 14 август 2019 г. в София и Сандански при съвместни действия по разследването на Специализираната прокуратура и ГДБОП с участието на експерт от Европол.   Според събраните до момента доказателства групата е била сформирана през септември 2018 г. с цел разпространение на фалшиви еврови банкноти на територията на България, които впоследствие да достигат и до други държави от Европейския съюз. Има данни, че освен неистински банкноти, групата е предлагала на потенциални клиенти и кокаин.   При извършените претърсвания и изземвания в жилища и автомобили, както и лични обиски, са намерени иззети общо 122 200 фалшиви евро в купюри от по 200 евро. В процес на изясняване е дали неистинските банкноти са били внасяни за разпространение в България от друга държава или са произведени у нас.   Иззети са множество мобилни телефони със СИМ карти, копия на чекове от турска банка, бланки за удостоверения за ГТП на МПС и холограмни стикери за ГТП, флаш памети и компютърни конфигурации, щатски долари, украински гривени, македонски динари, със съмнение че са фалшиви.   С постановление на наблюдаващия прокурор шестимата обвинени за участие в организираната престъпна група са задържани за срок до 72 часа.   Предстои в Специализирания наказателен съд да бъде внесено искане за налагане на мярка за неотклонение „Задържане под стража“ за всеки от тях.", "date": "2019.08.16", "title": "Спецпрокуратурата и ГДБОП неутрализираха група за разпространение на фалшиво евро (Видео+Снимки)"}
{"url": "http://epicenter.bg/article/EKSKLUZIVNO--Hvanaha-predpolagaemiya-ubiets-na-deteto-v-Sotirya-/190524/3/0", "text": ", предаде bTV.  , уточни Маринов.    каза главния секретар на МВР гл. комисар Ивайло Иванов, предаде Нова телевизия.   \" \", това заяви 11-годишният Георги, който е помагал в издирването на Трифонов.    Вътрешният министър Младен Маринов потвърди информацията, че 21-годишният младеж е арестуван в района на селото. \"Прострелян е в краката при опит да избяга\", уточни Маринов. Няма опасност за живота му.   Главният секретар на МВР заяви, че Мартин Трифонов все още не е разпитван, защото първо трябва да се прецени какво му е състоянието.    По-рано днес полицията съобщи, . Тежкото престъпление е станало в четвъртък вечерта в сливенското село Сотиря. Детето е било изнасилено и пребито до смърт. Намерено е в дере в селото. Силите на реда издирваха предполагаемия извършител по земя и по въздух.    „ ”, заяви главния секретар на МВР гл. комисар Ивайло Иванов в сливенското село Сотиря.    \"Осъждан е и е лежал в затвора за прояви на блудство към негова близка\", допълни още главният секретар на МВР.   Според разкази на хора от селото,  слизал до селото само за да пазарува, аплашвал местни деца и преди. Той е участник и в инцидент отпреди година, при който 7 кучета разкъсаха стопанина си. Тогава Трифонов минавал покрай една от вилите и кучетата от двора го нападнали. Стопанинът им опитал да ги укроти, но бил нападнат от тях и нахапан до смърт.   „Безработен е, саможив човек е, асоциален, няма никакви приятели. Семейството му е в много тежко материално положение, не разполага с финансови средства, няма работа, не е завършил образование. Осъждан е за блудство към негова близка на неговата възраст, били са на 16 години тогава“, посочи по-рано главният секретар на МВР Ивайло Иванов.   \"Колегите от района са вдигнати още снощи. Цяла нощ е издирван с хеликоптер. Мобилизирани са достатъчно полицайски ресурси - гранична полиция, жандармерията, служители на Държавното горско стопанство и колегите от военна полиция. Не е въоръжен, никога не е притежавал оръжие. В района е, надяваме се до края на деня да бъде задържан\", заяви на извънреден брифинг сутринта главният секретар на МВР. \r\n \r\n \r\n \r\n", "date": "2019.08.16", "title": "ЕКСКЛУЗИВНО! Хванаха предполагаемия убиец на детето в Сотиря, прострелян е в краката, опитал да бяга"}
{"url": "http://epicenter.bg/article/Dva-chasa-presledvali-Martin-v-gasta-gorista-mestnost--mesten-go-zadarzhal--no-toy-se-izmaknal/190528/3/0", "text": "Извършителят е задържан. Предстои да повдигнат обвинение на Мартин Трифонов, в понеделник ще му бъдат повдигнати обвинения за убийство по особено жесток начин и за блудство и изнасилване на малолетна.   Извършена е аутопсия и са иззети ДНК проби. Събрани са доказателства, че той е убиецът на 7-годишната Кристин.   Мартин Трифонов, 21-годишният младеж, който бе задържан за убийството и изнасилването на малката Кристин, е казал на близки какво е направил. Това съобщи на извънредна пресконференция главният секретар на МВРЕ гл. комисар Ивайло Иванов.  Той разкри и драматични подробности около ареста.   \"Към обяд започнаха да се появяват сигнали, че е видян. Местен човек, който е в района, е успял да го хване, дори го е снимал. Завързал го е, но е успял да избяга. Човекът, който го е задържал, ни изпрати негова снимка. Два часа продължи преследването. Колегите са стреляли, не се подчини на никакви разпореждания, наложило се е колегите да използват оръжие. Има нараняване в краката, колегите са имали основание да използват оръжие, каза главният секретар на МВР Ивайло Иванов, предаде Канал 3.   Получихме информация, че негови близки са знаели за извършеното престъпление, но не са казали на никого. Майката на момчето не може да носи отговорност. Има две присъди - едната е за блудство с 16-годишна своя братовчедка, другото е за кражба. Работел е известно време, ориентира се, краде и изчезва. Въобще не е употребявал алкохол, бил е фен на енергийните напитки\", разкри още гл. комисар Ивайло Иванов.    \"В момента е настанен в болницата. Има наранявания по краката, предстои да се изясни как са настъпили - дали при преследването е даден изстрел от полицията или се е наранил сам. Предстои повдигане на обвинение, в понеделник ще бъде внесено искане за постоянна мярка за неотклонение. Ще бъде обвинен в убийството на малолетно лице с особено жестокост, освен това изнасилване и блудствени действия. Събрани са всички доказателства, изготвено е постановление за ДНК експертиза, извършена е аутопсия\", съобщиха от прокуратурата.  ", "date": "2019.08.16", "title": "Два часа преследвали Мартин в гъста гориста местност, негови близки знаели за зверството, но мълчали"}
{"url": "http://epicenter.bg/article/14-godishen-pomognal-na-politsaite-da-zadarzhat-Martin--utselil-go-s-kamak/190533/3/0", "text": "Две момчета, които са помагали на полицията по време на гражданския арест, разказаха пред Нова телевизия какво знаят за задържания за убийството на 7- годишното момиче в Сотиря.   \"Аз, Андон, две момчета и едно момиче тръгнахме да го търсим нагоре по реката. Стигнахме до третата бара и започнахме да се връщаме. На връщане видяхме две коли на „Гранична полиция”. След секунди чухме как един от органите на реда каза: „Стой, не мърдай!”. Започнахме да го преследваме по черния път”, разказа 19-годишният Тихомир.   \"Полицаите ни казаха, ако го видим да сигнализираме веднага и да го подгоним. Той мина покрай мен и го замерих с едно дърво. Не можах да го улуча. Взех един камък и успях да го уцеля. Всички полицаи тръгнаха след него. Органите на реда стреляха нагоре във въздуха и мисля, че един път го простреляха. Той се скри в една изоставена къща. Органите на реда влязоха и го заловиха”, каза още 14-годишният Андон.   Той сподели, че през годините двамата са имали дрязги. Хората от селото твърдят още, че издирваният е лежал в затвора за кражби.   Свързват името му и с фатален инцидент, станал преди година. Мартин минавал покрай една от къщите във вилната зона, когато го подгонили кучетата пазачи, живещи в двора й. Собственикът на имота се намесил и опитал да укроти животните. Те обаче се нахвърлили върху стопанина си и го нахапали до смърт.", "date": "2019.08.16", "title": "14-годишен помогнал на полицаите да задържат Мартин, уцелил го с камък"}
{"url": "http://epicenter.bg/article/Babata-na-zapodozreniya-za-ubiystvoto-na-7-godishnoto-dete-v-Sotirya--I-na-drugo-momiche-e-posyagal-/190535/3/0", "text": "Бабата на Мартин Трифонов, заподозрян в убийството и изнасилването на 7-годишно момиченце в Сотиря, призна, че преди време внукът ѝ е посягал на друго момиче.    \"Знам това от дъщеря си\", разказа възрастната жена пред БТВ.    По време на брифинга, на който МВР разкриха подробности за акцията по залавянето на издирвания мъж, стана ясно, че роднините на Мартин са знаели за извършеното от него престъпление.    По думите на гл. комисар Ивайло Иванов, запознати с деянието най-вероятно са били неговата майка и мъжът, с когото тя живее.", "date": "2019.08.16", "title": "Бабата на заподозрения за убийството на 7-годишното дете в Сотиря: И на друго момиче е посягал "}
{"url": "http://epicenter.bg/article/Tezhka-verizhna-katastrofa-kray-Kardzhali--Edin-chovek-zagina--a-dvama-sa-postradali/190536/3/0", "text": "Има загинал при катастрофата на разклона за село Великденче. Това съобщиха от ОДМВР - Кърджали.    Временно е затворен главният път към ГКПП „Маказа“. Тежкото пътнотранспортно произшествие е станало на разклона за село Великденче по пътя за ГКПП „Маказа“ около 15.45 часа.    Движението се отклонява през Джебел за Кирково. По първоначални данни сблъсъкът е между четири автомобила, има загинал и двама пострадали.    На мястото на произшествието са екипи на полицията, на Центъра за спешна помощ и на пожарната служба в Джебел.", "date": "2019.08.16", "title": "Тежка верижна катастрофа край Кърджали! Един човек загина, а двама са пострадали"}
{"url": "http://epicenter.bg/article/Kriminalen-psiholog--Deteto-se-e-saprotivlyavalo--ubiystvoto-e-izvarsheno-sled-iznasilvaneto-/190541/3/0", "text": "21-годишният Мартин Трифонов е бил съден за блудство и по-рано.    Според криминалния психолог Тодор Тодоров заловеният е имал тежко детство и психически травми, предава bTV.    Заподозреният за убийството на седемгодишно дете от сливенското село Сотиря вече е заловен. Мъжът е оказал съпротива и се намира в болница.     Починалото момиченце е било открито вчера около 14 часа в безпомощно състояние край село Сотиря. То е починало в болницата в Сливен.    \"Най-вероятно това убийство е за да прикрие друго престъпление\", коментира Тодоров.    \"Допускам, че преди това е имало сексуално посегателство на детето, агресията, която е изсипал се дължи на факта, че то е оказало съпротива. Може да се дължи и на факта, че е заплашило извършителя или пък, съответно, той се е притеснил от това, че може да бъде разкрит, защото го познават. Така или иначе, убийството е последващ акт след сексуалното посегателство\", каза още той.", "date": "2019.08.16", "title": "Криминален психолог: Детето се е съпротивлявало, убийството е извършено след изнасилването "}
{"url": "http://epicenter.bg/article/Svilenski--Borisov-katastrofira-s-kontrola-na-patishtata-v-stranata-/190519/2/0", "text": ".   Това каза заместник-председателят на ПГ на „БСП за България\" Георги Свиленски по време на пресконференция, предаде репортер на Агенция „Фокус\".     \"Какво констатираме днес обаче? Вместо българите да пътуват по нормални магистрали и пътища, те отново си хабят нервите.  Има уж една магистрала до морето, на която почти навсякъде обаче има ограничения от 90 км/ч и така със сигурност не можем да говорим за магистрала.    - АПИ на общината, общината на някоя друга институция. Някой трябва да понесе отговорност и това е министър-председателят, защото всички тези, които слушаме как се обвиняват взаимно за пожара на \"Струма\", са му подчинени и са назначени лично от него\", каза зам.-председателят на ПГ на БСП.    И допълни: \"Имам предложение към премиера. Вместо с джипа си да вози министри на задната седалка по лъскави и измити пътища, да слезе и погледне какво има под тях - горящи сметища, вчера излезе, че под Аспаруховия мост се съхраняват стари гуми.   категоричен бе Свиленски.   Работата на министър-председателя е не само да осигурява изграждането на пътищата, защото той не ги прави пътищата, а  каза още Свиленски.    \"Искам да засегна и още една тема.   Вече 5 години чакаме новите закони за движението по пътищата и за движението на пътните превозни средства. От ГЕРБ най-накрая представиха тези проектозакони. Предлагам на Бойко Борисов да се запознае с тях преди да ги вкара в Министерски съвет за одобряване. В тези проектозакони се прокарват само лобистки интереси.   обяви още депутатът от БСП.   По думите му в контекста на тази ситуация всички говорят за жертвите по пътищата.  . Увеличиха се глобите, промени се Законът за движение по пътищата, сложиха се нови камери - скъпи. В следствие на това жертвите по пътищата се увеличават, пътнотранспортните произшествия се увеличават, травматизмът след пътнотранспортни произшествия се увеличава. Това всичко води до натоварване на социалната, на здравната система и на разбити семейни и житейски съдби.   \"На 19 август изтича срокът за общественото обсъждане на Закона за пътните превозни средства, в който закон управляващите виждат начина, по който ще се справят с жертвите по пътищата, затова няколко дни по-рано светваме лампата на г-н премиера, да види неговите подчинени, или не знам кой е писал този закон. Това е неясно, медиите е интересно да разберат състава на работната група или изобщо човека, който е писал този закон\", посочи Свиленски.   заместник-председателят на ПГ на „БСП за България\".   „Ако мога да обобщя с едно изречение - ако в нашия проект „Визия за България\" ние сме настоявали за връщане на държавата в икономиката, в контролните функции сме срещали съпротивата на колегите от ГЕРБ или на десни партии и колеги с дясно мислене, че държавата не трябва да се връща в икономиката. То    . Държавата в лицето на „Пътна полиция\" ще спре да регистрира автомобили и ще ги даде на частни фирми, като отново обаче ще трябва да се мине за крайна регистрация през КАТ.   \", коментира още Свиленски.   По думите му, ако досега прегледът на автомобила е бил 50 лв., след тази промяна в законодателството, ще стане 60 лв. „Ако регистрацията в КАТ е била 30 лв., ще стане 40 лв. Това е принципът, на който работят\", допълни още Свиленски. Той посочи, че ", "date": "2019.08.16", "title": "Свиленски: Борисов катастрофира с контрола на пътищата в страната! Той не строи магистрали! (Видео)"}
{"url": "http://epicenter.bg/article/Darzhavniyat-glava-Rumen-Radev-shte-udostoi-balgarski-voennosluzheshti-s-visshe-ofitsersko-zvanie/190525/2/0", "text": "Държавният глава и върховен главнокомандващ на въоръжените сили ще удостои български военнослужещи с висше офицерско звание. Това съобщиха от прессекретариата на държавния глава.   На 19 август на церемония от 14.00 часа в Гербова зала на „Дондуков“ 2 държавният глава Румен Радев ще удостои военнослужещи с висше офицерско звание.   Със свой указ президентът и върховен главнокомандващ на въоръжените сили назначава полковник Стоян Шопов на длъжността „Командир на 2-ра механизирана бригада“. Държавният глава ще го удостои с висше офицерско звание „бригаден генерал“.   Румен Радев назначава полковник Станимир Христов на длъжността „Директор на дирекция Операции и подготовка“, като го удостоява с висше офицерско звание „бригаден генерал“. ", "date": "2019.08.16", "title": "Президентът Румен Радев ще удостои български военнослужещи с висше офицерско звание"}
{"url": "http://epicenter.bg/article/Zhelyazkov--Priemam-preskonferentsiyata-na-BSP-v-duha-na-obshtestvenoto-konsultirane-na-Zakona-za-patishtata/190526/2/0", "text": "Днешната пресконференция на БСП приемам в духа на общественото консултиране за законопроекта за Закона за пътищата. Това каза министърът на транспорта, информационните технологии и съобщенията Росен Желязков във връзка с пресконференцията на БСП за Закона за пътните превозни средства, предаде Агенция „Фокус“.   \"От 2017 година има работни групи, които работят по съответните текстове на разделяне на Закона за пътищата на 3 части\", каза Желязков.   \"Законопроектът за пътните транспортни средства са в процес на обществено обсъждане. Срокът изтича на 19-ти този месец, след което ще се разгледат всички предложения и ще бъде изготвен законопроект. До сега няма законопроект, а само обсъждани текстове. Всички въпроси за текстовете и това дали те са лобистки са в обсъждане. Няма мой подпис под никакъв законопроект, всичко още се обсъжда\", каза още той.   \"Чак когато аз се ангажирам с тях, ние може да говорим за наличието на законопроект, който ангажира правителството\", каза още той.  По думите му, сегашните текстове могат да бъдат реферирани към правителството, когато министърът на транспорта ги подпише.   \"Всякакви спекулации, които се правят към текстовете, са изключително произволни. Няма да допусна спекулации за лобизъм и интереси, няма да допусна и повече административна тежест за гражданите\", допълни министърът на транспорта.    \"Ще направя предложение за изслушване на транспортна комисия, за да информирам всички за предложенията по текстовете\", коментира Желязков.    \"Днешната конференция на БСП приемам изцяло в духа на общественото консултиране и изразяване на тяхното партийно и лично мнение. Ще взема предвид съществения вид на техните становища\", допълни той.    \"Спекулации бяха и изказванията, че хората няма да могат сами да си ремонтират автомобилите\", каза още Росен Желязков.   Той добави, че готвените законопроекти не са само на работната група, на министъра и на кабинета, но те ще ангажират и мнението и вниманието на Народното събрание.   \"Ние искаме да имаме ефективен контрол на техническото състояние, на достоверността на моторното превозно средство, което се внася, и искаме да бъде облекчен продавачът и купувачът при регистрацията на моторното превозно средство\", добави Желязков. По думите му, темата за автосервизите е неразбираема.   \"На пресконференцията на БСП е предложен режимът да е уведомителен за първите две години на автосервизите, за да се види колко и какви автосервизи има в страната\", поясни той и добави, че трябва да се знае, когато се правят ремонти, каква е оторизацията и какъв е произходът на частите, както и какво е качеството на труда.   \"Това е с оглед безопасността на извършваните ремонти и последиците от тях\", заяви той. Росен Желязков каза още, че хората ще могат сами да извършват ремонтни дейности. \"Сервизна дейност, която се извършва срещу заплащане, е тази, която трябва да бъде регистрирана. Всеки може сам да си извърши дейността по ремонт любителски, но ако не е срещу заплащане\", категоричен бе той.", "date": "2019.08.16", "title": "Желязков отговори на БСП:  Приемам позициите им в духа на консултациите по Закона за пътищата"}
{"url": "http://epicenter.bg/article/Dimitar-Danchev--Upravlyavashtite-nalagat-po-visoki-razhodi-i-administrativen-tormoz-na-vsichki-shofyori/190529/2/0", "text": "\"Законът за пътните превозни средства в предложения от Министерски съвет вид единствено ще гарантира на всеки български гражданин, който ползва пътно превозно средство, повече разходи, повече такси, повече бюрокрация, по-скъпи резервни части, по-скъпи ремонти, по-скъпи периодични технически прегледи и много административен тормоз\". Това заяви народният представител от ПГ на \"БСП за България\" Димитър Данчев.  Като пример за абсурдността на предлаганите промени той посочи създаването на хартиен паспорт на всяко пътно превозно средство, където да се записва дали то е претърпяло пътнотранспортно произшествие. \"Ако това превозно средство е било ремонтирано и минало технически преглед, доказващ  качеството на извършения ремонт, то не би трябвало това ППС да се различава от всяко други такова, което не е претърпяло ПТП\", коментира социалистът. Според него се създава допълнителна административна тежест и тормоз за собствениците на ППС-та. Той обясни, че се предвижда и глоба от 1000 лв. за всеки собственик, който се осмели сам да извърши ремонтна дейност по него. \"Режимът на регистрация на сервизите  трябва да бъде уведомителен. Обръщаме се към министъра на транспорта и министъра на вътрешните работи да внесат още сега, със самия закон и наредбите към него\", призова той и допълни, че в противен случай остава впечатлението, че тези наредби, приети по-късно, могат сериозно да изкривят основния замисъл на закона - намаляване на ПТП-та, които се дължат на техническа неизправност на превозните средства. По думите му в тези наредби могат да бъдат прокарани откровено лобистки интереси, които да гарантират значителни печалби на определени лица, за сметка на всички ползватели на превозни средства. Данчев подчерта, че в закона, предлаган от МС, са заложени и частни надзорни структури на териториален принцип, които да контролират по неясни критерии пунктовете за периодични технически прегледи на ППС. Според него така държавата се отказва от своите присъщи и контролни функции и отговорности и ги прехвърля на частни субекти. \"За пореден път управляващите се опитват да  ни убедят, че един частен субект може в обществен интерес успешно да контролира друг частен субект. Същото се опитват да направят и с регистрацията на ППС-та - тя да бъде прехвърлена на специални пунктове. С така написаните текстове обаче не отпада необходимостта след извършването на такава идентификация да бъде посетен и КАТ\", каза още Димитър Данчев. ", "date": "2019.08.16", "title": "Димитър Данчев: Управляващите налагат по-високи разходи и административен тормоз на всички шофьори"}
{"url": "http://epicenter.bg/article/BOK-i-Bratya-Dinevi-sahranyavat-pametta-za-balgarskite-zlatni-olimpiytsi-/190530/2/0", "text": "„  председател на Фондация „Българска памет – Братя Диневи“.   „  и ще мултиплицира постиженията им, поясниха мотивите за създаването на Алеята нейните инициатори. Алеята бе осветена с водосвет от сливенския митрополит Йоаникий, който специално благодари на Братя Диневи за спомоществователската им дейност в полза на България.   Първият от тях е спечелен през 1956 г. в Мелбърн от бореца Никола Станчев, а последният – от гребкинята Румяна Нейкова през 2008 г. в Пекин.  Тя се намира в непосредствена близост до църквата „Свети Власий“, шестметровия монумент на хан Тервел и амфитеатърът с 600 места – и трите забележителности изградени от Фондацията на братя Диневи. . „Това е първата по рода си инициатива в България за нас, олимпийците, заради това искрено благодарим. Алеята ще съхрани постиженията на златните спортисти и ще популяризира техните постижения, каза Стефка Костадинова.    с образите на златните олимпийци. „Прогресивно намаляваме – някои вече си отидоха от този свят, други са болни, трети улисани в грижи, като че ли споменът за тези постижения се забравя. Инициативи като тази ще го съхранят, заради това благодарим, каза Георги Мърков.    в различните Олимпиади по света. Каквото и да направим за тях - нашите златни олимпийски шампиони, ще е недостатъчно, затова ние събрахме ликовете и постиженията на тези наши национални герои на едно място и ги поставихме на една от най-оживените улици в Свети Влас – в близост до средновековния храм „Свети Власий“ и паметника на хан Тервел, за да могат хората и най-вече чуждите туристи да видят златните постижения на България, обясни мотивите за създаването на Алеята Йордан Динев. „  Ако случайно реши да се кандидатира за политик или за друга национална изборна длъжност, ще го подкрепя с цялото си сърце“, заяви в края на словото си Стефка Костадинова. - Вече го канен доста пъти, отказва - отговори ѝ олимпийският шампион Георги Мърков  - Зависи как е бил канен, на някои покани не се отказва, включи се в спонтанният диалог на червения килим депутатът Лъчезар Иванов.    Публиката обаче беше категорична: Не му трябва!     множество войнишки паметници, сред които най-известния – шестметров монумент в Карлово, посветен на воините, загинали в борбата срещу световния тероризъм, монументи на национални герои като петметровия паметник на хан Тервел, амфитеатър за 600 човека и т.н. ", "date": "2019.08.16", "title": "БОК и Братя Диневи съхраняват паметта за българските златни олимпийци "}
{"url": "http://epicenter.bg/article/Obshtina-Krumovgrad-i--quot-Dandi-Preshas-Metals-quot--priemat-proekti-za-razvitie-na-malki-i-sredni-predpriyatiya/190534/2/0", "text": "„Дънди Прешъс Металс Крумовград“ ЕАД и Община Крумовград уведомяват жителите на община Крумовград, че насоките за кандидатстване за финансиране от Фонда за подкрепа и насърчаване на микро, малък и среден бизнес в община Крумовград са публикувани на сайта на Община Крумовград на 16.08.2019 г. Стартирането на този фонд е важен етап от изпълнението на ангажиментите на „Дънди Прешъс Металс Крумовград“ ЕАД и Община Крумовград, поети с подписването на Меморандум за разбирателство през месец май 2015 г. Финансирането по този фонд е осигурено от ДПМ Крумовград по предложение на Кмета на община Крумовград. С обединени усилия и в дух на партньорство се надяваме чрез дейността на този фонд да се осигурят трайни ползи за жителите на общината и да се насърчат развитието и укрепването на микро, малък и среден бизнес, създаване на устойчиви работни места и задържане на квалифицираните кадри и млади хора в района, заявяват    Едно от изискванията за стартиране работата на Фонда бе въвеждането в експлоатация на добива и преработката на руда рудник „Ада Тепе“, което вече се случи с издаденото разрешение за ползване на обекта от 12.08.2019 година. Осигурен е необходимият финансов ресурс от 5 000 000 щатски долара. Финализирането на процеса бе осъществено на последната работна среща между община Крумовград, „ДПМ Крумовград“ и партньорите ни „Смарт А Груп“ ЕООД и „Райфайзен Банк България“ АД.  Каним всички жители на община Крумовград да се запознаят с изготвените документи и да кандидатстват за предоставяне на финансова подкрепа за осъществяване на своите проекти в периода от 16.08.2019 г. до 16.09.2019 година, допълват   ", "date": "2019.08.16", "title": "Община Крумовград и \"Дънди Прешъс Металс\" приемат проекти за развитие на малки и средни предприятия"}
{"url": "http://epicenter.bg/article/Parvan-Simeonov--Prehodat-otdavna-svarshi--postigna-tselite-si-/190537/2/0", "text": "Преходът отдавна свърши, постигна целите си. Това каза в дневния блок „Добър ден“ на Радио „Фокус“ политологът Първан Симеонов, изпълнителен директор на „Галъп интернешънъл“.   Според него целта на прехода са били пазарна икономика и либерална демокрация, които са постигнати. „Колко добре не знам, но успяхме. Вече сме членове на НАТО и ЕС. Онова, което се нарича преход, е ежедневен, а не научен термин. Но дори да го приемем, трябва да кажем, че той свършва, когато целите са постигнати. Повече хора са разочаровани, защото очакваха по-хубави резултати, но те са такива, каквито си ги направихме – добри или лоши“, обясни още Симеонов. Той определи интереса на младите хора към политиката като плашещо нисък.   „Хубаво е, че за някои неща постоянно има граждански натиск. Лошото е унинието. Нашата общност губи енергия и жизнени сили и това трябва да успеем да променим“, уточни още Симеонов.   Той отбеляза, че „Галъп интернешънъл“ често събира млади изследователи и организации на кръгли маси за дискусии по темите на прехода.   „Младите хора са носител на позитивна енергия. Най-важното, което ще обсъдим, е накъде отиваме след прехода. Посоката е една – по-качествено образование, повече добавена стойност в труда и икономиката и по-качествен живот на общността на българите. Липсва ни живеене с повече сила на правилата, солидарност и визия, а не ден за ден“, допълни Първан Симеонов. ", "date": "2019.08.16", "title": "Първан Симеонов: Преходът отдавна свърши, постигна целите си "}
{"url": "http://epicenter.bg/article/Voennosluzheshti-shte-uchastvat-v-otbelyazvaneto-na-116-ta-godishnina-ot-Ilindensko-Preobrazhenskoto-vastanie/190538/2/0", "text": "Заместник-началникът на отбраната вицеадмирал Емил Ефтимов ще участва утре, 17 август, в Националния възпоменателен събор, с който ще бъде отбелязана 116-ата годишнина от Илинденско-Преображенското въстание. Той ще се проведе в историческата местност „Петрова нива“ в община Малко Търново.   Организатори на събитието, което е под патронажа на президента на Република България, са Съюзът на тракийските дружества в България, Община Малко Търново и Регионалният съвет на тракийските дружества в Бургас.   В ритуалите и в тържествената проверка (заря)ще участват военнослужещи от  Военноморските сили и Националната гвардейска част.", "date": "2019.08.16", "title": "Военнослужещи ще участват в отбелязването на 116-та годишнина от Илинденско-Преображенското въстание"}
{"url": "http://epicenter.bg/article/Predstoi-savmestna-balgaro-amerikanska-podgotovka-na-formirovaniya-ot-Silite-za-Spetsialni-operatsii/190540/2/0", "text": "Съвместна българо-американска подготовка с участието на формирования от Силите за Специални операции на Българската армия и армейската авиация от Сухопътните войски на САЩ в Европа ще се проведе от 19 до 25 август в нашата страна. В нея ще участват до 250 военнослужещи от 68-ма бригада Специални сили с необходимата екипировка и оборудване и до 30 военнослужещи с до 5 вертолета  UH-60 „Black Hawk“ от армейската авиация на Сухопътните войски на САЩ в Европа.   По време на съвместната подготовка ще бъдат изпълнени парашутни скокове в района на летище Чешнегирово.   За целите на подготовката се очаква вертолетите от състава на армейската авиация на Сухопътните войски на САЩ в Европа да се пребазират в нашата страна в периода 17-19 август 2019 г.   Целта на съвместната българо-американска подготовка е да се повишат уменията на военнослужещите от Силите за Специални операции за изпълнение на парашутни скокове от вертолет и оперативната съвместимост между участващите сили и средства при изпълнението на съвместни задачи.", "date": "2019.08.16", "title": "Предстои съвместна българо-американска подготовка на формирования от Силите за Специални операции"}
{"url": "http://epicenter.bg/article/Dzhambazki-iska-himicheska-kastratsiya-za-ubietsa-na-7-godishnoto-v-Sotirya/190543/2/0", "text": "Преди години ВМРО предлагахме смъртно наказание за такива деяния. Това написа във \"Фейсбук\" евродепутатът Ангел Джамбазки по повод изнасилването и убийството на 7-годишното момиченце в Сотиря.    \"Аз и сега съм на това мнение. Най-малкото - доживотен затвор без замяна и химическа кастрация\", допълни още той.    Основен заподозрян и арестуван за престъплението е 21-годишният Мартин Трифонов.", "date": "2019.08.16", "title": "Джамбазки иска химическа кастрация за убиеца на 7-годишното в Сотиря"}
