{"url": "http://epicenter.bg/article/Tsvetanov-obsadi-dvustrannite-otnosheniya-s-poslanika-na-Turtsiya-/170785/2/0", "text": "Председателят на ПГ на ГЕРБ и заместник-председател на партията Цветан Цветанов проведе работна среща с посланика на Турция в България Н.Пр. д-р Хасан Улусой. Това съобщиха от пресцентъра на ГЕРБ.  По време на разговора бяха обсъдени двустранните отношения, като бе отбелязано отличното сътрудничество по охраната на българо-турската граница.  Цветанов благодари на посланик Улусой за надеждното партньорство и последователните усилия на турската страна за предотвратяване на нелегалната миграция към ЕС през българската граница с Турция.  Двамата обърнаха внимание на отличните отношения между правителствата на България и Турция и министър-председателите Бойко Борисов и Бинали Йълдъръм, като подчертаха ролята на лична комуникация и доверие между премиера Борисов и президента Ердоган за доброто сътрудничество между двете държави.  Те се обединиха около очакването за надграждане на двустранните отношения в редица сфери през следващата година.  ", "date": "2018.12.14", "title": "Цветанов обсъди двустранните отношения с посланика на Турция "}
{"url": "http://epicenter.bg/article/Borisov-ot-Bryuksel--Balgariya-e-izklyuchitelno-uyazvima-zaradi-konflikta-mezhdu-Rusiya-i-Ukrayna/170736/2/0", "text": "Бойко Борисов коментира санкциите срещу Русия в Брюксел. \"Всички ги подкрепят, това е истината\", заяви премиерът на България пред журналисти. \"България е изключително уязвима заради конфликта между русия и Украйна. Искрено се надявам руските власти да погледнат с добро око и украинските моряци да бъдат пуснати. Дано Русия пусне поне обикновените моряци, заловени при конфликта в Керченския пролив\", заяви той. Незабавно да се пуснат поне обикновените моряци. Това много би допринесло за разрешаване на кризата между Русия и Украйна и независимо от вътрешнополитическите си проблеми, които искат да решават тези държави, да седнат и да затворят този конфликт. Това коментира министър-председателят Бойко Борисов пред журналисти в Брюксел преди редовното заседание на Европейския съвет, съобщиха от правителствената информационна служба. Той припомни, че снощи всички лидери единодушни са гласували за удължаването на санкциите срещу Русия, но посочи, че е категоричен за спазването на Минските споразумения.   „България е изключително уязвима по този конфликт, не само заради транзита на газ, но просто заради близостта и акваторията на Черно море. Истински се надявам руските власти да погледнат с добро око на това предложение и обикновените моряци да бъдат пуснати“, добави премиерът Бойко Борисов. В отговор на журналистически въпрос за досието по миграцията, министър-председателят Борисов заяви, че България е против разделянето на Пакета, защото това би могло да постави под риск сигурността. „Ние сме държава на първа линия, справяме се прекрасно, всичко го отчитат, а всяко едно решение и разделяне на пакета ни поставя под риск. Защото ако се разделят, може да се окаже, че ние не само ги спираме, но след това трябва да се грижим и за тях, и след като мине определен период от време, те започват да се движат свободно. Затова съм толкова твърд да не се разделя Пакета“, добави още Бойко Борисов. Премиерът Борисов подчерта още, че по време на работната сесия на Европейския съвет е настоял в рамките на този Европейски парламент и тази Комисия да се приеме Многогодишната финансова рамка   „Настоявах кохезията, общата селскостопанска политика да останат. Да направим бюджет, за да отговорим на конкуренцията в геостратегически план на ЕС“, заяви министър-председателят.   На въпрос за трансформирането на Правителствена болница, както всички я знаят, в детска болница, Борисов отговори: \"Срещнах яростна съпротива, което ме учуди. Ще настоявам пред парламента само да не е Правителствена болница, мисля че беше член 5. Окей, няма да е детска болница. Не е от компетенцията на Министерския съвет да решава каква да е, но държа да отиде към Министерството на здравеопазването. Дразни ме определението Правителствена болница, това не ми е работа.\" Не считам, че Министерски съвет или администрацията на МС, или инспекторатът към МС е компетентен да управлява болница. Това каза министър-председателят Борисов във връзка с преструктурирането на Университетската болница „Лозенец“ в детска болница. Той посочи, че ще настоява пред Народното събрание болницата да не е под управлението на МС. „Държат да остане такава каквато е, нека остане. Но държа тя да си отиде към Министерството на здравеопазването. Там са компетентните органи, там е контролът, там е медицински одит“, подчерта премиерът Борисов. Той допълни, че ще проведе среща с финансовия министър Владислав Горанов, за да се намерят решения за възстановяване на част от дълговете на лечебното заведение.  \"Надявам се да дадат по-добри условия за изтребителите F-16, но има комисии, които разглеждат тези оферти. По никакъв начин не се меся, подчертавам. Пилотите обаче са на мнение, че новите F-16 са много по-добри от другите стари\", каза още Бойко Борисов. Той призна, че ситуацията в региона е нестабилна и затова България трябва да се подсигури с тези изтребители. \"Към момента имаме само транспортни самолети, през последните 15 години от други правителства са купувани само такива. Искам да имаме действително бойни машини, които да имат шанса да победят агресора, който и да е той\", добави премиерът.   \"Настоях в Брюксел да остане кохезионната политика, финансовата рамка да се запази. Засегнах и опасностите за киберсигурността\", добави Борисов. Той обясни, че е държал бюджетът да бъде одобрен сега заради предстоящите евроизбори.  ", "date": "2018.12.14", "title": "Борисов от Брюксел: България е изключително уязвима заради конфликта между Русия и Украйна (Видео)"}
{"url": "http://epicenter.bg/article/Evrostat--V-Balgariya-60--ot-mladite-zheni-i-80--ot-mladite-mazhe-zhiveyat-s-roditelite-si-/170737/2/0", "text": "Делът на младите хора на възраст от 16 до 29 години, които живеят с родителите си, е средно малко над 68 процента за страните-членки на Европейския съюз. Това сочат данните на европейската статистическа служба Евростат. За младите мъже този дял е 73 процента, а за жените - 63 на сто, предаде БНР.  България е страната с най-голяма разлика между съжителстващите с родителите си представители на двата пола. Делът на младите жени, живеещи при майките и бащите си, е с 19 на сто по-малък от този на младите мъже.  Веднага след нас в класацията е Румъния. Младите жени, които живеят при родителите си в България са малко над 60%, а мъжете близо 80%.  Най-малките различия между половете по този показател са отчетени в Испания, Швеция и Малта.  Според данните на Евростат 24 на сто от младите хора в България са в риск от бедност през 2017 година при средно равнище за ЕС от 21.2%. В Румъния техният дял е малко над 29 на сто.  ", "date": "2018.12.14", "title": "Евростат: В България 60% от младите жени и 80% от младите мъже живеят с родителите си "}
{"url": "http://epicenter.bg/article/Borisov--Tryabva-ni-boen-samolet--koyto-mozhe-da-navliza-vav-voenni-deystviya-i-da-naddelyava/170748/2/0", "text": "Трябва ни боен самолет, който може да навлиза във военни действия и да надделява. Ситуацията в региона се усложнява. Това заяви премиерът Борисов в Брюксел, съобщиха от правителствената пресслужба.   “Надявам се да дадат по-добри условия, защото това, което съм разговарял с пилотите - нов F-16 е значително по-добър самолет от всички останали, които се предлагат. Има комисии, които разглеждат тези оферти. По никакъв начин не се меся - дебело подчертавам, освен че искам за нашата авиация да има най-добрия самолет, защото ситуацията в района се усложнява“, каза премиерът Борисов.   Той посочи, че очаква в най-скоро време решението на комисиите, които работят по избора на техника за бойната ни авиация. „В момента имаме само транспортни. В последните 10-15 години в други правителства са купувани само транспортни Кугари, Спартани, Пантери - без въоръжение“, добави министър-председателят.   Премиерът коментира пред журналисти и случа в Керченския залив. „Незабавно да се пуснат поне обикновените моряци. Това много би допринесло за разрешаване на кризата между Русия и Украйна и независимо от вътрешнополитическите си проблеми, които искат да решават тези държави, да седнат и да затворят този конфликт“, заяви той.   Борисов припомни, че снощи всички лидери единодушни са гласували за удължаването на санкциите срещу Русия, но посочи, че е категоричен за спазването на Минските споразумения.   „България е изключително уязвима по този конфликт, не само заради транзита на газ, но просто заради близостта и акваторията на Черно море. Истински се надявам руските власти да погледнат с добро око на това предложение и обикновените моряци да бъдат пуснати“, добави премиерът Бойко Борисов.   В отговор на журналистически въпрос за досието по миграцията, министър-председателят Борисов заяви, че България е против разделянето на Пакета, защото това би могло да постави под риск сигурността.   „Ние сме държава на първа линия, справяме се прекрасно, всичко го отчитат, а всяко едно решение и разделяне на пакета ни поставя под риск. Защото ако се разделят, може да се окаже, че ние не само ги спираме, но след това трябва да се грижим и за тях, и след като мине определен период от време, те започват да се движат свободно. Затова съм толкова твърд да не се разделя Пакета“, добави още Бойко Борисов.   „Не считам, че Министерски съвет или администрацията на МС, или инспекторатът към МС е компетентен да управлява болница“, каза министър-председателят Борисов във връзка с преструктурирането на Университетската болница „Лозенец“ в детска болница.   Той посочи, че ще настоява пред Народното събрание болницата да не е под управлението на МС. „Държат да остане такава каквато е, нека остане. Но държа тя да си отиде към Министерството на здравеопазването. Там са компетентните органи, там е контролът, там е медицински одит“, подчерта премиерът Борисов.   Той допълни, че ще проведе среща с финансовия министър Владислав Горанов, за да се намерят решения за възстановяване на част от дълговете на лечебното заведение.   Борисов подчерта още, че по време на работната сесия на Европейския съвет е настоял в рамките на този Европейски парламент и тази Комисия да се приеме Многогодишната финансова рамка.   „Настоявах кохезията, общата селскостопанска политика да останат. Да направим бюджет, за да отговорим на конкуренцията в геостратегически план на ЕС“, заяви министър-председателят.   „През последните 10-15 години са купувани само транспортни самолети, без въоръжение – колкото да натоварят Генералния щаб и да избягат”, заяви Борисов .   В белгийската столица той коментира и случая с болница „Лозенец” и правителственото решение тя да бъде преструктурирана. „Болница на властта, с гръмкото име Правителствена. Мислех, че ако я направим детска това е едно добро решение. Но срещнах такава яростна съпротива, каквато не съм очаквал“, коментира премиерът.   „Приемам, че имат някакви аргументи. Но не считам, че Министерския съвет или администрацията на Министерския съвет, или инспектората, са компетентни да управляват болница. Затова ще настоявам пред парламента да променят само член 5, за да не е правителствена болница. Нека си остане университетска, ще се опитаме да оправим част от дълговете, но държа да си отиде към Министерството на здравеопазването. Да се махне думата Правителствена, защото ме дразни”, заяви Борисов.", "date": "2018.12.14", "title": "Борисов: Нов F-16 е значително по-добър самолет от всички останали, които се предлагат"}
{"url": "http://epicenter.bg/article/Valeri-Simeonov-nominiran-za--quot-Chovek-na-godinata-2018-quot--ot-balgarite-v-Ukrayna/170749/2/0", "text": "Лидерът на НФСБ и депутат от \"Обединени патриоти\" Валери Симеонов е номиниран за наградата на Асоциацията на българите в Украйна \"Човек на годината-2018\" - това са съобщили с официално писмо от българската общност, информираха от пресцентъра на НФСБ.   Симеонов е предложен от Одеското областно българско дружество от името на българските културно-просветни дружества в Бесарабия.   С решение на конкурсната комисия на Асоциацията през ноември Валери Симеонов е утвърден като номинация. Наградата ще му бъде присъдена \"За голям принос в укрепването на икономическите и културни връзки между Украйна и Република България, за личен принос в културно-образователния процес на българската общност\".   Церемонията по награждаването ще бъде във Всеукраинския център за българска култура в Одеса на 15 декември от 13.00 ч.   Общоукраинският конкурс \"Човек на годината\" е учреден през 2002 г. от Асоциацията на българите в Украйна. Целта е стимулиране и поощряване на инициативите и действията по запазването на историческите ценности, съдействие за развитие на националния език, култура и традиции на българите в Украйна, задоволяване на културните, етнически, социално-икономически интереси, развитие на дружески и делови връзки между Украйна и България.   За последните 16 години почетното звание е присъдено на повече от 200 забележителни личности, предани на делото за възраждане на духовността и културата на българите, се посочва в съобщението.", "date": "2018.12.14", "title": "Валери Симеонов номиниран за \"Човек на годината-2018\" от българите в Украйна"}
{"url": "http://epicenter.bg/article/Biznesmen-vrashta-ochite-na-pametnika-na-Samuil-/170752/2/0", "text": "Бизнесменът Красимир Дачев ще финансира ремонта на паметника на цар Самуил в центъра на София, за да светнат пак очите на монумента.    \"Ще гарантирам финансово тези очи да светят поне следващия век. Глупаво е да се направи нещо и после да се загуби смисъла. В крайна сметка ефектът от този паметник беше вицът в него, а той се изгуби\", обясни намерението си Дачев в интервю за bTV.   Очите на цар Самуил угаснаха окончателно заради неизправност в електрическата система на паметника. Още при поставянето на монумента имаше спор дали те въобще трябва да светят. От Столичната община отказват да го ремонтират. За подмяната на диодите в очите на паметника са нужни около 3 хил. лв.", "date": "2018.12.14", "title": " Красимир Дачев връща \"светещите\" очи на паметника на Самуил  "}
{"url": "http://epicenter.bg/article/Borisov--Bolnitsa--quot-Lozenets-quot--ne-tryabva-da-e-pravitelstvena--tova-me-drazni--VIDEO--/170755/2/0", "text": "Премиерът Бойко Борисов обяви пред журналисти в Брюксел, че правителството ще оттегли предложението си болница \"Лозенец\", известна като Правителствена, да бъде преструктурирана в детска - първата у нас.  Попитан как ще коментира недоволството от страна на Софийския университет, тъй като той има учебно-клинична база в здравното заведение, където се обучават студенти и има преподаватели, Борисов отговори:  \"Това не съм го очаквал, защото от една страна е болница на властта, с гръмкото име Правителствена, независимо, че се ползва и от президентството, и от Народното събрание, и от съдебната система. И мислех, че ако направим детска болница, каквато нямаме, това е добро решение, само че срещнах такава яростна съпротива, каквато не съм очаквал\", призна премиерът, цитиран от Канал 3.  \"Да приемем, че има някакви аргументи - студентите, преподавателите. Затова - О кей. Но не считам, че Министерския съвет или администрацията на Министерския съвет, или инспектората, са компетентни да управляват болница. Затова ще настоявам пред парламента да променим само член 5 - да не е правителствена болница. Ще сменим нашето решение - да не е детска\", коментира той.  \"Дори ще се опитаме с финансовия министър да оправим част от дълговете, но държа тя да си отиде към Министерство на здравеопазването, както всички останали болници, да се казва \"Лозенец\" и да се махне Правителствена, което ме дразни. По тази логика вие трябва да зададете въпросите към мен, а това не е редно, има здравен министър, който управлява болниците,\" категоричен бе Борисов.  Вчера парламентарната комисия по здравеопазване не стигна до решение за съдбата на здравното заведение и остави въпроса за решаване в пленарна зала, след като членовете ѝ се разделиха на две в мненията си.  Тази сутрин депутатът от ГЕРБ Даниела Дариткова, която е и председател на комисията, без да знае за промяната в решението на Борисов, коментира пред националното радио твърденията, че целта на поисканата от кабинета промяна е да бъде отстранен директорът на болницата проф. Любомир Спасов, който я оглавява вече 20 години.  \"Ако правителството е преценило, че той не се справя с управлението на лечебното заведение, и е искало да го смени, то е можело да го направи и без да се сменя статута на болницата\", заяви народната представителка.  Тя увери, че никой не е имал намерение да закрива Медицинския факултет на СУ и че не е застрашено обучението на студентите там. По думите ѝ единственото намерение е да се търси оптимизация на болницата.  \"Чухме от министъра на здравеопазването като намек, че болница \"Лозенец\" има сериозни финансови задължения. Чу се, че не са получавани заплати 2 месеца от персонала на болницата и лично с намесата на премиера това е регулирано\", добави Дариткова.  Тя уточни, че бъдещата детска болница може да бъде финансирана за специфичните си функции чрез бюджета, а за всичко останало, като всички останалите - от НЗОК.  ", "date": "2018.12.14", "title": "Борисов: Болница \"Лозенец\" не трябва да е правителствена, това ме дразни (ВИДЕО) "}
{"url": "http://epicenter.bg/article/Spas-Garnevski--S-vozhdistki-blyasak-v-ochite-prezidentat-oglavi-pohoda-sreshtu-upravlyavashtite-/170757/2/48", "text": "Скрит в кристално чиста бяла мантия и с вождистки блясък в очите президентът оглави похода на всички, които отдавна копнеят да заличат постиженията на управляващите.   по време на петъчния парламентарен контрол, предаде репортер на Агенция „Фокус“. Тъй като в началото на декларацията на Гърневски, голяма част от депутатите от ПГ на „БСП за България“ напуснаха залата, той се обърна към тях:   Говорите за кражба на годината – кражбата на века стана много по-рано - от 1989 г., когато се пребоядисахте и 20 години разграбвахте държавата. Имаше две истини в тази декларация, която прочетохте – едната е, че признахте, че българското правителство работи великолепно и е направило 2 млрд. лв. излишък от борба с корупцията и сивата икономика. Това, което при вас не стана никога. Второ, тези пари, които харчи българското правителството, се харчат абсолютно законосъобразно“, каза Гърневски и добави, че тези пари отиват за секторни политики.    „Прави сте, че има четирима души богати, в момента осветлени, и те са тези хора. Миналия петък президентът започна с интервю в \"Панорама\", когато слушах неговите високопарни, иначе добре наизустени фрази, в мислите ми изплува един спомен от далечната 1992 г., когато първият демократичен български президент Филип Димитров беше решил да започне решителни реформи срещу комунистическата номенклатура и беше пометен от власт. Н “, обясни народният представител от ГЕРБ.  По думите му днес, 26 години по-късно, правителство на ГЕРБ вече трети мандат получава възможност да лекува страната от раните ѝ.  „В „Панорама“ миналия петък се появи президентът, скрит в кристално чиста бяла мантия и с вождистки блясък в очите оглави похода на всички, които отдавна копнеят да заличат постиженията на днешните управляващи.   и да чертае разделителни линии. Бе се вживял във все по-неприкритата роля на опозиционен лидер“, посочи народният представител от ПГ на ГЕРБ Спас Гърневски.  „Г-н Радев, с какви очи популистки, манипулирайки народа ни, вие, самозваният борец срещу корупцията подминавате факта, че за първи път от тези 30 години на прехода, вече година у нас действа мащабен закон за борбата с корупцията.  “, каза още Гърневски и обърна внимание, че единствената партия, гласувала против този закон е БСП, а президентът е наложил вето точно на него.  Гърневски коментира, че в петък президентът е обявил, че не го интересува програмата на правителството, а визията на опозицията, с която се прокламира смяна на системата.  , попита още Гърневски.  „Г-н Радев, уважавайки родните институции. Позволявам си да ви дам един съвет – прочетете лично вие Конституцията – а не я интерпретирайте през очите на некомпетентни съветници. Влезте в ролята си на на обединител на нацията и излезте от тази на генератор на напрежение, конфронтация и хаос в страната“, призова още Гърневски. Той призова държавния глава да се дистанцира от политиката на двойния аршин.  , обясни още Гърневски.  „Още нещо е добре да не забравяте,   Г-н Радев, през 1992 г. като възторжени наивници и опиянени от долетялата демокрация въобще не разбрахме как отминали ченгета с помощта на рафинирани предатели, свалиха първото демократично правителство“, коментира още Гърневски.  ", "date": "2018.12.14", "title": "Спас Гърневски: С вождистки блясък в очите президентът оглави похода срещу управляващите "}
{"url": "http://epicenter.bg/article/Bez-sleda-ot-nachalnika-na-KAT---Kazanlak-Todor-Nikolov--Izdirvaneto-prodalzhava--/170716/3/0", "text": "Ръководството е изключително притеснено, че повече от 48 часа липсва информация за местонахождението на колегата Тодор Николов, началник на управление Пътна полиция в Казанлък.   Продължава неговото издирване, както и на автомобила и и оръжието му. Това каза на брифинг рано тази сутрин директорът на ОДМВР- Стара Загора старши комисар Георги Хаджиев, предаде БГНЕС.   „Допълнително притеснение води и фактът, че липсва служебното му оръжие от касата му. От момента, в който ми е докладвано, съм разпоредил да бъде сформиран щаб, който да проведе издирвателни мероприятия, за да бъде установено местонахождението на колегата. Към настоящия момент нямам положителен резултат по отношение на издирвателните мероприятия“, подчерта Хаджиев.   „Издирвателните мероприятия продължават. От вчера полицаите от РУ Казанлък са обходили абсолютно всички маршрути, за които има данни, че могат да бъдат посетени от Николов. Днес предстои да бъдат проведени издирвателни мероприятия като ще бъдат проверени абсолютно всички камери на Казанлък, ще бъдат проверени и маршрутите на неговия автомобил“, поясни Хаджиев.   Той подчерта, че Тодор Николов е обявен за издирване, включително неговият автомобил и служебното му оръжие.   „Аз силно се надявам, че той не е станал жертва на престъпление“, каза ст. комисар Хаджиев.   „Понеже се появи информация във връзка със случая със задържания колега от РУ- Казанлък, такава връзка не намирам“, коментира той. Хаджиев допълни, че не би могъл да кажа какви са причините заизчезването на колегата.   „Вчера може би в рамките на 30-40 минути съм беседвал със сестра му и със зет му. Не съм усетил индикация да е бил напрегнат и да е имал някакви проблеми“, каза още той. Ст. Комисар Хаджиев уточни, че от полицията са разговаряли с цялото му обкръжение и днес кръгът ще бъде разширен.", "date": "2018.12.14", "title": "Няма следа от началника на КАТ – Казанлък Тодор Николов! Издирването продължава! "}
{"url": "http://epicenter.bg/article/Temenuzhka-Petkova--Chrez-obshtestvena-porachka-zapochva-izgrazhdaneto-na-gazov-hab--Balkan-/170744/4/0", "text": "Чрез обществена поръчка ще започне изграждане на газов хъб „Балкан”. Това съобщи енергийният министър Теменужка Петкова, предаде Нова телевизия.   „Булгартрансгаз“ е на финала на процеса за създаване на борса за търговия с природен газ в България. Това каза на брифинг в Народното събрание министърът на енергетиката Теменужка Петкова, предаде агенция „Фокус“.   „До края на годината дъщерната компания, собственост на „Булгартрансгаз“, която ще бъде оператор и ще се занимава с тази дейност, ще бъде факт“, обяви тя. „Предстои другата седмица да бъде подписан Меморандум за сътрудничество с „Централен европейски газов хъб“. Това е компанията, която оперира борсите за търговия с природен газ в Австрия и Чехия“, посочи Теменужка Петкова.   „В меморандума ще има поле за сътрудничество по отношение на правната регламентация на дейността на борсата, регулаторната рамка, за обучение на кадри и обмяна на опит“, каза още енергийният министър.   Предприети са необходимите действия за акционерно участие в изграждането на LNG терминала в Александропулис, заяви Теменужка Петкова в отговор на въпрос на народния представител от ПГ на ГЕРБ Валентин Николов за приетите изменения и допълнения в Енергийната стратегия на Република България до 2020 г..   „Булгартрансгаз“ ще придобие 20% от акционерния капитал в съвместното акционерно дружество“, поясни Петкова. „С оглед осигуряването на функционирането и ликвидността на газовата борса се предвижда подписване на споразумение с Централноевропейския газов хъб - компания, която оперира борсите за търговия с природен газ в Австрия и Чехия. В периода между 17 и 21 декември предвиждаме официално подписване на този меморандум за сътрудничество“, каза Петкова.   На 21 декември ще бъде открита обществената поръчка за реализация на проекта за разширение на газопреносната инфраструктура на българо-сръбската граница, каза министърът на енергетиката. „От страна на „Булгартрансгаз“ се подготвя проектна документация за обществена поръчка във връзка с доставка на необходимите материали, оборудване, инвестиционно проектиране, изграждане и въвеждане в експлоатация на обект разширение на газопреносната инфраструктура паралелно на северния магистрален газопровод до българо-сръбска граница в етап линейна част“, каза още Петкова.   Тя поясни, че в рамките на следващата седмица документацията ще бъде изпратена до Агенцията по обществени поръчки за осъществяване на предварителен контрол по законосъобразност.   „След приключване на процедурата по контрол дружеството ще обяви обществената поръчка след публикуване на обявление в официален вестник на ЕС и публикуване на решението за откриване на процедурата“, каза още Петкова.   Вчера КЕВР публикува доклад, съдържащ подробно описание на процедурата и насрочи открито заседание за обсъждане на доклада и документацията за провеждане на ангажиращата фаза 3 от процедурата за проект за развитие и разширение на газопреносната система на „Бургартрансгаз“.   Това открито заседание ще се проведе на 19 декемри 2018 г. Съгласно сроковете се очаква КЕВР да излезе с решение на 21 декември. В тази връзка се предвижда от 21 декември до 31 януари „Булгартрансгаз“ да проведе фаза 3 от процедурата, като паралелно с това на 21 декември 2018 г. възнамеряваме да обявим обществената поръчка за реализация на проекта. Това се прави с цел да можем да реализираме заложените срокове и цели, които сме си поставили, обясни Петкова.", "date": "2018.12.14", "title": "Теменужка Петкова: Започване изграждането на газов хъб „Балкан”, обявена е обществена поръчка"}
{"url": "http://epicenter.bg/article/Shefat-na-mozachniya-trast-na-SASht--Veche-ne-mozhem-da-pobedim-Rusiya-/170747/11/33", "text": "Когато шефът на най-известния и влиятелен мозъчен център на САЩ заявява, че световния ред, основан на американската хегемония, е на смъртно легло и няма как да бъде спасен, трябва да се вслушаме в думите му.   то в този анализ трябва да се вслушаме с двойно по-голямо внимание. А най-интересното е, че тази програмна статия, в която председателят на \"Съвета по международни отношения\" (Council on Foreign Relations) Ричард Хаас излага своите мисли, по-скоро напомня на монолог на доктора, който се опитва да успокои истеричен пациент, току-що научил страшната си диагноза.  За да разберем напълно значимостта на появата на толкова нехарактерни за американския информационен свят тезиси, трябва накратко да припомним    Първо, това е един от най-старите аналитични центрова в страната,    Второ, Съветът по международни отношения е организация, чиито членове често не успяват да скриват своето крайно презрително отношение към демокрацията, към редовите жители на планетата и   трябва да взема решенията сама, или пък да снабдява избрани политици с правилно интерпретирана информация, която да предопределя техните решения.  Един от основателите на \"клуба\" и едва ли не публичното лице на Съвета - американският колумнист, съветник на президента Уилсън и виден теоретик на пропагандата - Уолтър Липпман, е известен с това, че е измислил концепцията за научно обоснованото масово използване на медиите в качеството им на инструмент за управление на общественото мнение и ня политическите процеси.  Самият Липман през 1922 г. пише, че способността да \"произвеждаш съгласие\"   —  Трето, \"Съветът по международни отношения\" е неправителствена организация, в която кланът Рокфелер, династията Форд и фамилиятаУорбъргг (чрез Warburg Pinkus) са влагали и до днес влагат сериозни средства, а    И последен щрих към портрета:   Сред аналитиците и експертите на съвета, които са му задължени за своята кариера, следва да отбележим директора на ЦРУ Алън Дълес и брат му, държавния секретар Джон Дълес. В пика на Студената война над половината от служителите на Държавния департамент бяха членове на този рокфелеровски аналитичен център и наистина не беше напълно ясно къде точно се вземат решенията по външната политика на САЩ.   но за обяснение и оценка на неговото влияние не е необходима конспирология. Достатъчно е просто да се прегледа списъкът с действащите членове и да се отбележи количеството изследвания, които неговите служители са изработили за различните държавни структури, за да се стигне до извода, че този \"колеткивен мозък\" при всички обстоятелства влияе особено силно върху политическите решения на американския елит.   за това как всъщност е устроен светът. В известен смисъл статията на председателя Ричард Хаас е своего рода изчистена позиция на отази интелектуална част от американския елит, която изигра ключова роля за победата на САЩ в Студената война. Хаас настоятелно съветва американския елит да се успокои и да приеме факта, че влакът вече е заминал и да се спасява световния ред с американска хегемония е безполезно, опасно и безсмислено. Нещо повече, главният американски аналитик има предложение за конструктивна стратегия за Вашингтон, но то едва ли ще срещне разбиране сред американските политици.  Ключовата теза на статията му е:   Както и в случай на запазване на реда, ефективната държавна политика, резултативните действия и инициативната дипломация могат да определят начина, по който ще се случи това разложение и до какво ще доведе. Но за да се случи това, е необходимо да се извърши нещо предварително: трябва да има признание за това, че старият световен ред никога няма да се върне и всички опити за неговото възкресение са напразни. При всички случаи това признание трябва да бъде направено предварително, за да продължи движението напред\".  Председателят на Съвета по международни отношения прави сравнение между краха на Виенската система на международните отношения   и залеза на днешния световен ред. Хаас дори твърди, че между двете има символична връзка —    Забележително е, че най-влиятелният американски експерт нито за момент не приема линията на официалната американска пропаганда - той подчертава, че от руска гледна точка разширяването на НАТО   е било нарушение на правилата на играта и то обяснява последващите действия на руската страна. Той подчертава още, че в целия свят, включително и в неговата \"либерална\" част, расте недоволството от САЩ - \"Възмущението по повод американската експлоатация (на статуса) на долара за въвеждането на санкции расте - както расте и притеснението от това, че Америка продължава да трупа дългове\".  Според мнението на Хаас,   а икономическите промени, предизвикани от глобализацията, създават допълнителни проблеми за Америка. На всичко отгоре, Съединените щати са изгубили позитивния си имидж и тепърва ще трябва да плащат за това.  Препоръките на председателя на \"Съвета по международни отношениям\" са прости и рационални -   в новата конфигурация на световните отношения, при това тази интеграция трябва задължително да включва своеобразна смесица от компромиси, стимули и сопротива срещу Китай и Русия. При това американският елит трябва да разбере и осмисли една важна идея - какъв ще бъде XXI век, зависи в голяма степен от успеха на тези усилия за интеграция.  Американците продължават да се взират в списъка на екзистенциалните, тоест смъртните, заплахи за своята страна. Русия беше, Китай също... Кой остава?  Най-горчивият хап Хаас оставя за финала на своя програмен текст -   в своята вътрешна и външна политика и да се опита да възстанови поне част от изгубеното уважение към страната си като \"сила на доброто\". За това ще са необходими \"съкращаване на държавния дълг на САЩ, възстановяване на инфраструктурата, подобряване на общодостъпното образование, инвестиции в социални програми, привлечане на компетентни мигранти\" и много други мерки, на които американският елит едва ли ще се реши.  \"Съединените щати не могат ефективно да налагат ред в света, ако са разделени вътре в своя дом, ако се отвличат с вътрешни проблеми и изпитват дефицит на ресурси\", пише Ричард Хаас. Но, наблюдавайки днешния американски елит, трудно може да се избегне чувството, че той не е готов да възстанови американския имидж, да прекрати външнополитическите авантюри, както и да търси компромиси и да предложи отстъпки на Русия и Китай.  Американското експертно общество прекалено дълго възпитаваше американския елит в убеждението за неговата изключителност и    Впрочем, независимо от това дали американските политици ще послушат съветите на аналитиците от \"рокфеллеровския мозъчен център\" или не, може да се направи един важен извод - дори най-добрите американски умове не намират реалистичен способ за спасяване на стария световен ред.   Върху развалините на американското самовластие Русия може да остави едни красиви графити, а както показва практиката, демонтирането на стария световен ред е печеливше дело. В крайна сметка американците спечелиха прилично от демонтажа на СССР. Време е дълговете да бъдат платени.   ", "date": "2018.12.14", "title": "Шефът на мозъчния тръст на САЩ: Вече не можем да победим Русия "}
{"url": "http://epicenter.bg/article/Kevork-Kevorkyan--Kasni-geroi-/170788/11/33", "text": "Отвсякъде ни настъпват примери на късен героизъм.  Например, едни сладурани здраво се потрудиха през последните седмици, за да се нагласят като късни героини на почтеността.  Обаче така бяха стъкмили тяхната компания в „Биг Брадър“, че те се изпокараха и взаимно се изкараха проститутки.  Ранни проститутки – обаче късни матрони на почтеността. Пак е по-добре, отколкото обратното…  Има един г-н Кирилов – парламентарен шеф, също късен герой - той пък предложи наказателни санкции/затвор срещу циганите, които горят битови отпадъци.  Ние, обикновените българи, живеем и ще живеем с тия цигани, а не късните политически храбреци.  Те ги направиха такива, каквито са, те направиха и българите такива, каквито сме.  А сега ни насъскват едни срещу други.  Но и сега не се сещате, че вие – политическото фалшименто - ги докарахте в това положение, направихте ги необуздано диви, направо ги видиотихте, понеже нямате никакви идеи, дори за себе си.  Кой ви е виновен – пак соца ли?  Да ви халосам с един закон на КК, ето го: „Всеки, който продължава да прави сравнения между сегашното Блато и соца, който още преди 30 години отиде в небитието и то недонаправен, е формен урод“.  Два пъти по-голям урод е онзи, който продължава да търси оправдания в соца.  Да вървят по дяволите всички, които безсрамно все се извиняват със соца. Тяхното безсрамие е по-грозно от това на късните матрони, за които стана дума.  Съсипахте и окрадохте всичко - и пак соца ви е виновен.  Обругаването на соца с трийсетгодишно закъснение е най-гадният пример на късен героизъм.  Баневи продукт на соца ли са?  Приватизирали без всякакви последващи ангажименти – и кой ги е дарил толкова щедро?  Ясно кой: Тъпанарите, които и досега киснат в саламурата на Прехода и все чакат да узреят като държавници.  Стига сте се прикривали зад глупашките истории за „червените куфарчета“.  Скрито-червената глава на Костов бе главното куфарче - криминалната му приватизация разложи напълно бизнес морала.  Прокопиев кой го нагласи като олигарх и носител на западните „ценности“ - соца ли, или пак Черният Ангел/Костов?  За него обаче нищо не се чува вече.  „Полимери“ - Девня е приватизиран през 1998 година.  Кой управляваше/гъгнеше тогава?  По време на проклетия соц за една готварска печка/рушвет осъдиха на седем години затвор заместник шефа на всесилното УБО, генерал, който отгоре на всичко е бил заместник командир на бригада „Чавдар“ – витрината на партизанското движение, заради Живков естествено.  Идеолозите на гешефтарската приватизация и тарикатите баневци, които с тяхна помощ опоскаха България, на колко ще ги осъдите?  Късни герои, все нахилени, се прескачат с предстоящи герои.  От вторите най-симпатичен е Кубрат, който все някога ще играе с Джошуа. Ние винаги се възпламеняваме от очакването на някой Джошуа, от очакването на битката - но не от самата битката. Навремето така беше и с Кличко, нищо, че самата битка с него си беше жив пердах.  Понякога си представям и държавата като един боксьор тежка категория, винаги леко замаян.  Изпраскан в приказките и особено в заканите, независимо, че понася удари от всички страни и е изпаднал в траен нокаут - но това е нещо, с което е свикнал.  Кубрат, примерно, поне има смелостта да повтаря заклинанието си „Продължаваме напред“ – колкото и да е замаян.  Държавата главно мълчи или нещо сумти – например за прословутото Председателство.  А пък накрая се оказва, че сме последни по влияние в ЕС – и то след толкова салтанати, умилкване и гъзурчене.  Най-бедни и без никакво влияние – прекрасна комбинация.  Властта сякаш не се опитва да вникне в нищо, което е по-сложно от едноклетъчно.  А ако изразиш някаква тревога, тя те приема за свой враг.  Неукото постоянно се нагърбва с непосилната задача да раздава разум – и оставя непрекъснато образци на псевдо-героизъм.  Все по-добра ми изглежда идеята ми отпреди десетина години да се направи анкета между политиците, какви книги не са чели. Те ще напълнят една библиотека, по-ценна от Александрийската.  Като ги слушате как се изразяват - какво ви се ще да направите, най-свирепото ви видение какво е?  А един банкер тия дни попитал: „Къде виждате бедни хора наоколо?“ – и още не са го оваляли в катран и перушина.  Сега съм много ядосан, за да се занимавам с това животинско нахалство. Но то заслужава специално внимание.  Строители показно окупираха София.  Понеже несправедливо ги упреквали, че строят лошо.  И вие вече сте убедени, че строят добре.  Можеха да са още по-убедителни, ако бяха наредили машините си на шосето край Своге.  Тогава като нищо щяхме да ги признаем за истински герои.  ***   ", "date": "2018.12.14", "title": "Кеворк Кеворкян: Късни герои "}
{"url": "http://epicenter.bg/article/Pompeo--Dostavkite-na-gaz-ot-Kaspiyskiya-region-shte-namalyat-zavisimostta-na-Balgariya-ot-Rusiya/170721/7/0", "text": "Доставките на природен газ от Каспийския регион ще намалят зависимостта на България от Русия. Членството на Македония в НАТО ще усили възможностите на балканските страни за противопоставяне на Русия в региона. Това заяви американският държавен секретар Майк Помпео по време на среща с първия заместник-министър на външните работи на Гърция Йоргос Катругалос.   „През юни Гърция подписа договор, който оказва положително икономическо влияние и помага на Гърция да стане „вратата на Балканите“. Това споразумение ще позволи на вашия съсед да влезе в НАТО и ЕС като Република Северна Македония, а също така ще усили Балканите в противопоставянето им на вредното руско влияние“, заяви държавният секретар.   Помпео отбеляза, че доставките на газ в Европа по Трансадриатическия газопровод /ТАП/ от Каспийския регион „ще помогнат на страни, като България, да намалят зависимостта си от руските енергоносители“.   БГНЕС припомня, че ТАП е част от така наречения \"Южен газов коридор\", чието изграждане е насърчавано от Европейския съюз, за да се намали ролята на руския природен газ. По него страните от Южна Европа трябва да получават газ от азерското находище \"Шах Дениз 2\". Очаква се ТАП, който е с капацитет 10 милиарда куб.м. годишно, да заработи през 2020 г., когато ще се появят първите реални количества азерско \"синьо гориво\". България е договорила доставката на 1 милиард куб.м. газ от тях. Те ще стигат до страната ни през интерконектора с Гърция, който предстои да бъде изграден.   Договорът от Преспа беше подписан на 17 юни от премиерите на Гърция и Македония Алексис Ципрас и Зоран Заев. Той открива пътя пред Македония за членство в НАТО и започване на преговори за присъединяване към ЕС. Договорът предвижда промяна на името на Македония, която ще се казва „Република Северна Македония“. Парламентът в Скопие вече одобри първата част от промените в Конституцията, които са свързани със смяната на името на страната.", "date": "2018.12.14", "title": "Помпео: Доставките на газ от Каспийския регион ще намалят зависимостта на България от Русия"}
{"url": "http://epicenter.bg/article/UEFA-obyavi--che-nyama-da-izvadi-Milan-ot-evropeyskite-klubni-turniri-/170766/8/0", "text": "УЕФА обяви, че засега ще се въздържи от това да извади Милан от участие в европейските клубни турнири за нарушаването на правилата за Финансов феърплей.   Централата задължава италианския гранд да заличи пасивите си до 30 юни 2021 г. и го глоби с 12 милиона евро, които клубът спечели за участието си в Лига Европа през този сезон.  При класиране за евротурнирите през следващите два сезона, Милан ще може да картотекира само по 21 футболисти.  ", "date": "2018.12.14", "title": "УЕФА обяви, че няма да извади Милан от европейските клубни турнири "}
{"url": "http://epicenter.bg/article/Opitali-se-da-ograbyat-zhilishte-na-Pol-Makkartni-v-London/170724/10/100", "text": "Неизвестни лица са проникнали в жилище на Пол Маккартни в Лондон, предаде Скайнюз, цитиран от Новини.бг Престъплението е станало на 7 декември, няколко дни преди легендарният музикант да свири в родния град Ливърпул. Все още не е ясно дали Бийтълсът и съпругата му Нанси Шевел са били в дома по време на престъплението.  Полицията в британска столица потвърди за незаконното проникване, но отказа да разкрие подробности.", "date": "2018.12.14", "title": "Опитали се да ограбят жилище на Пол Маккартни в Лондон"}
{"url": "http://epicenter.bg/article/Na-81-godishna-vazrast-pochina-dzhaz-pevitsata-Nansi-Uilsan/170734/10/99", "text": "Джаз певицата Нанси Уилсън, носителка на три награди \"Грами\", почина на 81-годишна възраст, предава Асошиейтед прес, цитиран от Новини.бг Известната изпълнителка, която преустанови турнетата си през 2011 година, е починала в дома си в калифорнийския град Пайъниъртаун след дълго боледуване.  Нанси Уилсън е родена на 20 февруари 1937 година в семейство на работник и домакиня. От детските си години пее в църковен хор, след което решава да стане професионална певица. Най-голяма популярност ѝ носи хитът \"Tell Me The Truth\" от 1963 година. През своята дълга кариера Уилсън записва над 70 албума. Осем от тях се класират сред първите 20 в ранг листите на сп. \"Билборд\".", "date": "2018.12.14", "title": "На 81-годишна възраст почина джаз певицата Нанси Уилсън"}
{"url": "http://epicenter.bg/article/Ezikov-skandal-belyaza-konkursa--quot-Mis-Vselena-quot-/170741/10/100", "text": "В социалните мрежи се завъртя видео, в което на репетициите за конкурса \"Мис Вселена\" в Банкок \"Мис Америка\" в компанията на \"Мис Колумбия\" и \"Мис Австралия\" се подиграват на \"Мис Камбоджа\" - Рерн Синат, за оскъдните ѝ знания по английски.   , казва представителката на САЩ Сара Роуз Самърс от щата Небраска във видеото.   Въпреки разразилия се скандал анонимен източник от конкурса е заявил пред медиите, че всъщност \"Мис Камбоджа\" и \"Мис Австралия\" са приятелки, англоговорящите красавици знаели за видеото и искали просто да се говори за тях.   \"Мис Камбоджа\" обаче е казала, че се е почувствала наранена и обидена, но след това организаторите назначили преводач, който да ѝ помага, и сега се чувствала много по-добре.   , казва източникът и допълва, че това е било доста сложно през изминалата седмица, но вече всичко е наред. Оказва се, че \"Мис Америка\" ще посети Камбоджа през следващата година.   \"Мис Австралия\" Франческа Хънг е публикувала в профила си в Инстаграм снимка с \"Мис Камбоджа\", към която е написала:   \"Мис Америка\" също се извини през социалните мрежи за поведението си. \"Мис Камбоджа\" пък написа към снимка, на която се прегръща с \"Мис Америка\", че говори езика на любовта.   Член от екипа на Камбоджа е поискал да им бъде предоставен преводач. Преди това Синат е трябвало да разчита на Google преводача, за да комуникира по време на предварителните кръгове.   , казва вътрешният човек.   В момента се провеждат предварителните етапи от конкурса \"Мис Вселена\". Големият финал е насрочен за 17 декември.   Източник: Дир.бг", "date": "2018.12.14", "title": "Езиков скандал беляза конкурса \"Мис Вселена\" (Видео)"}
{"url": "http://epicenter.bg/article/Politsaite-vazmuteni--100-leva-li-e-otsenkata-za-nashata-rabota--/170714/2/0", "text": "Защо полицаите ще получат по 100 лв. коледни бонуси, вместо по 385 лв. по техни сметки. Това коментира в сутрешния блок на Bulgaria ON AIR зам.-председателят на синдиката на МВР Илия Кузманов. „Полицаите биват изкарвани като хора, които говорят само за пари, но това не е така. Ние говорим за изпълнение на обещание на премиера Бойко Борисов още в началото на годината. Много интересно, че вчера се навършиха 10 години от първия ни протест, провокиран от унизително отношение. Коледният ни бонус от 100 лева бе обявен като оценка за свършената ни работа през годината. Това е много, много ниска оценка - 100 лв. Господин Борисов оцени нашите усилия и се постигна добър резултат с него, когато разговаряхме. Тогава ние изразихме съмнение, че властта може да изпълни договорените условия. Оказахме се прави. Бяха ни обещани 100 милиона, но 16 от тях липсват\", отбеляза зам.-председателят на синдиката на МВР Илия Кузманов. Той съобщи, че е обявена кампания „Служителите на МВР сме достойни хора”.   Илия Кузманов заяви, че формално не могат да откажат тези пари, но са решили да ги съберат и да ги дарят за благотворителна кауза, която ще стане ясна в началото на следващата година. Вчера синдикатите дадоха ултиматум на властта, с питане как се харчат парите за МВР. Министър Младен Маринов им отговори, че коледните бонуси ще са 100 лева, тъй като за повече няма пари, а очакванията им трябвало да бъдат адекватни.", "date": "2018.12.14", "title": "Полицаите възмутени от бонусите си: 100 лева ли е оценката за нашата работа?! "}
{"url": "http://epicenter.bg/article/Deputat-ot-OP--Problemat-na-patnoto-stroitelstvo-e-lipsata-na-pari-za-remonti/170715/2/0", "text": "„Големият проблем на българското пътно строителство е това, че нямаме достатъчно пари да си ремонтираме пътищата. Този проблем обаче вече е решен. С въвеждането на тол системата спираме да финансираме международния трафик. Българските граждани ще усетят промяната до две години”. Това каза в ефира на „Здравей, България” на Нова телевизия председателят на парламентарната Комисия по регионална политика Искрен Веселинов.   Той бе категоричен, че не трябва всички строители у нас да се обвиняват в корупция и некачествена работа.   „Не може така да се генерализира. Една кампания, особено политическа, която руши имиджа на този бранш, създава липса на конкурентоспособност на нашите строители”, коментира Веселинов, визирайки искането на БСП за проверка на процесите по изграждане и ремонт на пътища за период от 10 години назад.  Веселинов обясни, че няма как да се инспектира качеството например на пътна настилка, поставена преди толкова време, най-малкото защото тя вече е износена. Според депутата проверки следва да се извършват скоро след дадена строителна дейност.   „Никой не може да скрие, че в България има корупция и търгуване на дъмпингови цени, което често се отразява върху качеството на строителството”, заяви още депутатът.", "date": "2018.12.14", "title": "Депутат от ОП: Проблемът на пътното строителство е липсата на пари за ремонти"}
{"url": "http://epicenter.bg/article/Parlamentat-razglezhda-promenite-v-zakona-sreshtu-koruptsiyata-/170717/2/0", "text": "Парламентът ще разгледа промени в Антикорупционния закон, уреждащ процедурата по гражданска конфискация на незаконно придобито имущество. Това предвижда програмата за работа на Народното събрание.  Текстовете уреждат правото на иск за отнемане на незаконно придобитото имущество. В създадения Антикорупционен закон липсваха текстове, свързани с гражданската конфискация. Предлага се при прекратено наказателно дело да няма законова пречка за отнемане на незаконно придобито имущество в полза на държавата. Предложението на ГЕРБ идва след тълкувателното решение на Върховния касационен съд, според което прекратяването на наказателно дело е абсолютна пречка за внасяне на иск за конфискация. Предвижда се и да отпаднат всички срокове за конфискация.  На вниманието на депутатите се поставя и проекторешение за създаване на Временна анкетна комисия за проучване на всички данни и факти във връзка с информацията за скандалната подкупна схема при придобиване на българско гражданство от чужди граждани. Проекторешението е внесено от ПГ на ДПС.   В 11.00 часа ще започне петъчният парламентарен контрол. В него участие ще вземат 7 министри от кабинета „Борисов“ 3. На депутатски питания ще отговарят вицепремиерът Марияна Николова, министърът на енергетиката Теменужка Петкова, министърът на регионалното развитие Петя Аврамова, на здравеопазването Кирил Ананиев, на земеделието Румен Порожанов, на културата Боил Банов и на околната среда Нено Димов.", "date": "2018.12.14", "title": "Парламентът разглежда промените в закона срещу корупцията "}
{"url": "http://epicenter.bg/article/Bilbordove-ot-kampaniya-za-tolerantnost-kam-ednopolovite-dvoyki-predizvika-skandal/170718/2/0", "text": "Билбордове от кампания за толерантност към еднополовите двойки предизвика скандал във Варна. Един от плакатите беше залят с боя от недоволни жители на града. След случката и след сигнали на граждани билбордовете бяха  свалени,  съобщи  bTV.   От общината обясниха в писмен отговор, че съдържанието не е нарушавало общинската наредба и поради тази причина те не са предприемали действия по свалянето им, а единствено са уведомили фирмата собственик на рекламните съоръжения за множеството сигнали, постъпили срещу билбордовете – над 70 за един ден.   Според Димитрина Иванова от сдружение „Нов живот”, която инициира кампания да се подават сигнали срещу билбордовете, те склоняват към разврат и блудствени действия и са в нарушение на Наказателния кодекс. „Какво ще си помислят 2 малки деца? Детската психика е изключително уязвима”, изтъкна тя.   „Не е допустимо да имаме откровена пропаганда на хомосексуални отношения, и то да се прави по начин, чрез който постепенно това да ни бъде налагано като някаква норма”, каза и общинският съветник във Варна Костадин Костадинов.   „Това, което тези билбордове пропагандират, не е нормално. Ние нямаме нищо против хората с нетрадиционна сексуална ориентация, но не и това да се пропагандира. Кой какво прави в собствената си спалня, си е единствено и само негов личен проблем. По същия начин бихме били провокирани, ако видим билбордове с разголени жени”, подчерта той.   „Тези плакати не противоречат по никакъв начин на установените правила за външна реклама. Тяхното сваляне и вандализиране е това, което е подсъдимо и неправомерно”, категоричен беше Симеон Василев от фондация „Глас”, организатор на кампанията.   „Не мисля, че една прегръдка между двама мъже е нещо скандално, порнографско или призоваващо към разврат”, заяви той. По думите му целта на кампанията е да обърне внимание на дискриминацията и враждебността към ЛГБТИ хората и според него реакцията към този билборд всъщност е доказала, че проблемът е много по-дълбок.   Проектът е съфинансиран от ЕС и не виждам никаква причина това да бъде упрек, отбеляза още Симеон Василев.   По думите му целият проект е много по-голям и възлиза на около 150 000 евро.   „Обръщаме внимание на проблема с хомофобията, който е всепоглъщащ. Не можеш да покажеш едни чисто човешки отношения между двама души и да получиш реакция на злоба, агресия, хомофобия”, посочи Симеон Василев.   Според Ивайло Тинчев от Гражданска инициатива „Поход за семейството” билбордовете са провокация. Родителите са заинтересовани техните деца да не попадат на такива кампании, заяви той.   „Не можеш да станеш гей от гледането на един билборд, както аз не съм станал хетеросексуален, гледайки снимки на голи жени и сватби”, опонира му Симеон Василев.   Той призова родителите да не възпитават детето си в предразсъдъци.", "date": "2018.12.14", "title": "Свалиха скандални джендърски билбордове, толериращи еднополовите двойки  (Видео)"}
{"url": "http://epicenter.bg/article/Dots--Dimitar-Dimitrov--Osnovniyat-problem-u-nas-sa-izbiratelnite-spisatsi/170719/2/0", "text": "Основният проблем в България са избирателните списъци – скоро имената в тях ще са повече от населението по демографска статистика. Това обяви в предаването „Тази сутрин” по  bTV  доц. Димитър Димитров, експерт по изборно законодателство.   Това създава широка рамка, в която може да се помести всяка измама, уточни експертът.   По думите му решението е в проста база данни, в която всеки има изборен адрес.   Относно електронното дистанционно гласуване той коментира, че е трудно да се осигурят такива правила, които да гарантират сигурността на вота. „Това се прави само в Естония, но тя е малка страна. Норвегия, която също не е голяма страна, пробва, но реши, че няма смисъл”, уточни доц. Димитров.   За предложенията на президента Румен Радев за видеонаблюдение в Секционните избирателни комисии експертът смята, че тази мярка няма да помогне особено.   От машинното гласуване ще спечели само този, които доставя машините, смята доц. Димитър Димитров.", "date": "2018.12.14", "title": "Доц. Димитър Димитров: Основният проблем у нас са избирателните списъци"}
{"url": "http://epicenter.bg/article/Parlamentarna-vremenna-komisiya-shte-nishti-skandalite-i-ima-li-koruptsiya-v-DABCh/170720/2/0", "text": "Парламентът създаде Временна анкетна комисия за проучване на всички данни, факти и обстоятелства по повод изнесените в европейски и български медии твърдения за скандалната подкупна схема при придобиване на българско гражданство от чужди граждани, предаде агенция „Фокус“.   „За“ проекторешението гласуваха 161 народни представители, „против“ – 1 и „въздържали се“ – 4.   Инициативата за създаване на комисията е на ПГ на ДПС. В мотивите си от ДПС посочват, че е дълг на българския парламент да създаде Временна анкетна комисия за проучване на всички обстоятелства относно работата на специализираните държавни органи, които са пряко ангажирани с процедурите по издаване на българско гражданство. Те отбелязват, че темата е от голямо значение за националната сигурност на страната, за реализиране на стратегическата цел за влизане в Шенген.   Създадената комисия ще работи за срок от 3 месеца. По предложение на „Обединени патриоти“ комисията ще се състои от 17 членове и ще бъде на пропорционален принцип. За председател на комисията бе избран Йордан Цонев от ДПС, за заместник-председател Тома Биков от ГЕРБ.   Членове на комисията са още: Маноил Манев, Десислава Костадинова - Гушева, Емилия Милкова, Красен Кръстев, Станислав Иванов и Александър Ненков от ГЕРБ, Иван Иванов, Крум Зарков, Пенчо Милков, Таско Ерменков и Тодор Байчев от БСП, Юлиян Ангелов и Красимир Богданов от „Обединени патриоти“, Хамид Хамид от ДПС и Андон Дончев от „Воля“.    ", "date": "2018.12.14", "title": "Парламентарна временна комисия ще нищи скандалите и има ли корупция в ДАБЧ"}
{"url": "http://epicenter.bg/article/Parvan-Simeonov--Votat-v-Balgariya-stava-vse-po-tehnologiziran--pragmatichen-i-na-momenti-tsinichen/170722/2/0", "text": "Вотът в България става все по технологизиран, прагматичен и на моменти циничен. Това каза в интервю за сутрешният блок „Добро утро България“ на Радио „Фокус“, политологът Първан Симеонов, изпълнителен директор на „Галъп интернешънъл“.   Той добави, че въпреки това в изборите в България няма чак такива машинации, които да могат да предопределят победителят или да го променят.   Първан Симеонов добави, че според изследвания на „Галъп интернешънъл“ преди няколко години на изборният ден 1/10 от избирателите са признали, че гласът им е зависим. Всичко това води до извода, че институциите в България трябва да се фокусират върху решението на този проблем, а промените в изборния процес трябва да се случват плавно и обмислено.   „Българската изборна процедура като цяло не е толкова лоша. Тя трябва да се подобрява с малки стъпки и вчера бяха отбелязани няколко такива. Идеята за видеонаблюдение генерално изглежда смислена, идеята за преброителни центрове също. Освен това идеята за падане на този прословут втори формуляр или втора белова на протоколите е добра идея, защото от там могат да произтекат съмнение върху изборния процес. За мен лично, изглежда смислена и всяка идея за дистанционно гласуване, защото има все повече българи в чужбина и ние трябва да направим нещо, за да ги въвлечем в изборния процес у нас“, поясни политологът.   Първан Симеонов каза още, че е срамно как мандат след мандат властите в България избутват обсъждането за въвеждане на електронното гласуване, с различни презумпции. Той добави, че машинното гласуване не трябва да ни плаши, защото то е по-скоро грант за намаляването на щетите причинени от изборни книжа.", "date": "2018.12.14", "title": "Първан Симеонов: Вотът в България става все по технологизиран, прагматичен и на моменти циничен"}
{"url": "http://epicenter.bg/article/Parlamentat-prie-na-parvo-chetene-promeni-v-Antikoruptsionniya-zakon/170723/2/0", "text": "Парламентът прие без дебати корекция в антикорупционния закон, с която парира щетите, нанесени от тълкувателното решение на Върховния касационен съд /ВКС/ под ръководството на шефа му Лозан Панов, съобщи Канал 3.   116 народни представители подкрепиха поправката, внесена от председателя на правната комисия Данаил Кирилов. Тя предвижда конфискацията на незаконно придобито имущество да е възможна и при прекратено наказателно производство. 6 депутати гласуваха против, а 25 се въздържаха.   Някой промени правилата на футболния мач, след като беше започнал, заяви от трибуната на НС депутатът от ДПС Хамид Хамид, който беше и единственият оратор по темата. Той повтори това, което изтъкнаха депутатите, главният прокурор и министрите по време на заседанието на правната комисия, а именно, че съдиите, подопечни на Панов, се опитват да променят законодателството, което е работа на парламента. 11 от гласувалите магистрати обаче не са подкрепили въпросното тълкувателно решение.   Депутатите в пленарната зала нямаха нужда от много време да ги убеждават, че съдът иззема функциите им и променя закони, и натиснаха копчетата. Още повече, след като изслушаха доклада на правната комисия, че до момента нанесените щети на държавата от тълкувателното решение на съда възлизат на 22 млн. лв. Цифрата съобщи преди ден шефът на КПКОНПИ Пламен Георгиев, който получи подкрепата на парламента, за да може комисията да продължи работата си без прът в колелата.", "date": "2018.12.14", "title": "Пленарната зала се опъна на Лозан Панов и опита му да пише закони"}
{"url": "http://epicenter.bg/article/Zaradi-separirashtata-instalatsiya-na--Toplofikatsiya-Ruse-quot--taksa--Bitovi-otpadatsi--ostava-sashtata/170729/2/0", "text": "Миналият месец \"Топлофикация Русе\" ЕАД внедри в експлоатация инсталация за сепариране на битови отпадъци. От Дружеството са получили всички необходими документи и разрешения от компетентните институции и агенции.  Изграждането на инсталацията е започнало през 2015 година, когато самото съоръжение е закупено от голяма китайска компания.  С това ново съоръжение \"Топлофикация Русе\" ЕАД цели да намали своите разходи за въглища, едновременно с което да редуцира и количествата отпадъци в общинското сметище. Благодарение на това се очаква такса „Смет“ в града да остане без изменение. Това означава, че положителният ефект ще бъде не само в интерес на Топлофикация, но и осезаемо ще засегне всички жители на Русе. Ако такава инсталация за предварително третиране на битовите отпадъци не беше изградена и не функционираше в момента, вероятно размерът на такса „Битови отпадъци“ щеше да се увеличи с около 30%.  В бъдеще инвестиционното намерение има за цел да произвежда и електро и топлоенергия от детайлно сепарирани боклуци, т.нар. RDF. В този тип отпадък попадат най-вече хартия и пластмаса. По предварителни данни близо 2,8 млн.лв на година ще спести на русенския данъкоплатец успешното внедряване в работен режим на тази инсталация за предварително третиране на битови отпадъци.  Според утвърдения план снабдяването с модифицирано твърдо гориво ще се извършва, като сметта, която се събира от боклукчийските камиони в града ще постъпва в съоръженията на Дружеството (по т.н. сепарираща инсталация), така отпадъците, които могат да бъдат изгорени да бъдат отделяни и след това пренасочвани директно към „Топлофикация Русе“ ЕАД. Едната част от боклука ще бъде рециклирана, другата ще отива на сметището, а от около 20% ще се извлича т.нар. RDF, от който ще се се произвежда енергия.  Горенето на RDF е един от ефективните начини за ограничаване на депонирането на битови отпадъци, тъй като при този процес няма вредни въздействия върху околната среда. Инсталацията на \"Топлофикация Русе\" ЕАД разполага с множество пречиствателни съоръжения, които очистват отделяните вредни газове. Изгарянето на отпадъците ще бъде строго контролирано от органите, които ще следят дали са спазени всички изисквания на българското и европейско законодателство.  Кратка справка в интернет показва, че технологията за изгаряне на RDF е значително по-ефективна в сравнение с използването на въглища и се прилага от години в редица развити европейски държави. Технологията за изгаряне на суров боклук датира от 70-те години на миналия век, когато започва масовото внедряване на инсталации за изгаряне на ТБО в развитите индустриални страни като САЩ, Япония и някои държави в Западна Европа. В момента работят над 440 завода по света, изгарящи общо 91 млн. тона ТБО годишно с обща инсталирана мощност от 4 гигавата.  Открихме и няколко ярки примера за заводи в Европа, чиито капацитет на преработка на ТБО е близък до този, който се планира да се оползотворява в софийския. Например, такъв е заводът във Виена, който е въведен в експлотация още през 1972 г., чийто капацитет е 270 000 тона годишно. Други подобни дружества функционират в Цюрих. Първият е построен през 1969 година и е с капацитет от 200 000 т/г., а вторият е от 1978 година и в него се изгарят по 100 000 тона ежегодно. В Германия функционират заводи в градовете Берлин, Бон, Бремен, Дюселдорф, Франфкурт на Майн и Хамбург като първият е построен през 1966 година и шестте са с общ капацитет от 2 170 000 тона на година.", "date": "2018.12.14", "title": "Сепариращата инсталация на “Топлофикация-Русе\" ще запази такса „Битови отпадъци“ непроменена"}
{"url": "http://epicenter.bg/article/D-r-Damyan-Iliev--Na-pazara-ima-nekachestvena-i-opasna-za-zdraveto-na-horata-produktsiya/170730/2/0", "text": "В навечерието на коледните празници се извършват постоянни проверки на търговци на всякакви видове хранителни стоки. Това каза в ефира на „Здравей, България” изпълнителният директор на Българската агенция за безопасност на храните (БАБХ) д-р Дамян Илиев.   Той призна, че на пазара все още има некачествена и дори опасна за здравето на хората продукция. Така например част от цитрусовите плодове били боядисани, за да изглеждат по-апетитно и да се удължи трайността им.   „Повечето от цитрусите се внасят от Турция. През нашата страна минава и продукцията, която се изпраща в Западна Европа. Затова има наложени стриктни европейски изисквания, а БАБХ може да проверява до 50% от стоката”, обясни д-р Илиев.   Той призова потребителите да не купуват нищо от нерегламентирани места и да подават сигнали за всичко, което им се стори нередно в търговията с храни.   Шефът на БАБХ коментира и твърдението на евродепутата от ГЕРБ/ЕНП Емил Радев, според което фирми, унищожаващи труповете на умъртвени по преценка на ветеринари животни, са получили за дейността си 12 млн. лв. Д-р Илиев пояси, че похарчените пари всъщност са 9 млн. лева и те са дадени и на въпросните компании, и на инсенераторите.   „Няма никаква възможност и е изключително скъпо да се поставят животни под карантина и такова нещо не се прави нарочно”, категоричен бе директорът на БАБХ.", "date": "2018.12.14", "title": "Д-р Дамян Илиев: На пазара има некачествена и опасна за здравето на хората продукция"}
{"url": "http://epicenter.bg/article/Mineralni-bani-poluchi-gramota-za--quot-Obshtina-na-2018-g--za-balneo-i-spa-quot-/170733/2/0", "text": "Във вторник вечерта на специална церемония министърът на туризма Николина Ангелкова връчи на Община Минерални бани грамота за класирането на трето място в категорията „Община на 2018 г. за балнео и спа” за Третите годишни награди в туризма, връчвани от Министерството на туризма. Преди Минерални бани вотът на участниците в гласуването постави Велинград и Сандански.  Това е безспорен успех за националния курорт.   Тази сутрин представителите на общината, присъствали на събитието, връчиха отличието на кмета Мюмюн Искендер. Община Минерални бани бе номинирана общо в четири категории.  В категорията Община за културно-исторически туризъм малко не достигна на Минерални бани да влезе в призовата тройка и тя остана на четвърта позиция след Дряново, Пловдив и Велики Преслав. След Минерални бани в същата категория останаха общини като Копривщица, Стара Загора, Самоков, Петрич, Ардино. В категорията за Туристическа атракция / обект Минерални бани участва с Терариума, където е на 12 позиция от общо 22 номинирани участници. В четвъртата категория „Духът на България”, където бе номинирана с фестивала „С хоро на гроздобер” Минерални бани е на шесто място.", "date": "2018.12.14", "title": "Минерални бани получи грамота за \"Община на 2018 г. за балнео и спа\""}
{"url": "http://epicenter.bg/article/Dvoyno-po-malki-prizmi-shte-zamenyat--nadgrobnite-plochi--na--Grafa-/170739/2/0", "text": "Двойно по-малки призми ще заменят монтираните ограничители   на ул. „Граф Игнатиев“. Това стана ясно от думите на арх. Иво Пантелеев, управител на фирмата, по чийто проект се извършват ремонтните дейности на ул. „Граф Игнатиев“ пред журналисти, предаде агенция „Фокус“.    „Призмите, които предстоят да бъдат монтирани са 50% по-малки“, посочи арх. Пантелеев и добави, че размерите им са съобразени с пространстовото. „Спряхме се на тези призми, защото те са видими и не заемат прекалено много обем“, коментира още той.   „Това е окончателното решение за ограничителите. Основната идея е да се обединят разстоянията от фасада до фасада“ каза още той, като потвърди, че се очаква преди Коледа да бъде пуснато движението на трамваите.   „Към този момент мога да заявя, че промените в проекта са изключително малко и не бих го променил. Това, от което не сме доволни, са много малки детайли, които са отстраними“, допълни той, като заяви, че нямат резервни варианти за други ограничители и смятат да се спрат окончателно на тези.   „Няма тротоари, защото се опитваме да следваме добрите европейски практики, с тези асоциации бяха публикувани снимки от Хелзинки“, каза още той и обясни, че ако се направят тротоари те ще са под норматива заради тесните пространства.   Новите ограничители на ул. „Граф Игнатиев“ ще бъдат закрепени с лепило. Това каза пред журналисти главният архитект на София Здравко Здравков.   Арх. Здравков уточни, че ограничителите ще бъдат повече от 400, като в момента започва поставянето им от ул. „Алабин“ до площад „Седмочисленици“. Той обясни, че размерът на призмите е намален от 40 см на 18 см.   „Предните призми не бяха закрепени, защото те стояха поради собственото си тегло. Всички тези ограничители ще бъдат сложени с лепило и няма да се прави разбиване на настилката“, каза арх. Здравков и допълни, че лепилото е достатъчно здраво, за да може да бъдат поставени по такъв начин, че да не може да бъдат изтръгнати.   „Нищо не подменяме, имаше проектантско решение и макетът, който виждате трябваше да ни обедини- как да направим най-доброто решение, защото най-важният критерии винаги е безопасността“, подчерта още той.   „Проектантите предложиха ограничението с тези призми предвид факта, че следващата седмица ще има държавна приемателна комисия на първия етап на трасето, тоест въвеждане в експлоатация на перони, контактна мрежа и знаци, като ще се ограничи временно движението, с така наречените бализи“, каза арх. Здравков и допълни, че строителството на останалата част от улицата ще продължи във всичките части пред магазините и ще бъдат сменени настилките, като се поставят и бализите.   „В реална ситуация до тези призми ще има и тактилна ивица, която вече се изпълнява и е водеща за хората в неравностойно положение. Тя ще дава възможност да се преминава по тротоарите по такъв начин, че да не се навлиза в габаритната линия на трамвайното трасе“, коментира още главният архитект на София. По думите му основният критерии, по който са избирани ограничителите е безопасността, за това поставянето на призмите ще бъде успоредно на трамвая и пешеходците и така ще бъде избегната възможността хора, които не внимават, да се препънат в тях. ", "date": "2018.12.14", "title": "Двойно по-малки призми ще заменят „надгробните плочи“ на „Графа“"}
{"url": "http://epicenter.bg/article/Kutev--Sabrahte-3-mlrd--poveche--no-sotsialnite-razhodi--koito-predlagahme--ne-sapo-dushata-na-Borisov/170743/2/48", "text": "Събрахте почти 3 млрд. лв. повече, но социалните разходи, които предлагахме, не бяха по душата на Борисов, защото пенсионерите не плащат комисионни. Това каза в декларация от името на група зам.-председателят на ПГ на „БСП за България“ Антон Кутев по време на петъчния парламентарен контрол, предаде репортер на Агенция „Фокус“.  Кутев посочи, че парите не се харчат в интерес на българите, а на двама или трима човека. Той обърна внимание, че именно комисионните са мотивация за действие от страна на управляващите.  „Разходването на публичните средства е ключова част от политическия живот в страната“, каза той и уточни, че законът изисква всички публични разходи да се правят на конкурсен принцип.  „Това ни задължава да осигурим прозрачност и ефективност в изразходването на средствата. Именно затова Законът за бюджета като най-важният за годината се приема от Народното събрание, което гарантира прозрачност и справедливо изразходване на парите на българина. Духът на закона, а и демократичните принципи изисква да се гарантира, че всеки лев, събран от българските граждани трябва да бъде изразходван с максималните прозрачност и ефективност, всеки лев“, каза още Кутев.  Той отбеляза, че годината ще завърши с 2,8 млрд. излишък, което е повече от 10% над заложените приходи.  „Огромни пари, изкарани с тежък труд от българите, платени от държавата със скърцане на зъби в условията на масов недоимък“, каза още Кутев. По думите му управляващите казват, че са свършили много добра работа и затова са събрали толкова много пари.  „Това, както всички знаем, си е лъжа. При обсъждането на бюджет 2018 г. преди една година БСП многократно прогнозира, че през 2018 г. държавата ще събере поне 2,1 млрд. лв. повече, отколкото са предвидени в бюджета. Тогава ви казахме, че умишлено подценявате приходната част на бюджета с една доста непочтена цел – да дадете възможност на Борисов да преразпредели еднолично 2 или 3 млрд. лв. от паричките на българските граждани, заобикаляйки законите на страната“, каза още Кутев.  Той коментира, че държавните болници са можели да не бъдат търговски дружества и дълговете им да бъдат платени.  „Можеше да започне строителството на нова детска педиатрична болница за 50 млн. лв., вместо да закриваме и застрояваме съществуващата болница – проблемът на днешния ден, на седмицата“, каза още той. По думите му можело е да бъдат платени дълговете на НЗОК към чуждестранните каси. „Всичко това бяха нашите предложения и всички заедно струваха 2, 1 млрд. лв.“, обясни Кутев.  „Управляващи, няма да получите и стотинка от тези пари, аз да ви кажа. Вие сте само гуменият печат, който подпечатва цялото това безобразие в рамките на цялата минала година“, каза още Кутев. Той посочи, че за да са съвсем сигурни, че няма да се дадат възможност за получаването на комисионни от стотици милиони, още преди два месеца от БСП са внесли законопроект за изменение и допълнение на Закона за публичните финанси.  ", "date": "2018.12.14", "title": "Кутев: Събрахте 3 млрд. повече, но социалните разходи, които предлагахме, не са по душата на Борисов"}
{"url": "http://epicenter.bg/article/I-prezidentat-Rumen-Radev-pozdravi-Stanishev-za-preizbiraneto-mu-nachelo-na-PES/170745/2/0", "text": "След премиера Бойко Борисов, и президентът Румен Радев поздрави лидера на ПЕС Сергей Станишев за преизбирането му начело на Партията на европейските социалисти (ПЕС). За това съобщава самият Станишев чрез профила си във фейсбук, от които благодари на Радев и Борисов за поздравленията им.   \" \", написа Станишев. Той се обръща със специални благодарности и към лидера на БСП Корнелия Нинова и към своите съпартийци.   В публикацията си във фейсбук Станишев отбелязва и значението на изборите за Европейски парламент през май 2019 г. за бъдещето на Европа.   \" \"        ", "date": "2018.12.14", "title": "И президентът Румен Радев поздрави Станишев за преизбирането му начело на ПЕС"}
{"url": "http://epicenter.bg/article/VMRO--Skandalnite-gey-bilbordove-potapkvat-darzhavnostta-i-moralnite-tsennosti-na-stranata-ni-/170754/2/0", "text": "Заснемането на фотоси на гей-двойки пред държавни институции и поставянето им на ключови места в големите градове на страната, в навечерието на един от най-големите християнски празници Рождество Христово е демонстрация на арогантност и гавра с вековната ценностна идентичност на българите. Недопустимо е!   Припомняме, че нашите сънародници само преди няколко месеца почти единодушно осъдиха опитите на евро-либералната общност, джендър идеологията да бъде узаконена в страната ни чрез т.нар. Истанбулска конвенция. Конституционният съд на Република България определи този документ за противоконституционен.   Това се казва в позиция на ВМРО – Българско национално движение по повод монтираните в Бургас и Варна рекламни пана с прегърнати мъжки и женски двойки на ключови кръстовища. Надписът им гласи „Няма страшно, това е просто ЛЮБОВ“ и „Различни хора, равни права“.   Те са финансирани с европейски пари и са част от цялостна програма на съюза за промотирането на ЛГБТ-общността. Информацията е написана на самите плакати, с логото на ЕС и с QR код, който води до официалната страница на ЛГБТ.   Координатор на проекта „Заедно за правата на ЛГБТИ в България“ е фондация „Работилница за граждански права“.   Скандалната пропаганда се оказа финансирана с 200 хил. евро по програма „Права, равенство и гражданство“ на ЕК. По информация на самата фондация подобни джендър постери предстои да бъдат монтирани в София и Пловдив, отново на централни места, в непосредствена близост до институции на държавната власт.   Ние Патриотите от ВМРО смятаме, че това погазва гражданските права на болшинството от българите. Това е ненужна показност, която може сериозно да обърка ценностната система на подрастващите.   Финансирането на подобни скандални „реклами“ на криворазбраната моралност от ЕК е още по–притеснително. Парите на ЕС са от членския внос, който всяка една държава-член на Съюза плаща ежегодно. Кой и защо позволява на бюрократите в Брюксел да разработват и финансират подобни проекти, чиито внушения, заедно с объркания модел на интеграционна политика спрямо бежанския поток, поставиха началото на края на културата и християнските устои на Стария континент?   В същото време в пощенските кутии на всички народни представители пристигнаха пропагандни материали, подписани от Фондация „Глас“, Фондация „Ресурсен център – Билитис“ и Младежка ЛГБТИ организация „Действие“ (част от организаторите на гей парада) под мотото „Различни хора, равни права“, чрез които те открито обвиняват държавата, че погазва правата на хората с различна сексуална ориентация.   Активистите се позовават на серията от мерки на Комитета на министрите на Съвета на Европа за борба срещу сексуалната дискриминация. За нас това също е част от атаката срещу държавата и политиката на нормалност на управляващата коалиция, част от която са и Обединени патриоти. Това, че благодарение на работата на ВМРО и Патриотите, Истанбулската конвенция беше отхвърлена е ярък пример за национално отговорната политика, която правителството провежда. Да поставяш наравно всички български граждани без оглед на сексуална принадлежност и на общ принцип да отстояваш правата им е държавническо. С какво „различните“ са заслужили повече права?   Всички тези въпроси ние ще поставим пред ЕК и Съвета на Европа чрез нашия представител в ЕП и заместник-председател на ВМРО Ангел Джамбазки, като ще поискаме официални отговори.   Категорично настояваме също така скандалните билбордове да бъдат свалени и да не бъдат издавани разрешителни за поставянето на нови. Този процес ще бъде проконтролиран по места от общинските съветници и депутатите на ВМРО.   Християнските ценности и моралните устои на България трябва да бъдат защитени с категорични действия, а подобни джендър - провокации остро осъдени от държавата. ", "date": "2018.12.14", "title": "ВМРО: Скандалните гей-билбордове потъпкват държавността и моралните ценности на страната ни!"}
{"url": "http://epicenter.bg/article/Melaniya-smeni-tsveta-na-kosata-si--premina-v-otbora-na-blondinkite--Snimki-/170742/10/84", "text": "Първата дама на САЩ Мелания Тръмп премина в отбора на блондинките, боядисвайки косата си в перхидролен нюанс.    Съпругата на президента дебютира с новата си визия по време на интервю за телевизионния канал Fox News, минути преди да се качи на борда на самолетоносача \"Джордж Х.У. Буш\". Целта на пътуването й бе да посети семействата на военнослужещите, както и хората, които са на поста си по време на военни конфликти.     До момента сме я виждали единствено с тъмнокестеняв оттенък или блед меденорус нюанс.   Словенката не си е позволявала фриволности и по отношение на дължината - коса малко под раменете е напълно подходящ вариант за позицията, която заема.    Докато едни харесват промяната, то други смятат, че перхидролът прави любимката им неестествена и я обезличава. Трети стигнаха дори по-далеч, оприличавайки я на дъщерята на президента Тръмп Иванка. Други пък изразиха мнение, че Мелания е сменила прическата, вдъхновена от порно актрисата Сторми Даниълс, която води съдебна битка срещу Тръмп.   Няма как да не отбележим обаче, че   В годините си като активен модел тя е сменяла доста визии, включително и разнообразни прически. Кадри отпреди десетина години показват, че настоящата първа дама е била с наситеночерна, русолява, дори рижава прическа.  ", "date": "2018.12.14", "title": "Мелания смени цвета на косата си, премина в отбора на блондинките (Снимки)"}
{"url": "http://epicenter.bg/article/Federalnite-prinudiha-Leo-Di-Kaprio-da-varne-nagrada--quot-Oskar-quot-/170751/10/100", "text": "Леонардо ди Каприо бе принуден да се раздели с една от наградите „Оскар“, които притежава.   Актьорът върна на федералните власти на САЩ статуетка, закупена за около $600 000 чрез дилър на ценни вещи от Ню Джърси. Тя е била притежание на Марлон Брандо, който я получава през 1954 г. за ролята му във филма „На кея“, съобщава The Wrap.   Ди Каприо получил статуетката като подарък от своя приятел Джо Лоу, който бе арестуван по подозрение за измама на стойност милиарди долари. Последният изразходвал пари, откраднати от малайзийския държавен фонд 1MDB, по луксозни стоки – яхта на стойност 250 милиона долара и картини на Ван Гог и Пикасо.   Прокурорите разкрили още, че с незаконните капитали Джо спонсорирал и филма „Вълкът на Уол Стрийт“, за който Ди Каприо получи номинация за „Оскар“.   Сред недвижимите имущества, „откраднати“ според догадките на властите, били и правата за три холивудски филма, както и оригинална картина на Пикасо, която Лоу също подарил на актьора. Тъкмо поради цялата тази суматоха и скандал около ценните вещи, Ди Каприо трябваше да се откаже от всички подаръци, получени от Лоу. Източник: woman.bg", "date": "2018.12.14", "title": "Федералните принудиха Лео Ди Каприо да върне \"Оскар\""}
{"url": "http://epicenter.bg/article/Britanskoto-kralsko-semeystvo-pokaza-umilitelni-koledni-kartichki--Snimki-/170756/10/99", "text": "и съпругата му  споделиха с милионите си почитатели непоказвана до момента снимка от сватбеното им тържество на 19 май.  показва младоженците в гръб, които се наслаждават на впечатляващи фойерверки в небето.   Снимката е направена в близкото до замъка Уиндзор имение  и е дело на фотографа  . Романтичният кадър ще бъде част от коледната картичка на  . и американската актриса  се врекоха във вярност на 19 май в параклиса \" \" на  . Венчавката им е считана за сватбената церемония на 2018-та година.      На умилителния кадър, публикуван в социалните мрежи от  , присъстват  ,  и трите им деца  ,  и  .   \"Херцогът и херцогинята на Кеймбридж имат удоволствието да споделят новата снимка на тяхното семейство\", посочват от канцеларията на  в Instagram.  Кадърът, дело на фотографа  , е заснет в имението  в  . Снимката е направена за официалната    и    Източник: Дарик    ", "date": "2018.12.14", "title": "Британското кралско семейство показа умилителни коледни картички (Снимки)"}
{"url": "http://epicenter.bg/article/-quot-Goresht-period-quot--e-dumata-na-2018-ta-spored-germantsite/170773/10/99", "text": "Лингвисти от Асоциацията за немски език избраха за дума на годината в Германия heisszeit (хайсцайт), която в превод означава горещ период, предаде ДПА, цитирана от Новини.бг С тази дума се имат предвид не само неумолимите горещини в страната тази година, но и климатичните промени, поясниха от асоциацията.  Освен това става въпрос за игра на думи, тъй като heisszeit (хайсцайт) се римува с eiszeit (айсцайт) - думата на немски за ледников период.  Екстремните горещини доминираха седмици наред новините в Германия това лято, от банални информации за повишаване цената на сладоледа до такива за забрана да се изпомпва вода от водоеми и за затваряне на железопътни линии, тъй като релсите са се изкривили под въздействието на високите температури.", "date": "2018.12.14", "title": "\"Горещ период\" е думата на 2018-та според немците"}
{"url": "http://epicenter.bg/article/Kotarakat-Mir--podaren-ot-Putin--nauchi-yaponski/170777/10/99", "text": "Сибирският котарак Мир, подарен от руския президент Владимир Путин на ръководителя на администрацията на префектура Акита Норихиса Сатаке, се е научил да разбира японска реч, съобщи РИА Новости, цитиран от Новини.бг Руският четириног гост отлично се спогодил с останалите шест котки в дома на г-н Сатаке. На японски името на котарака звучи \"Миру-бо\", като \"бо\" e умалителен ласкателен суфикс. Мир се чувствал като у дома си при губернатора на префектура Акита. Всяка сутрин в 6 часа сутринта котаракът си просел храна и започвал да мяука. Той отлично разбирал японски. Г-н Сатаке силно се привързал към подареното му от Владимир Путин животинче. На губернатора много хора му казвали, че муцунката на Мир е започнала да приема японски черти.", "date": "2018.12.14", "title": "Котаракът Мир, подарен от Путин, научи японски"}
{"url": "http://epicenter.bg/article/Grisho-pita--Da-nahranya-li-kuchetata-na-Agasi--/170768/8/18", "text": "Григор Димитров отскоро тренира под ръководството на легендата Андре Агаси, но вече изглежда живее в дома на осемкратния шампион от Големия шлем. Това стана ясно от видео в \"Инстаграм\", което родната тенис звезда публикува в официалния си профил.   На клипчето Гришо закусва, а двете огромни кучета на Агаси гледат с жален поглед, очаквайки да получат хапка от храната. Димитров пък пита феновете си: \"Да ги нахраня ли?\"   Двете кученца са бебетата на Агаси, с които той често се хвали в социалните мрежи.   Източник: бТВ", "date": "2018.12.14", "title": "Гришо пита: Да нахраня ли кучетата на Агаси? "}
{"url": "http://epicenter.bg/article/Irlandskiyat-parlament-dade-zelena-svetlina-na-legalnite-aborti/170725/7/0", "text": "Ирландският парламент прие закон, който разрешава абортите, седем месеца след референдума, на който жителите на островната държава отхвърлиха конституционната забрана на абортите, предаде АФП, цитирана от Новини.бг В текста се предвижда безусловно разрешаване на аборти до 12 седмици бременност, както и при опасност за живота или сериозен риск за здравето на бременната жена. Разрешава и аборт при аномалии на зародиша, който би довел до смъртта му преди раждането. Премиерът Лио Варадкар приветства решението на депутатите в Twitter. \"Това е исторически момент за ирландките\", написа той в системата за микроблогове.  \"Това е действително исторически момент. Създава се възможност от януари 2019 г. да влезе в сила услугата по извършване на аборт. Това е начало на нова ера в здравеопазването за жените\", заяви за в. \"Айриш таймс\" здравният министър Саймън Харис.  На 25 май над 66 процента от ирландците одобриха на референдум либерализацията на абортите - ново културно сътресение в ревностно католическата страна с население 4,7 милиона души, три години след узаконяването на еднополовите бракове.  Законът трябва да бъде подписан от президента Майкъл Хигинс, за да влезе в сила.", "date": "2018.12.14", "title": "Ирландският парламент даде зелена светлина на легалните аборти"}
{"url": "http://epicenter.bg/article/SZO-prizova-da-se-namali-broyat-na-razhdaniyata-sas-sektsio/170726/7/0", "text": "Световната здравна организация (СЗО) изрази загриженост относно рязко растящия брой на ражданията с цезарово сечение, без нужните медицински показатели за извършване на операцията.   По данни на международната организация през последните години в някои страни от Югоизточна Европа броят на ражданията с цезарово сечение се е увеличил с близо 50 %. А науката не разполага с никакви доказателства относно наложилото се схващане, че когато подобни процедури надвишат 10 % от ражданията, се снижава детската смъртност.   СЗО предупреждава, че милиони жени се подлагат на риск при раждане с цезарово сечение, което не се налага от медицински фактори. По данни на организацията споменатата операция носи   за майката и за новороденото. При родилката след операцията се увеличават рисковете от  при следващи бременности. Що се касае до бебетата, цезаровото сечение е свързано с повишен риск от хоспитализация в отделенията за интензивна терапия на новородените, с повишен риск от  , предупреждават медицинските експерти.   Източник: Дир.бг", "date": "2018.12.14", "title": "СЗО призова да се намали броят на ражданията със секцио"}
{"url": "http://epicenter.bg/article/-quot-Faynenshal-tayms--Brekzit-se-prevarna-v-otrova-/170727/7/0", "text": "Брекзит се превърна във вид отрова, която отрови британската икономика, констатира в статията си във в. \"Файненшъл таймс“ Филип Стивънс, цитиран от Канал 3.  Коментарът му е посветен на оцеляването на премиера Тереза Мей при вота на недоверие от страна на собствената ѝ Консервативна партия, при който тя оцеля като премиер, но, според Стивънс, това не е променило нищо.  Брекзит се превърна във вид отрова, която отрови британската икономика. Въпреки това Великобритания все още може да избегне хаотично излизане от Евросъюза, пише Стивънс.  Проблемът е в това, че няма никакви признаци, че Мей има намерение да тръгне по този път.  Победата на премиера на вота на недоверие трябва да се разглежда по-скоро като отлагане на бъдеща катастрофа. И какво ще стане сега?  Обкръжението на Тереза Мей смята, че тя ще продължи своята линия и ще насърчава постигнатата от нея сделка с ЕС. През януари всички, дори и недоволните от нея депутати в парламента, ще се чувстват изнервени, пише \"Файненшъл таймс“.  Избирателите ще започнат да се запасяват с продоволствие. Курсът на паунда ще падне, а премиерът ще продължи да настоява, че най-добрия изход от надигащата се криза остава нейната нейната договореност с ЕС.  Всъщност, смята Филип Стивънс, останали са само два възможни варианта за развитие на събитията.  Първият е Великобритания просто да излезе от ЕС в края на март без каквато и да било договореност. Когато на привърженици на Брекзит като Борис Джонсън се казва, че това ще бъде икономическа катастрофа, те просто си запушват ушите и започват да пеят химна на страната, отбелязва Стивънс.  Вторият вариант е провеждане на още един референдум, на който избирателите трябва да решат предпочитат ли сключената от Тереза Мей договореност или все пак искат да останат в състава на Евросъюза.  За да излезе от политическата задънена улица, Тереза Мей трябва да мисли преди всичко за интересите на страната, а не на своята партия.  Нека народът сам реши какво ще бъде нейното политическо наследство, заключава Стивънс.  ", "date": "2018.12.14", "title": "\"Файненшъл таймс“: Брекзит се превърна в отрова "}
{"url": "http://epicenter.bg/article/Turski-prokuror-naredi-aresta-na-219-voynitsi--obvinyavat-gi-v-gyulenizam-/170728/7/0", "text": "Турски прокурори разпоредиха задържането на 219 войници заради предполагаеми връзки с живеещия в САЩ мюсюлмански духовник Фетхуллах Гюлен, обвинен в организирането на неуспешен преврат през 2016 г, съобщава агенция Reuters.  Полицията е извършила редица акции срещу предполагаеми поддръжници на проповедника след опита за преврат през юли 2016 г., в който бяха убити 250 души. Фетхуллах Гюлен отрича да е замесен.  Президентът Реджеп Тайип Ердоган заяви, че Турция ще предприеме нови инициативи в чужбина, за да се насочи към финансирането на привържениците на Гюлен.   Проповедникът живее в САЩ, а американските власти отказват да го върнат в Турция.  ", "date": "2018.12.14", "title": "Турски прокурор нареди ареста на 219 войници, обвиняват ги в гюленизъм "}
{"url": "http://epicenter.bg/article/Boltan--Nyama-nova-data-za-sreshtata-Tramp-Putin-/170731/7/96", "text": "Не се предвижда нова среща между президентите на САЩ и Русия Доналд Тръмп и Владимир Путин заради инцидента със задържаните украински кораби в Керченския проток. Това заяви съветникът по националната сигурност на стопанина на Белия дом Джон Болтън.  Той беше попитан директно „съществуват ли планове за пренасрочване на тази среща“ за някаква нова конкретна дата. „Не“, отговори съветникът на американския лидер, цитиран от БГНЕС.  “Президентът Тръмп даде ясно да се разбере, че ние не можем да проведем тази среща, докато Русия е задържала украинските кораби и екипажи“, уточни Болтън.  Срещата между лидерите на двете суперсили трябваше да се състои на 1 декември по време на форума на Г-20 в Буенос Айрес. На 29 ноември Тръмп обяви, че е взел решение да се откаже от тези преговори заради инцидента в Керченския проток.  На 25 ноември три кораба на украинските Военноморски сили нарушиха в Керченския проток правилата за преминаване от Черно в Азовско море, предаде ТАСС.  Украинците също така не реагираха по никакъв начин на предупрежденията на руските патрулни кораби, че навлизат в чужди териториални води. За да бъдат спрени, се наложи употребата на оръжие.  Трима военнослужещи на украинските ВМС бяха леко ранени, оказана им бе медицинска помощ. Корабите бяха задържани и доставени в Керч.  Води се наказателно дело за нарушаване на държавната граница на Русия. Москва определи случилото се като провокация, украинските власти въведоха военно положение, а ЕС и НАТО призоваха за деескалация на ситуацията.  ", "date": "2018.12.14", "title": "Болтън: Няма нова дата за срещата Тръмп-Путин "}
{"url": "http://epicenter.bg/article/Sled-zaplahite-na-Kamenos---pravitelstvoto-na-maltsinstvoto--troyni-izbori-prez-may-ili-iznenada/170740/7/51", "text": "Истинска политическа буря предизвика в Атина изявлението на гръцкия министър на отбраната Панос Каменос в четвтъртък, когато той обяви, че ще подаде оставка, щом Преспанският договор мине през македонския парламент, пише електронното издание на вестник Iefimerida, като посочва, че вестта е предизвикала уплаха дори в Брюксел.  Малко по-късно, следобед, лидерът на младшия коалиционен партньор в гръцкото правителство – „Независимите гърци“ (АНЕЛ), уточни, че всъщност ще подаде оставка, когато договора за името стигне до гръцкия парламент.  От канцеларията на премиера Алексис Ципрас, в коментара си за случилото се, обясниха, че техния партньор във властта е объркан и затова прави такива невротични движения, отбелязва изданието и коментира, че кръгът около премиера никак не изглежда очарован от дестабилизацията, причинена от обявлението на Каменос, че ще се оттегли от управляващото мнозинство и връщането на тази тема начело в дневния ред в гръцкото общество.  „Постоянните изявления, уволняването на Терънс Чик от телевизията и спорът, който избухна с ябълката на раздора Елена Кунтура   допълват картината на разпадане на правителството, като това се случва в момент, когато министър-председателят се опитва да обърне ситуацията в Северна Гърция в полза на СИРИЗА  , пише Iefimerida.  Вестникът обаче отбелязва, че Ципрас не желае да отстъпи и „да смеси виното си с вода“, тъй като обявената от него цел е да прокара Преспанския договор през гръцкия парламент през март.  Реконструкция и правителство на малцинството, ако Каменос подаде оставка  В случай, че военният министър излезе от правителството, това ще означава фактически създаване на правителство на малцинството. То ще е действащо до октомври, посоча изданието, като отбелязва, че това ще е трудно, въпреки заявката на премиера, че иска да изпълни целия си конституционен мандат, или до май, когато ще се състоят тройни избори (за парламент, европейски парламент и местни).  Алексис Ципрас вече се е подготвил да проведе необходимите промени в състава на правителството и евентуалните заместници на министрите на АНЕЛ и е ясно, че „Независимите гърци“, ако са назначени избори, могат да подкрепят икономически инициативи в парламента, пише Iefimerida.  Вестникът отбелязва, че винаги остава възможен и третият вариант за изненадващи избори по-рано, като опозиционните партии имат големи надежди това да се случи именно през март, когато трябва да се гласува ратификацията на Преспанския договор в Атина.   ", "date": "2018.12.14", "title": "След заплахите на Каменос - правителството на малцинството, тройни избори през май или изненада"}
{"url": "http://epicenter.bg/article/Armiyata-na-Kosovo-veche-e-fakt-/170753/7/51", "text": "Парламентът на Косово прие на заседание в петък законодателните промени, с които съществуващите Косовски сили за сигурност (КСС) се трансформират в пълноценна Армия на Косово, пише електронното издание местния ежедневник Gazeta Express, като определя решението за най-важното от създаването на страната през 2008-а година.  108 от 120 депутати в парламента гласуваха единодушно за приемането на три закони, с които се осъществяват нужните промени за осъществяването на мярката. Както съобщава изданието,     и има още много път преди КСС да се превърне в истинска армия. Пакетът разширява съществуващите правомощия на силовата струкура, регламентира набирането на военнослужещи в новата армия и трансформира Министерството на КСС в Министерство на отбраната на Косово.  САЩ, Германия и Великобритания подкрепиха действията на властите в Прищина и предупредиха, че въоръжените сили трябва да бъдат инклузивни, отбелязва изданието.   в знак на благодарност за тяхната подкрепа.  Американският посланик в Косово Филип Коснет написа в петък в „Туитър“, че сигурността на страната зависи от качеството на отношенията й в сферата на сигурността и мирните връзки с нейните съседи.  Президентът на Косово Хашим Тачи направи преглед на военнослужещите в казарма край Прищина в навечерието на гласуването в парламента и беше облечен във военна униформа. Държавният глава отбеляза, че КСС са готови за новата роля и мисия.   да подкрепят законопроектите, с които да дадат повече правомощия на сегашните цивилни сили на КСС, като по този начин заобиколиха нуждата да се внася поправка в Конституцията, за да се осъществи желаната промяна. Според изискването в Основния закон трябва да се осигури „двойно мнозинство“, което означава да се получи подкрепата на две трети от 120-те народни представители в парламента и две трети от 20-е неалбански депутати. Пречка за това обаче е, че косовските сърби заемат 11 от 20-е кресла в парламента, запазени за неалбанските общности, което прави инициативата невъзможна.   след като Прищина гласува за трансформиране на Силите си за сигурност в пълноценна армия, което предизвика протести от Сърбия, предава AFP.  „НАТО подкрепя развитието на Косовските сили за сигурност в сегашния им мандат. С промяна на мандата, Северноатлантическия съвет сега ще трябва да преразгледа отношенията с КСС“, заяви Столтенберг.  Силите на НАТО – КФОР, са на мироопазваща мисия в Косово, откакто то се отдели от Сърбия след конфликта през 1998-1999 година.  Междувременно в интервю, публикувано на първа страница на прищинския ежедневник Zeri в броя от петък, командващият Косовските сили за сигурност (КСС) генерал-лейтенант Рахман Рама заявим, че новата Армия на страната ще служи на всички граждани и    Военният посочи, че трансформацията на КСС в пълноценни въоръжени сили няма да подкопае отношенията със Северноатлантическия алианс. „НАТО е колкото политическа, толкова и военна организация и ние знаем как функционира. За да се промени една мисия трябва консенсус между 29-е страни членки“, заяви Рама, като добави, че Косово има подкрепата на своите партньори за формирането на армията и е в координация с тях.   ", "date": "2018.12.14", "title": "Армията на Косово вече е факт "}
{"url": "http://epicenter.bg/article/Pravitelstvena-kriza-v-Gartsiya-sled-izgonvaneto-na-zam-vanshen-ministar-ot-ANEL-/170761/7/51", "text": "Преспанският договор с Македония доказа, че е непосилно препятствие за коалиционното правителство в Гърция, след като заместник-външният министър Терънс Куик бе изгонен от своята партия и младши коалиционен партньор „Независимите гърци“ (АНЕЛ) заради това, че подкрепя спорната сделка със Скопие, пише онлайн изданието на вестник Protothema, цитирано от \"Фокус\".  Прессекретарят на АНЕЛ Тодорос Тосунидис заяви в телевизионно интервю, че решението за изгонването на Куик от фракцията е единодушно.  Вестникът коментира, че провинилият се е обявил срещу партийната линия по македонския въпрос. Дясната фракция, която участва в правителството на „Коалицията на радикалната левица“ (СИРИЗА), не подкрепя договора от самото начало, а Куик е единственият й член, който е на друга позиция.  След скорошните коментари на македонския премиер Зоран Заев за съществуване на „македонско малцинство“ в Гърция, както и на „македонски език“, лидерът на АНЕЛ и министър на отбраната Панос Каменос обяви договора за „мъртъв“.  ", "date": "2018.12.14", "title": "Правителствена криза в Гърция след изгонването на зам.-външен министър от АНЕЛ "}
{"url": "http://epicenter.bg/article/Kitay-otlaga-nakazatelnite-mita-za-amerikanski-koli/170764/7/0", "text": "Китай съобщи, че ще отложи налагането на наказателни мита върху произведените в САЩ автомобили и авточасти за три месеца от 1 януари. Този ход е още един знак, че примирието между Пекин и Вашингтон не е изчезнало заради неотдавнашния арест в Канада на висш представител на китайски телекомуникационен гигант по искане на Съединените щати, предаде БГНЕС.   Пекин вече веднъж повиши тарифите за американски автомобили и авточасти това лято с 25% като огледална мярка на американските мита за китайски стоки с обем 50 милиарда долара.   \"Спирането на митата е конкретна мярка за прилагане на консенсуса, постигнат от двамата държавни глави\", се казва в изявлението на Сметната палата на митническата комисия на Държавния съвет.   Американският президент Доналд Тръмп и китайският лидер Си Цзинпин се договориха в рамките на срещата на върха на Г-20 в Буенос Айрес на 1 декември за 90-дневно примирие, докато се опитват да намерят решение на ескалиращия търговски спор.   Американският износ за Китай е намалял с 25% на годишна база през ноември заради по-високите мита.", "date": "2018.12.14", "title": "Китай отлага наказателните мита за американски коли"}
{"url": "http://epicenter.bg/article/Sarbiya-se-gotvi-za-voyna--Gotovi-sme-da-izpalnim-zapovedite-na-prezidenta--zayavi-voenniyat-ministar-/170763/7/51", "text": "Ситуацията в района на Косово се следи и президентът на Сърбия Александър Вучич получава информация за всеки детайл, заяви сръбският министър на отбраната Александър Вулин в петък, след като парламентът в Косово прие нужните закони за трансформиране на Косовските сили за сигурност в пълноценна армия, предават белградското радио „Б92“ и Агенция \"Фокус\".  „Имахме срещи до късно през нощта с президента на републиката и върховен главнокомандващ Александър Вучич, който получава информация за всеки детайл и всичко, което се случва в района на Косово и Метохия, не само от представителите на сръбската армия, но и от БИА и министрите на външните и вътрешните работи“, обясни Вулин пред TV Pink.  Той добави, че държавният глава Александър Вучич е „много загрижен и се интересува от всичко, което се случва в района на Косово и Метохия и ще взима всички решения на базата на личните си знания за всичко, което се случва в района“.  „Ние, като армия, сме готови да изпълним всяка заповед на върховния главнокомандващ, което е нашата задача. Каква заповед ще бъде дадена, това ще реши върховният главнокомандващ“, подчерта Вулин.  „Президентът, когато реши, че това е нужно, ще инспектира частите ни в сухоземната зона за сигурност, което е в района, за който носят отговорност 3-та и 4-та бригада от сръбската армия. Президентът е в постоянна комуникация с военното ръководство, но също и с тези, които могат да допринесат с информация за всичко, случващо се в Косово и Метохия“, обясни сръбският военен министър.  ", "date": "2018.12.14", "title": "Сърбия се стяга за война! Готови сме да изпълним заповедите на президента, заяви военният министър "}
{"url": "http://epicenter.bg/article/-quot-Islyamska-darzhava-quot--obyavi--che-napadatelyat-ot-Strasburg-e-bil-nein-boets-/170765/7/0", "text": "Групировката \"Ислямска държава\" обяви, че нападателят от Страсбург, който уби трима души, е бил неин боец, но не даде доказателство в подкрепа на това твърдение, предаде БНР.  Две денонощия след стрелбата в Страсбург нападателят Шериф Шекат е ликвидиран от френските специални части. Терористът се е укривал близо до мястото, където полицията изгуби следите му във вторник. При акцията няма пострадали полицаи.  Трима служители на градското управление на полицията в Страсбург ликвидираха терориста Шериф Шекат, който във вторник буквално разстреля мирни граждани на коледен базар в града и се укриваше в продължение на 48 часа. Министърът на вътрешните работи на Франция Кристоф Кастанер заяви, че престъпникът е открил огън по полицаите, които са се опитали да го задържат и е загинал от ответните изстрели. Телевизиите показаха кадри с неутрализирания терорист.  Полицейски източници съобщават, че Шекат е забелязан първо от жена, която веднага е съобщила за него на правоохранителните органи. Очевидци разказаха, че терористът е застрелян в района на улица „Лазарет“ №47. Експерти отбелязаха, че наличието на голям брой видеокамери в този район също е спомогнало за бързото разкриване на Шериф Шекат.  По-рано полицията беше разпространила фотография на 29-годишния жител на Страсбург, както и номер на гореща линия. Властите помолиха гражданите да не се опитват да задържат сами престъпника. Според експертите този призив към населението е изиграл важна роля за бързото и успешно приключване на операцията по обезвреждането му.  Френският вътрешен министър Кристоф Кастанер съобщи, че трима полицаи са забелязали Шекат и са се опитали да го арестуват. Той обаче е открил стрелба срещу тях, на която те са отговорили:  \"Това, което трябва да направим сега е официално да потвърдим самоличността на убития. Разбира се, разследването продължава. Няма данни засега, че той е имал съучастници. Разследването ще продължи до край - така, че цялата истина да излезе и да бъде гарантирана напълно сигурността на французите\".  Издирването беше затруднено от факта, че полицията имаше работа със закоравял рецидивист. Шакат имаше 27 присъди във Франция, Германия и Швейцария, многократно е бил в затвора. В тази връзка властите не изключваха вариант, при който той се е укрил в съседна Германия, но впоследствие се отказаха от тази версия и концентрираха своите сили в „Нойдорф“. При спецоперация в сряда бяха задържани близките роднини на престъпника – родителите и двамата му братя.  В четвъртък бе съобщено за ареста на пети човек от обкръжението на Шекат. По данни на вестник „Паризиен“ това е собственикът на апартамента, в който терористът се е укривал преди да извърши кървавото си деяние. Полицията също така разпита неговите две сестри и обискира парижкия апартамент на едната от тях. Въпреки че в издирването се бяха включили над 700 полицаи и служители на службите за сигурност, първата операция по неговото задържане, провела се в четвъртък през деня в „Нойдорф“, не даде резултат.  След ликвидирането на убиеца Шериф Шекат, президентът Еманюел Макрон написа в Туитър: „Благодаря на нашите служби, полиция, жандармерия и военни. Цялото общество даде отпор на тероризма“.  Във вторник вечерта 29-годишният Шериф Шекат откри огън на коледен базар в центъра на град Страсбург. В резултат загинаха трима души и други 13 бяха ранени.  ", "date": "2018.12.14", "title": "\"Ислямска държава\" обяви, че нападателят от Страсбург е бил неин боец "}
{"url": "http://epicenter.bg/article/V-parlamenta-v-London--Tereza-Mey-demonstrira-palniya-proval-na-britanskata-diplomatsiya-/170767/7/0", "text": "Във Великобритания реакциите на резултатите от срещата на европейските лидери с Тереза Мей в Брюксел са разнопосочни, предаде БНР.  Макар и да признават, че новината, че сделката не може да бъде предоговаряна, не е добра, от правителството все пак се надяват да бъдат получени достатъчно гаранции за „предпазния механизъм“ за ирландската граница. Но от опозицията наричат срещата пълен провал за Мей.  Вицепремиерът Дейвид Лидингтън заяви оптимистично тази сутрин, че срещата в Брюксел е била положителна първа стъпка в опита на Тереза Мей да получи необходимите допълнителни гаранции за „предпазния механизъм“, така че сделката ѝ да бъде одобрена в Камарата на общините.  Той изтъкна, че в парламента се води голям дебат доколко може да се вярва на ЕС, така че в Брюксел са били получени ясни сигнали за сериозните намерения на ЕС търговска сделка да бъде постигната.  Министърът в сянка за Брекзит Киър Стармър от Лейбъристката партия обаче заяви, че Тереза Мей не успяла да постигне никакви съществени промени, така че нейната сделка е обречена на провал.  Стармър призова Мей да проведе гласуването по сделката още следващата седмица и да позволи на парламента да поеме контрол върху нещата. Националистът Найджъл Фарадж каза, че неспособността на Тереза Мей да получи каквито и да е отстъпки от европейските лидери е свидетелство за пълния провал на британската дипломация.  Гласуването на сделката в Камарата на общините по всяка вероятност ще бъде проведено в началото на следващата година.  ", "date": "2018.12.14", "title": "В парламента в Лондон: Тереза Мей демонстрира пълния провал на британската дипломация "}
{"url": "http://epicenter.bg/article/Yuliya-Timoshenko-izyavi-gotovnost-za-pregovori-s-Putin-za-Donbas-/170769/7/0", "text": "Лидерът на украинската партия „Отечество“ и бивш премиер на страната Юлия Тимошенко, която е лидер във всички предизборни рейтинги за кандидат-президент, е готова да преговаря за разрешаване на ситуацията в Донбас с руския президент Владимир Путин., съобщава агенция TACC.  „Будапещенският формат, който предлагам, гласи, че на масата за преговори ще участват всички участници в него“, заяви Тимошенко.  В същото време тя отново изрази мнението, че за да се разреши конфликтът в Донбас, преговорите трябва да се водят в новия формат „Будапеща Плюс“, без да се отказват от нормандския и минския вариант.  „Нуждаем се от новия формат „Будапеща Плюс“, така че в преговорния процес да участват лидерите на страните, подписали меморандума от Будапеща“, посочи Тимошенко.  По-рано Тимошенко заяви, че Европейският съюз и Германия също трябва да бъдат включени във формата Будапеща.  ", "date": "2018.12.14", "title": "Юлия Тимошенко изяви готовност за преговори с Путин за Донбас "}
{"url": "http://epicenter.bg/article/Evropeyskiyat-sayuz-ne-podkrepya-reshenieto-na-parlamenta-na-Kosovo-za-sazdavane-na-sobstvena-armiya-/170772/7/0", "text": "Европейският съюз, както и НАТО, не подкрепя решението на парламента на Косово за създаване на собствена армия, се казва в изявление на външнополитическата служба на ЕС, цитирано от ТАСС и БТА.  \"Парламентът на Косово днес взе решение за силите за сигурност на Косово. Както и НАТО, ЕС продължава да смята, че мандатът на силите за сигурност на Косово може да се променя само в хода на поетапен и всеобхватен процес в съответствие с конституцията на Косово\", се казва в изявлението.  В документа не се пояснява какво означава \"поетапен и всеобхватен процес\" в контекста на създаване на въоръжени сили на Косово.  ЕС очаква от Косово да продължи да изпълнява задълженията си във връзка с Брюкселското споразумение с Белград, включително всички задължения в сферата на сигурността, се казва в документа.  ", "date": "2018.12.14", "title": "Европейският съюз не подкрепя решението на парламента на Косово за създаване на собствена армия "}
{"url": "http://epicenter.bg/article/Germaniya-uzakoni-prisastvieto-na-treti-pol-v-aktovete-za-razhdane/170779/7/0", "text": " в актовете за раждане, което прави страната пионер в Европа в признаването на интерсексуалните хора, предаде Франс прес, цитиран от Дарик. Според законовия текст, одобрения снощи от Бундестага (долната камара на парламента), наред с традиционните женски и мъжки пол, в документите ще присъства и трети вариант - С това коалиционното правителство на консерваторите на Ангела Меркел и социалдемократите прилага решение на Конституционния съд от 2017 г. Най-висшата германска съдебна инстанция даде на депутатите срок до края на тази година да гласуват законодателството за \"трети пол\". От май 2013 г. досега в Германия беше възможно да не се дава сведение във връзка с пола, като полето за обозначаването му се остави празно. Така в течение на живота си човек можеше да избере мъжки или женски пол, или да не постави отметка.  И други европейски страни, като са на път да признаят съществуването на трети пол.", "date": "2018.12.14", "title": "Официално! Германия узакони присъствието на трети пол в актовете за раждане"}
{"url": "http://epicenter.bg/article/Sarbiya-nastoyava-za-svikvane-na-izvanredno-zasedanie-na-Saveta-za-sigurnost-na-OON--OBZOR--/170786/7/51", "text": " заради решението на Прищина за трансформиране на Косовските сили за сигурност (КСС) в армия, „най-лошото“ нарушение на Резолюция 1244. Това заяви министърът на външните работи на западната ни съседка Ивица Дачич, съобщава белградската електронна медия Espreso.rs, цитирана от Агенция \"Фокус\".  „Това е най-директна заплаха за мира и стабилността в региона, и за сигурността на сръбския народ, живеещ в Косово и Метохия“, привежда медията думите на Дачич, без да допълва с друга информация по темата.   с които съществуващите Косовски сили за сигурност (КСС) се трансформират в пълноценна Армия на Косово, което може да се определи за най-важното решение от създаването на страната през 2008 година.  108 от 120 депутати в парламента гласуваха единодушно за приемането на три закона, с които се става възможно осъществяването на нужните промени. 11-е депутати на „Сръбска листа“, която представлява косовските сърби и е подкрепяна от Белград, бойкотираха парламентарната сесия.   и има още много път преди КСС да се превърне в истинска армия. Пакетът разширява съществуващите правомощия на силовата структура, регламентира набирането на военнослужещи в новата армия и трансформира Министерството на КСС в Министерство на отбраната на Косово.  В същото време площадите и улиците в косовската столица са покрити със знамена на САЩ в знак на благодарност за тяхната подкрепа.   с които да дадат повече правомощия на сегашните цивилни сили на КСС, като по този начин заобиколиха нуждата да се внася поправка в Конституцията, за да се осъществи желаната промяна. Според изискването в Основния закон трябва да се осигури „двойно мнозинство“, което означава да се получи подкрепата на две трети от 120-те народни представители в парламента и две трети от 20-е неалбански депутати. Пречка за това обаче е, че косовските сърби заемат 11 от 20-те кресла в парламента, запазени за неалбанските общности, което прави инициативата невъзможна.   Разходите за нея, съгласно приетите закони, ще бъдат 98 милиона евро годишно. Предполага се, че в състава на въоръжените сили ще присъстват и такива родове войски, като артилерия, ПВО, биологическа и химическа защита.   в четвъртък. Освен бойните машини, КФОР са донесли със себе си оборудване за издигане на блокади и поставяне на бариери, като строителни машини, багери и бодлива тел.   Придвижването на КФОР на север идва на фона на сериозно изостряне на косовско-сръбските отношения и решението на Прищина да увеличи митата върху стоките от Сърбия до 100% и в навечерието на очакваното гласуване в косовския парламент за формиране на пълноценна косовска армия, което среща откритата подкрепа на западните центрове на политическа и военна сила, отбелязва медията.  Командващият обединените сили на НАТО в Неапол, американският адмирал Джеймс Фого, заяви в сряда, че формирането на въоръжени сили е нещо, което Прищина решава „суверенно“.  По-късно през същия ден говорителят на КФОР Винченцо Грасо обясни, че тази активност е част от „редовни учения“.  „Има и други конвои, които се движат в други части на Косово. В съответствие с Резолюция 1244 на Съвета за сигурност на ООН, войниците на КФОР тренират готовността си за бърза реакция на територията на цялото Косово“, заяви Грасо.  Той също така отрече информацията на ТАНЮГ, че машините на КФОР са пренасяли оборудване, предназначено да бъде използвано за „блокиране на границата“.   и обяви, че армията принадлежи на всички тях, без разлика от етническата им принадлежност.  „Това е армия на всички, ние винаги ще бъдем за мира. Това не е армия, която ще бъде обърната срещу населението, независимо на юг, или север, те са в своя дом. Армията на Косово никога няма да бъде използвана срещу тях“, увери министър-председателят, цитиран от RTK.  „Всички партии и всички хора трябва да допринесат за силата на Армията на Косово. Мандатът на КСС няма да бъде поставян под въпрос, независимо от ситуацията или обстоятелствата“, добави Харадинай, като посочи, че „няма по-добър приятел за мира от КСС, но враговете на мира нямат по-страшен враг от КСС“.   в навечерието на гласуването в парламента и беше облечен във военна униформа. Държавният глава отбеляза, че КСС са готови за новата роля и мисия.   Той написа на своята страница във „Фейсбук“:  „Косовската армия – това е чест, сигурност и благополучие за Република Косово. След две много напрегнати десетилетия, ние, най-накрая, завършваме подговтителния процес. В парламента на Косово с абсолютно мнозинство на гласовете приеха пакет от закони за създаването на косовска армия. Трябва да бъдем единни, за да защитим интересите на нашия народ и държава, създаването на косовска армия и Министерство на отбраната е най-хубавият подарък за празниците“, написа държавният глава.   с поздравление към присъстващите кадети в парламентарната зала:  „Ние имаме кадети на КСС тук на сесията, които ще бъдат бъдещите офицери на Армията на Косово и ние ги поздравяваме в този исторически ден. От днес: Внимание“, нареди Весели, като ги поздрави с ръка. След това се изправиха на крака и аплодираха.   че новата армия на страната ще служи на всички граждани и ще има мандат да оперира в северната част на Косово.  Военният посочи, че трансформацията на КСС в пълноценни въоръжени сили няма да подкопае отношенията със Северноатлантическия алианс. „НАТО е колкото политическа, толкова и военна организация и ние знаем как функционира. За да се промени една мисия трябва консенсус между 29-е страни членки“, заяви Рама, като добави, че Косово има подкрепата на своите партньори за формирането на армията и е в координация с тях.  По-късно от канцеларията на държавния глава излязоха с реакция на генералния секретар на администрацията Никола Селакович по националната телевизия, в която обявиха, че се разглеждат различни ответни мерки на действията на Прищина.   каза той, като посочи, че единствено Вучич, като върховен главнокомандващ, може да реши дали трябва да се използва сила в „Косово и Метохия“.  По неговите думи, решението противоречи на Резолюция 1244 на СС на ООН и самата конституция на Косово.  За да избегне безредици в населеното със сърби Северно Косово, мисията на НАТО в страната КФОР по-рано придвижи войска в този райони и разположи патрули да дежурят на моста на река Ибър в Косовска Митровица, който съединява сръбската северна част и албанската южна част.   преди очакваното в петък гласуване на парламента в Прищина, съобщи прищинската агенция „КосоваПрес“.  Според нея, „хиляди знамена са внесени на косовска територия снощи от Сърбия и са издигнати над институциите и на балконите по улиците в северната част, а освен това са раздадени флагове и на сръбските граждани от тази част на Косово“.   Те бяха предвождани от Джордже Каслович, известен с прякора Джоле, който раздаде флагове за почти всяка сръбска къща. Включително и в населените места с етнически смесено население. На собствениците на къщи и кръчми им е наредено днес да издигнат знамената, със закани, че ще има последици, ако не го направят“, казва източник на прищинската агенция.   но Белград трябва да продължи по своя път към мира и просперитета. Тя добави, че решението на косовския парламент не допринася за сътрудничеството в региона. Министър-председателят подчерта, че Сърбия ще продължи по своя път към мир и просперитет, защото без стабилност в региона, няма да има стабилност и в страната й.   като се позова на Резолюция 1244 на Съвета за сигурност на ООН, според която единствените въоръжени сили, които имат право да са влизат в района, населен предимно от сърби, е КФОР. Лидерът на партията на косовските сърби „Сръбска листа“ посочи още, че приемането на законодателните промени за трансформиране на КСС в пълноценна армия се е случило пред очите на представителите на ЕС и ООН, които са присъствали в залата на парламента в Прищина. Той призова местните сърби да покажат въздържаност и да не се хващат на провокации.   и предупредиха, че въоръжените сили трябва да бъдат инклузивни.  Американският посланик в Косово Филип Коснет написа в петък в „Туитър“, че сигурността на страната зависи от качеството на отношенията й в сферата на сигурността и мирните връзки с нейните съседи.   което според тях е суверенно право на Косово. Представяме го без редакторска намеса:  „Гласуването в парламента днес е първата стъпка в разработването на тази възможност. Тези закони не дават незабавна промяна в структурата, мисията или операциите на силите, а по-скоро, те представляват началото на практическата, текущата работа по изграждането на прозрачна , мултиетническа, оперативно съвместима с НАТО сила, която обслужва всички косовски общности в съответствие с 10-годишния план за преход на правителството на Косово.  Призоваваме правителството на Косово да продължи тясното си сътрудничество със съюзниците и партньорите от НАТО и да се ангажира с разпространението на малцинствените общности понастоящем и през целия дългогодишен процес. Очакваме, че съществуващите споразумения с КФОР относно движението и операциите на силите в Косово ще продължат. Всички заинтересовани страни в и извън Косово трябва да подкрепят и насърчават гражданите на малцинствените общности в Косово да участват в своите сили за сигурност в полза на собствените им общности и страната. Съединените щати се ангажират да работят с КСС за насърчаване на професионалното развитие и организационната си еволюция, което ще допринесе за мира и стабилността в Косово и региона.  Регионалната стабилност изисква Косово да положи истински усилия за нормализиране на отношенията със съседната Сърбия и насърчаваме двете страни да предприемат незабавни стъпки за намаляване на напрежението и създаване на условия за бърз напредък в диалога. Целта: постигането на взаимноизгодно споразумение, което ще засили мира, стабилността и просперитета в Косово и региона, което също представлява най-високия приоритет на Съединените щати в Косово. Призоваваме всички заинтересовани страни да пренасочат енергията си и да се ангажират сериозно и конструктивно в постигането на тази цел \", се казва в изявлението на посолството на САЩ в Прищина.  НАТО ще преразгледа ролята си в Косово, заяви генералният секретар на Алианса Йенс Столтенберг, след като Прищина гласува за трансформиране на Силите си за сигурност в пълноценна армия, което, според него, се случва в неподходящ момент и не чрез конституционни промени, както са искали да се случи в организацията. Освен това той каза:  „НАТО подкрепя развитието на Косовските сили за сигурност в сегашния им мандат. С промяна на мандата, Северноатлантическия съвет сега ще трябва да преразгледа отношенията с КСС“, заяви Столтенберг.   Говорителят Мая Кочиянчич заяви в Брюксел, че промяната на мандата на КСС може да стане само чрез инклузивен и постепенен процес, който е в съответствие с Конституцията на Косово.  „Както НАТО, така и ЕС настоява на позицията, че мандатът на КСС може да бъде променен само чрез инклузивен и постепенен процес, в съответствие с Конституцията на Косово“, са точните й думи.  По повод решението на парламента в Прищина, тя подчерта, че Съюзът очаква от Косово да спази ангажиментите си, поети с подписването на Брюкселското споразумение през април 2013 г. и други договори в сферата на сигурността.   Сигурно е, че Русия няма да е благосклонна към решението на Косово, което тя смята, че продължава да е част от територията на Сърбия. Белград стана близък съюзник на Москва след започването на разпада на Югославия, а в последно време страни развиват активно отношенията си в сферата на сигурността и отбраната.  ", "date": "2018.12.14", "title": "Сърбия настоява за свикване на извънредно заседание на Съвета за сигурност на ООН (ОБЗОР) "}
{"url": "http://epicenter.bg/article/BNB-predstavi-novata-stolevka-i-obyasni-zashto-puskat-nova-banknota/170746/4/0", "text": "Първата, от новата серия банкноти, е столевката. През 2015 година в НС заявихме, че е нужна нова серия от банкноти, която цели усъвършенстване на съществуващи вече защити, тъй като те остаряват. Това е един логически процес. Това заяви подуправителят на БНБ Калин Христов по време на представянето на новата банкнота от 100 лева.   \"Следващите три години ще представим и другите банкноти. Започваме със 100 лева, от гледна точка на сигурност\", каза още той, предаде Novini.bg.   \"Преобладаващият цвят на банкнотата е зелен, тонирана е в зелен цвят с лаково покритие. Изображението е на Алеко Константинов, като истинността ѝ може да се провери с инфрачервена светлина. Банкнотата ще има допълнителен знак за незрящи граждани\", допълни по темата главният касиер на банката Стефан Цветков.   \"Старата емисия ще остане в обръщение, заедно с новата банкнота. Няма да има замяна, моделът е същия като с другите банкноти\", завърши Калин Христов.   Банкнотата ще бъде в обращение от 28 декември 2018 г.", "date": "2018.12.14", "title": "БНБ представи новата столевка и обясни защо пуска нова банкнота"}
{"url": "http://epicenter.bg/article/Prof--Dimitar-Ivanov--2019-shte-bade-slozhna--prelomna-godina-za-ikonomikata-na-Balgariya-/170778/4/0", "text": "„Влизаме в сложна ситуация, започва фискална и кредитна ревизия на шестте основни български банки и за една голяма част от българския бизнес в 2019 година няма да има спасителен бряг, защото банките ще бъдат под силен мониторинг от Европейския банков съюз. Инфлацията се вдига, лихвените проценти растат, не виждаме нови двигатели на растежа.\" Това заяви пред бТВ икономистът проф. Димитър Иванов.  2019 година ще покаже пред всички фалита на един икономически и социален модел, за който ние дълги години мислихме, че носи илюзията на стабилността, прогнозира икономистът.  \"Съветът ми към правителството е да активизира вниманието си към основните инвестиционни проекти, които стоят пред България – модернизацията на отбранителната индустрия, проекта АЕЦ „Белене“, газовия турско-български поток, двете „Марици“, реформите в БДЖ сектора. За тези проекти трябват силни инвестиции в една сложна ситуация за българската икономика“, коментира икономистът.  Той не очаква „2019 година за България да бъде година на хармонизация, на фактори, на причини, на обстоятелства и на резултати“.  „Много важно е да се напомни, че в 2019 година влизаме в края на едно загубено десетилетие за българската икономика. Второто десетилетие на XXI век е загубено заради необходими структурни реформи в икономиката. То беше доминирано от обедняване на българското общество, беше доминирано от кризата в периода 2008-2011 г., България не съумя да спечели предимства от тази криза, затова 2019 г. ще бъде сложна, преломна година“, подчерта икономистът.  Той посочи няколко фактора, които ще влияят на икономическата обстановка в България.  „Външната среда ще бъде годината на външното ребалансиране в света – търговските войни, търговските конфликти, които администрацията на Тръмп започва с Китай, с Мексико, с Канада, с цяла Еваропа“, посочи Димитър Иванов и към тях добави спирането на процеса на „спасяване на страни, на икономики, на банки, на облигационни заеми“ и потвърди, че няма да има ново финансиране.  Икономистът е категоричен, че свръхзагряването на американската икономика води до вдигане на лихвените проценти и до повишаване на инфлацията като цяло. „Рецесията чука на вратата, защото имаме исторически дълъг период в САЩ – над девет години на глобална икономическа експанзия“, поясни той.  Според него фактът, че британският премиер Тереза Мей спечели вота на доверие на консерваторите, е добър за политическата стабилност на Великобритания. По думите му се дава време на британското правителство, водено от Тереза Мей, да доусъвършенства договора по сделката с ЕС. “Brexit беше единственият начин да се дадe един сериозен урок, че ЕС се нуждае от дълбоки реформи\", е мнението на икономиста.  По думите му проблем остава търговската граница със Северна Ирландия. „Считам, че ЕС ще разбере, че се отнася за изключително сериозен мирен проблем за взаимоотношенията между Великобритания и Северна Ирландия“, смята Иванов. Той припомни, че срокът за гласуване в британския парламент е до 23 януари.\"Ако това се гласува и ако Brexit се случи на 29 март, Тереза Мей може да предизвика извънредни избори във Великобритания\", прогнозира икономистът и каза, че това, което се случи снощи, отметна възможността Лейбъристката партия да предизвика вот на недоверие срещу правителството на консерваторите.  Той е убеден, че Тереза Мей ще постигне един сериозен Brexit, колкото и да е сложен и за двете страни. Димитър Иванов напомни, че народът на Великобритания гласува „да се излезе от този Европейски съюз“ и коментира, че Обединеното кралство може да е инициатор на една реформираща се Европа при втори референдум.  ", "date": "2018.12.14", "title": "Проф. Димитър Иванов: 2019 ще бъде сложна, преломна година за икономиката на България (ВИДЕО)"}
{"url": "http://epicenter.bg/article/Pochina-edna-ot-napadnatite-snoshti-zheni-v-stolichniya-kv---Hristo-Botev-quot-/170732/3/0", "text": "Почина е една от нападнатите снощи жени в кв. „Христо Ботев“, съобщиха от болница ИСУЛ, предаде  bTV .   Тя е на 70 години и беше приета в лечебното заведение вчера в много тежко състояние.   24-годишен мъж нападна вчера вечерта в кв. „Христо Ботев“ с хладно оръжие две жени – на 70 и 40 години, и 10-годишно дете.   Мъжът бил в нервна криза и се барикадирал в дома си.   Полицията успя да реагира бързо и изведе нападателя от апартамента. Задържаха го в Първо РУ.", "date": "2018.12.14", "title": "Почина една от нападнатите снощи жени в столичния кв. „Христо Ботев\""}
{"url": "http://epicenter.bg/article/Kradtsi-na-kabeli-ostaviha-bez-tok-6-stolichni-kvartala-/170735/3/0", "text": "Умишлен палеж в колектор в района на бул. \"Сливница\" в София, предизвикан при опит за кражба, остави без електрозахранване късно снощи 12 600 клиенти на ЧЕЗ Разпределение в 6 столични квартала, съобщиха от дружеството. Засегнати бяха домакинства и стопански потребители в Захарна фабрика, Илинден, Св. Троица, Западен парк, Фондови жилища и Банишора, предава Канал 3.  Екипи на ЧЕЗ Разпределение реагираха незабавно, констатирани бяха употребата на запалителни средства в колектора и щети по кабели на дружеството. Един от повредените кабели е 110 kV, положен само преди две години. ЧЕЗ Разпределение създаде организация за алтернативно захранване на засегнатите клиенти до отстраняване на повредите.  \"Имаме опит с подобни умишлени пожари. Те се извършват с цел изключване на електрозахранването, осигуряване на възможност за обелване на кабелите, сваляне на медния им екран и предаването му в пунктове за изкупуване на цветни метали. Кабелите, които полагаме в последните години обаче, са създадени по съвсем нова технология и не съдържат мед. Докато няма стриктно законодателство в тази посока обаче, подобни набези ще продължат и ще създават дискомфорт на хората“, каза Виктор Станчев, главен оперативен директор на ЧЕЗ Разпределение България.  ЧЕЗ Разпределение е взела всички възможни мерки за защита на колектора, които са в нейните възможности, като е осигурила и жива охрана чрез заплащане на външна фирма, която извършва обходи. Дружеството разчита на компетентните органи за изясняване на всички обстоятелства около инцидента и установяване на нарушителите. Компанията се надява със съдействието на отговорните институции да се преустановят посегателствата по електроенергийната инфраструктура.  Дружеството информира потребителите в засегнатите райони, че, след отстраняване на щетите, ще възстанови нормалната схема на електрозахранване на клиентите, като е възможно това да бъде придружено с кратковременни изключвания.  ", "date": "2018.12.14", "title": "Крадци на кабели оставиха без ток 6 столични квартала "}
{"url": "http://epicenter.bg/article/Nachalnikat-na-KAT-Kazanlak-Todor-Nikolov-beshe-otkrit-martav-/170750/3/0", "text": "Началникът на КАТ–Казанлък Тодор Николов беше открит мъртъв край с. Бузовград. По първоначална информация той е прострелян, предаде кореспондентът на bTV в региона.  Николов беше в неизвестност близо 50 часа. Той изчезна заедно със служебното си оръжие и личния си автомобил.  Започват огледи.  Шефът на областната полицията в Стара Загора пътува към мястото.  ", "date": "2018.12.14", "title": "Началникът на КАТ–Казанлък Тодор Николов беше открит мъртъв "}
{"url": "http://epicenter.bg/article/VSS-dade-Lozan-Panov-na-Inspektorata-zaradi-deloto--quot-Ivancheva-quot--/170759/3/0", "text": "Инспекторатът към Висшия съдебен съвет (ИВСС) трябва да извърши проверка на проверката, която председателят на Върховния касационен съд (ВКС) Лозан Панов възложи на делата за мерките за неотклонение на бившата кметица на \"Младост\" Десислава Иванчева и заместничката ѝ Биляна Петрова в Апелативния специализиран наказателен съд (АСНС).  Това реши днес Съдийската колегия във ВСС след два часа бурни дебати, като обоснова решението си на Закона за съдебната власт, който регламентира, че \"ИВСС извършва проверки за почтеност и конфликт на интереси на съдии, прокурори и следователи, на имуществените им декларации, както и за установяване на действия, които накърняват престижа на съдебната власт, и такива, свързани с нарушаване на независимостта на съдиите, прокурорите и следователите\",  Решението беше взето със 7 на 6 гласа, като срещу изпращането на казуса в инспектората гласуваха самият Панов, Атанаска Дишева, Олга Керелска, Цветинка Пашкунова, Боряна Димитрова и Красимир Шекерджиев.  Повод за него стана писмо от 11 съдии от АСНС, които след като Панов разпореди да бъдат проверени делата за мерките на Иванчева и Петрова, поискаха становище от ВСС по два въпроса. Първият от тях беше: \"Правомерно и допустимо ли е да се нарежда проверка включваща и неприключило производство по чл.270 от НПК, в срока на произнасяне на компетентния съд, без никакви данни и посочване на каквито и да е фактически основания за отклонения в разписаните правила за организацията на дейността на съдебния орган, и съставлява ли това опит за оказване на влияние върху вътрешното убеждение на съдиите, на които предстои да се произнесат по спорния предмет?\". А вторият - дали това \"съставлява проява на тенденциозно отношение към специализираните съдилища и в частност към АСНС, предвид обстоятелството, че спрямо никой друг съдебен орган в страната, не са били предприемани проверки при идентични условия?\".  Това накара колегията преди дни да поиска от апелативните спецсъдии да кажат нарушена ли е била всъщност независимостта им с тази проверка.  В сряда те са провели общо събрание, на което са решили да отговорят на кадровиците по следния начин: \"Не твърдим и в становището си не сме твърдели, че е нарушена независимостта ни (изводима от понятието \"проверка за независимост\")\". Като повтарят искането си ВСС да вземе становище дали е проявена тенденциозност към тях и дали проверката, разпоредена от Панов, е правомерна и допустима.  ", "date": "2018.12.14", "title": "ВСС даде Лозан Панов на Инспектората заради делото \"Иванчева\" "}
{"url": "http://epicenter.bg/article/Prekasvane-na-toka-srina-informatsionnata-sistema-na-MVR/170780/3/0", "text": "Технически проблем в част от информационната система на МВР е възникнал вследствие на неколкократно прекъсване на електрическото захранване. Това съобщиха от пресцентъра на МВР.    Експерти обаче успяха да отстранят проблема бързо. От него бяха засегнати част от услугите, предоставяни от столичния КАТ и от колегите им в страната.  ", "date": "2018.12.14", "title": "Прекъсване на тока срина информационната система на МВР, отстраниха проблема бързо"}
{"url": "http://epicenter.bg/article/Obrat--Do-tyaloto-na-shefa-na-KAT-Kazanlak--namereni-pachki-i-revolver-/170787/3/0", "text": "На около 30-40 метра от простреляното тяло на началника на КАТ-Казанлък Тодор Николов са открити 4-5 пачки с банкноти български левове с различен номинал между 100 и 20 лева, както и револвер в кожен кобур, най-вероятно незаконен и кутийки с боеприпаси за него. Това съобщи на брифинг в Казанлъшкото село Бузовград окръжният прокурор на Стара Загора Дичо Атанасов, цитиран от Канал 3.  Той потвърди, че около 13 часа при обход на полицаите за охрана на обществения ред в Казанлък край стената на язовир \"Копринка\" в гориста местност е открито тялото на издирвания от сряда Тодор Николов. Той бил в личния си автомобил, прострелян в дясното слепоочие с един куршум. В ръката си все още стискал служебния си пистолет \"Макаров\", поради което основната версия на разследващите е самоубийство.  Според директора на ОД на МВР в Стара Загора старши комисар Георги Хаджиев смъртта е настъпила около 38 часа преди тялото да бъде открито, тоест малко след като катаджията е бил обявен за издирване в сряда. Разследващите тепърва ще преброят колко лева са откритите пари, но най-вероятно те са по-малко от 10 хил. лева и ще се установява дали има връзка между тях и мъртвия. На този етап не се изключва и вероятността парите да са във връзка с някаква корупционна практика в КАТ-Казанлък, макар че до момента не са подавани сигнали за подобни нарушения.  ", "date": "2018.12.14", "title": "Обрат? До тялото на шефа на КАТ-Казанлък, намерени пачки и револвер "}
{"url": "http://epicenter.bg/article/Posreshtame-astronomicheskata-zima-sas-snyag/170760/2/0", "text": "Значителна облачност очакваме през целия ден. В Западна и Северна България ще превалява сняг, на югозапад и на изток - предимно дъжд. В равнинните райони не се очакват нито значителни количества дъжд, нито съществена снежна покривка.   Студеният въздух във височина постепенно отстъпва на по-топлия. Затова и валежите от сняг няма да са толкова осезаеми. В ниското обаче ще е студено. Сутринта и вечерта температурите ще варират между минус 5 и 0 градуса. В хода на деня живакът ще скочи до между 1 и 7 градуса.   В планините над 1200 метра ще вали сняг, под тази граница – дъжд. По високите върхове температурите през деня ще са около минус 9 – минус 10 градуса, в ниското - от нула до 2-3 градуса над нулата.   Циклонът, който преминава над нашите географски ширини, ще донесе значителни снеговалежи западно от нас – най-вече в Сърбия и Босна и Херцеговина. За там са издадени предупреждения в жълто за интензивни снеговалежи и опасно хлъзгави пътища.   През почивните дни времето ще е меко с дневни температури около 5-6 градуса. По-значителни валежи очакваме в неделя.   В началото на нова седмица от север отново ще нахлуе студен въздух, с който преваляванията от дъжд ще преминат в сняг.   С всички условности на по-дългосрочните прогнози се очертават два периода с по-голяма вероятност за осезаеми снеговалежи. Единият е в началото на астрономическата зима – около 21-22 декември. Второто застудяване със сняг ще е около Стефановден – 26-27 декември. На този етап прогнозите сочат, че и двете порции снеговалеж ще са сравнително слаби.   Източник: Нова.тв", "date": "2018.12.14", "title": "Посрещаме астрономическата зима със сняг"}
{"url": "http://epicenter.bg/article/Postavyat-skandalnite-gey-bilbordove-v-chetiri-grada--vklyuchitelno-Sofiya-i-Plovdiv/170762/2/0", "text": "В четири български града ще бъдат поставени билбордове със снимки на двойки с хомосексуална ориентация, сред тях са и София и Пловдив. Това е информационна кампания. Има за цел да повиши чувствителността на обществото съм равнопоставеността на еднополови двойки и хората, които са с хомосексуална ориентация. Не знам къде ще има свободни позиции, но местата трябва да са видими, за да стигне посланието до повече хора.   Това каза пред   Моника Писанкънева, мениджър Развитие на филантропията във фондация „Работилница за граждански инициативи“, за билбордовете с гей посланието „Няма страшно. Това е просто любов“, които скандализираха граждани във Варна и в Бургас.   Фондацията е координатор на проекта „Заедно за правата на ЛБТИ в България“, финансиран с 200 хил. евро по програмата „Права, равенство и гражданство“ на Европейската комисия.   Въпреки че не са описани в проекта, билбордовете са поставени като част от него. Основната част от проекта са семинари за правата на ЛГБТИ за учители, политици и бизнесмени.   Посланието е за нуждата от равни права, а парламентът като законодателен орган се грижи законодателството да отговаря на актуалните обществени отношения, обясни Писанкънева защо снимката на един от билбордовете е пред Народното събрание. Изборът на знакови сгради за фон е на друг партньор в проекта – GLAS Foundation (фондация Глас-България).  ", "date": "2018.12.14", "title": "Поставят скандални гей-билбордове в София и Пловдив"}
{"url": "http://epicenter.bg/article/Vitseprezidentat-gostuva-v-Doma-na-veteranite-na-kulturata-i-izkustvata/170771/2/0", "text": "Дома на ветераните на културата и изкуствата в София посети вицепрезидентът Илияна Йотова. От демографската криза в България през политиката със сънародниците ни в чужбина до необходимостта от повече култура и духовност – този широк кръг от теми обсъдиха Илияна Йотова и заслужилите културни дейци. Това съобщиха от прессекретариата на президента.   Създаден през 50-те години на миналия век, домът е единственият по рода си в България. В момента в него живеят 12 души – писатели, режисьори и сценаристи, журналисти, актьори, цирков артист, дейци на музикалното изкуство.   Дейците на културата и изкуствата споделиха моменти от богатия си житейски и творчески път. Проф. Иван Терзиев разказа как 10 години е чакал премиерата на филма си „Селцето“. Цигуларката Златка Ганева, която дълги години е работила в Тунис, изтъкна високия авторитет на българските дейци на културата и изкуството в чужбина. Цирковият артист Панайот Ставрев – Понко сподели огорчението си от нивото на цирковото изкуство в България днес.   „Днес като че ли не е така модерно да се говори за култура“, отбеляза вицепрезидентът. Илияна Йотова се обърна към домакините си с думите: „Толкова много можем да почерпим от Вашия опит“.   Специални благодарности за доброто отношение и всеотдайност отправиха културните дейци към директора Галина Алтимирска и екипа на дома.   По повод настъпващите Коледни и Новогодишни празници вицепрезидентът подари с лично посвещение на всеки от ветераните на културата и изкуствата книга на съвременен български автор. „Вашето присъствие и контактът ни с Вас е достатъчен подарък“, отбеляза Панайот Ставрев – Понко.", "date": "2018.12.14", "title": "Вицепрезидентът гостува в Дома на ветераните на културата и изкуствата"}
{"url": "http://epicenter.bg/article/Prezidentat-Rumen-Radev-shte-bade-na-ofitsialno-poseshtenie-v-Yordaniya-ot-15-do-17-dekemvri-/170774/2/0", "text": "От 15 до 17 декември президентът Румен Радев ще бъде на официално посещение в Хашемитско кралство Йордания по покана на крал Абдула II бин ал-Хусейн. Това съобщиха от прессекретариата на държавния глава.  В кралския дворец в столицата Аман българският президент Румен Радев и съпругата му Десислава Радева ще бъдат посрещнати с официална церемония от техни величества крал Абдула II бин ал-Хусейн и кралица Рания ал-Абдула на 16 декември.  Във фокуса на визитата е задълбочаване на политическия диалог и на двустранните отношения, стимулиране на търговско-икономическото и инвестиционно сътрудничество, както и партньорството в сферата на отбраната и сигурността. Ще бъде обсъдена и ситуацията в Близкия Изток и миграционната криза.  В бизнес делегацията, която придружава президента, са включени редица представители на български компании в областта на отбранителната индустрия, които ще обсъдят със свои партньори от Йордания реализацията на общи проекти. В Аманската търговска камара Румен Радев ще открие Българо-йорданския бизнес форум, в който ще участват и компании от България в сферата на информационните технологии, хранително-вкусовата промишленост и др.  В Аман държавният глава ще се срещне с представители на общността ни в Йордания и с йордански граждани, завършили образованието си в България.  Президентът Румен Радев ще посети съоръжението за научни експерименти SESAME, което е единствено по рода си в Близкия изток. Учредена от девет държави и под егидата на ЮНЕСКО, лабораторията цели да предостави възможност за изследвания в редица сфери и същевременно да насърчи международното научно сътрудничество.  По време на визитата си в Йордания президентът ще посети и Центъра за подготовка на специалните сили “Крал Абдуллах II“, както и древния град Петра.   Водената от българския държавен глава делегация включва вицепремиерът и министър на външните работи Екатерина Захариева, представители на изпълнителната власт, представители на 30 български фирми, както и проф. Леандър Литов - ръководител на българския екип от учени в ЦЕРН.  ", "date": "2018.12.14", "title": "Президентът Румен Радев ще бъде на официално посещение в Йордания от 15 до 17 декември "}
{"url": "http://epicenter.bg/article/Radev-izrazi-saboleznovaniya-na-Erdogan-po-povod-tezhkiya-intsident-s-vlak-/170775/2/0", "text": "Държавният глава Румен Радев изпрати съболезнователно писмо до своя турски колега президента Реджеп Тайип Ердоган по повод тежкия инцидент с високоскоростен влак в района на Йенимахале, при който загинаха и бяха ранени много граждани. Това съобщиха от прессекретариата на държавния глава.  \"В този труден за турския народ момент, бих искал да изразя от името на българския народ и от мое име най-искрени съболезнования към семействата и близките на загиналите, както и пожелания за скорошно възстановяване на пострадалите\", заявява в писмото си до Реджеп Тайип Ердоган българският президент.  ", "date": "2018.12.14", "title": "Радев изрази съболезнования на Ердоган по повод тежкия инцидент с влак "}
{"url": "http://epicenter.bg/article/Bolnitsa--Lozenets--Blagodarim-na-premiera/170776/2/0", "text": "\"Ръководството и целият екип на Университетска болница „Лозенец“, преподавателите, студентите и специализантите изказват благодарност и признателност на министър-председателя Бойко Борисов за решението му да запази Университетска болница „Лозенец“ като Национално многопрофилно лечебно заведение и учебно-клинична база на Софийския университет „Св. Климент Охридски“\". Това се казва в позиция на болницата.   \"Ние ще продължим да подкрепяме идеята за изграждането на нова Национална детска многопрофилна болница в България\", се казва още в позицията.   По-рано от Брюксел премиерът Борисов заяви, че ще се съгласи болницата да не бъде преструктурирана, но ще иска тя да мине към Министерството на здравеопазването.  ", "date": "2018.12.14", "title": "Болница „Лозенец”: Благодарим на премиера!"}
{"url": "http://epicenter.bg/article/Krayat-na-edin-politicheski-sezon--Kakvo-e-razpredelenieto-na-silite---VIDEO--/170781/2/0", "text": "Последните социологически изследвания сочат много близки резултати в подкрепата към управляващите от ГЕРБ и опозицията в лицето на БСП. Според социолозите разликата е в рамките на статистическата грешка.  „Това, което в момента се отчита, не може да бъде представено като краен резултат, защото знаем, че електоралните нагласи са силно волатилни. Подобни изследвания не отчитат корпоративния вот, който в България е доста голям. В крайна сметка по време на избори винаги се оказваме изненадани”, коментира в предаването „Плюс-Минус. Коментарът след новините” по Нова тв политическият анализатор Стойчо Стойчев.  „В период на изострена политическа конфронтация между управляващите от една стана и президента, и БСП от друга – такъв тип изследвания се използват, за да се заблуждава народът, че има реална политическа битка”, смята още Стойчев.  „Проблемът на опозицията, на БСП, е, че тя не успява да канализира своите намерения, послания, и да изпревари ГЕРБ. БСП дава противоречиви послания”, заяви политологът Иво Инджов.  Що се отнася до по-малките партии в управляващата коалиция, Стойчо Стойчев коментира, че обикновено те губят имиджово от участието си в управлението.  „В България обаче не се случва това. Преди избори социолозите винаги отписват „Атака”, а „Атака” винаги е в парламента. Тя е скрита от социолозите, техният електорат не са от хората, които обичат да отговарят на социолози”, коментира Стойчев.  Според Инджов протестите в момента са утихнали, но причините за социалното недоволство не са изчезнали.  „Предстоят много високи сметки. Икономисти прогнозират драстично поскъпване на цените”, заяви Инджов.  ", "date": "2018.12.14", "title": "Краят на един политически сезон: Какво е разпределението на силите? (ВИДЕО) "}
{"url": "http://epicenter.bg/article/Zaharieva--Ofertata-za-F-16-beshe-podobrena--no-kabinetat-ne-iska-da-vliyae-na-komisiyata-po-izbora/170782/2/0", "text": "Офертата на САЩ за нов самолет   днес беше подобрена, но като правителство не искаме да влияем на комисията, която ще вземе това решение. Това каза в Министерски съвет вицепремиерът и министър на външните работи Екатерина Захариева след среща със заместник-държавния секретар на САЩ Джон Съливан, който е на двудневно работно посещение в България, предаде репортер на Агенция „Фокус“.  „България има стремеж да модернизира армията и да подобри способностите си. В процедура сме за закупуване на нов самолет“, посочи тя. „На срещата обсъдихме какво можем да направим заедно в партньорството по отношение на отбраната. Големият брой на български военнослужещи, специализирали в САЩ, тренировъчните мисии на България и САЩ, бяха важна тема от разговора ни“, обясни Екатерина Захариева.  „Обсъждахме важни въпроси от двустранните отношения. Обединихме, се че като страни съюзници и партньори споделяме общи демократични ценности и притеснения за някои от ситуациите около нас“, каза външният министър. „Говорихме за това какво можем да направим, за да подобрим още повече нашите търговски отношения“, поясни Захариева. „Обединихме се, че въпреки ръста в търговския обмен между двете страни има още какво да се направи“, каза още тя.  Изразявам надежда, че България в скоро време ще бъде третирана като другите държави от ЕС и ще се стигне до отпадане на визите, каза още вицепремиерът Захариева.  „Благодаря за доброто сътрудничество. Надявам се да увеличим знанията на българите за условията за отпускане на визи, за да намалим отказите“, посочи тя. „Повдигнах въпроса колко важно за българите в САЩ е започването на преговорите за подписване на стопанската спогодба“, обясни Екатерина Захариева.   „Обсъдихме въпроси от общ за страните интерес, като европейската перспектива за Западните Балкани. Имаме една и съща позиция по отношение на подкрепата на страните в процеса по членство в ЕС и НАТО“, каза още външният министър.  Двустранните ни отношения са по-силни от всякога и непрекъснато се засилват, заяви от своя страна заместник-държавният секретар на САЩ Джон Съливан.  „България е много важен партньор и приятел в региона. Ценим приятелските ни отношения“, заяви той.  „Проведохме много ползотворна среща. Разгледахме различни теми, от национална сигурност до икономическите ни отношения“, обясни Джон Съливан. „Взаимоотношенията ни с България се задълбочават и са много динамични“, коментира той.  „Обсъдихме плановете за модернизация на Въоръжените сили и диверсификацията на енергийните източници“, поясни зам.-държавният секретар на САЩ.   „Продължавам визитата си и утре със срещи с президента Румен Радев, министър-председателя Бойко Борисов и министъра на отбраната Красимир Каракачанов“, посочи Съливан и допълни, че ще проведе среща и с българи, които са специализирали в САЩ и са се върнали да прилагат опита си в България.   \"Ако бъдат закупени самолети F-16, те ще бъдат оперативно съвместими с тези, които се използват от партньорите в НАТО\", коментира още Джон Съливан.  „Това е суверенно решение на правителството. Готови сме да предоставим всякаква допълнителна информация, която ще спомогне на правителството да вземе решение“, заяви той. „Наш ангажимент е сигурността на България като съюзник в НАТО“, посочи Джон Съливан. „Най-важното е, че имаме ангажимент към сигурността на България. САЩ като съюзник в НАТО ще подпомага останалите съюзници в промените“, каза още той.  \"От гледна точка на САЩ е много важна енергийната диверсификация на България, за се повиши националната сигурност и да не зависи страната само от един източник\", када още заместник-държавният секретар на САЩ.  „САЩ също се притесняват от зависимостта от нефт от чуждестранни източници от десетилетия насам. Особено през последните 10-15 години САЩ стигна до там, че изнася енергия“, коментира той.  „Диверсификацията е много важен въпрос от националната сигурност. С външния министър Захариева обсъдихме този въпрос. Що се отнася до тръбопроводите, изразихме становището си. Знаем, че правителството ще вземе суверенно решение, както и за изтребителите“, посочи Джон Съливан.   ", "date": "2018.12.14", "title": "Захариева: Офертата за F-16 беше подобрена, но кабинетът не иска да влияе на комисията по избора"}
{"url": "http://epicenter.bg/article/Rumen-Radev-sezira-Konstitutsionniya-sad-za-razporedbi-ot-Zakona-za-darzhavniya-byudzhet-za-2019-g--/170783/2/0", "text": "  Държавният глава Румен Радев сезира Конституционния съд за разпоредби от Закона за държавния бюджет на Република България за 2019 г., които са в разрез с конституционните принципи на социалната и правовата държава. Това съобщиха от прессекретариата на президента.  Според президента непостъпването на средства от концесията на летище София във Фонда за гарантиране устойчивост на държавната пенсионна система е конституционно неприемливо.  За да не забави действието на бюджетния закон от началото на 2019 г., президентът обнародва Закона за държавния бюджет на Република България, въпреки несъгласието с някои положения в него. Държавният глава сезира Конституционния съд за разпоредби, които засягат основни права на гражданите.  Конституционното им признание изисква от законодателя да зачита техните проявления и да не отстъпва от съществуващите им гаранции. Според държавния глава това задължение не е изпълнено с разпоредбите на чл. 96 и § 14, т. 1, 2, 3, б. „а“ и § 15 от Закона за държавния бюджет на Република България за 2019 г. Приетите с тях правила са отстъпление от принципите на социалната и правовата държава, създават неравенство пред закона и прилагането им ще доведе до противоконституционни последици.  Според президента непостъпването на средства от концесията на летище София във Фонда за гарантиране устойчивост на държавната пенсионна система е конституционно неприемливо. Правото на пенсионно осигуряване би останало просто една декларация, ако държавата не създава гаранции за неговото упражняване.  Неразривната връзка между това право и задълженията на държавата изисква да се отчитат съществуващите реалности, поставящи в риск пенсионната система - неблагоприятното съотношение между работещите и пенсионерите, застаряването на населението, ниските доходи. Социалната държава трябва да приема закони, които да стабилизират тази система.  Ограничаването на приходоизточниците на Фонда поставя под съмнение дългосрочното изпълнение на неговото предназначение – да гарантира стабилността на пенсионната система. Така законодателят се отклонява недопустимо от принципа на социалната държава и застрашава упражняването на едно конституционно гарантираното право на гражданите.  В искането се оспорва и въвеждането на упражненото право на пенсия като несъвместимост със заемане на длъжност за държавен служител. Реализирането на едно конституционно право, което не влияе негативно върху безпристрастното и законосъобразно изпълнение на държавната служба в обществен интерес, не може да направи едно лице негодно да е държавен служител.  Приетата уредба създава неравно третиране в зависимост от основанието за пенсиониране и засяга придобити права, в нарушение на принципите за равенство пред закона и правовата държава. Това законодателно решение не позволява да се отчетат потребностите в различните администрации. Създава се опасност за изпълнението на публични функции, за които след задължителните според закона уволнения може да не се намерят професионално подготвени кандидати.  ", "date": "2018.12.14", "title": "Радев сезира Конституционния съд за Закона за бюджета заради концесията на летище “София”"}
{"url": "http://epicenter.bg/article/Mahnaha-perkite-na-akuli-ot-Grafa--ulitsata-po-madridska-moda/170784/2/0", "text": "Станалите популярни в социалните мрежи като перки от акули ограничители по ул. \"Граф Игнатиев\" бяха премахнати. От днес започва поставянето на нови 500 ограничители между зоната за пешеходци и трамвайните линии. Те ще заменят големи бетонни блокчета, които бяха сравнявани дори с надгробни плочи.    По думите на главния архитект на София Здравко Здравков премахнатите ограничители били едни от обсъжданите варианти. Тези, които ще се поставят от днес, са окончателни. Проектантът на ремонта - арх. Иво Пантелеев, пък добави, че това е последният вариант и се надява този път да бъдат одобрени от гражданите. И както за плочките пред храм \"Свети Седмочисленици\", които беше видял в Мюнхен, каза за ограничителите, че са като Мадрид и Антверпен. Тези в София обаче са два пъти по-високи, за да може \"хем да са видими, хем да не пречат\", посочи Пантелеев.   В първоначалния проект не се е предвиждало поставянето на такива ограничители, но те са поискани от Пътна полиция, за да се обособяват ясно трамвайните линии. Това е изискване, което трябва да бъде спазено, за да може общината да пусне трамвая по улицата.   Източник: Канал 3", "date": "2018.12.14", "title": "Махнаха перките на акули от Графа, правят улицата по мадридска мода"}
