{"url": "http://epicenter.bg/article/Gen--Konstantin-Popov--Poznavam-uvazhavaniya-g-n-prezident--izglezhda-mi-nerven/172763/2/0", "text": "  \"Не знам какво е имал предвид, понякога трудно разбирам някои политически послания. Доколкото разбирам, може би лобистите били в Парламента. Не, Парламентът определя правилата, взема окончателното решение, така че ние може да сме обект на лобизъм, ако има такъв, но не съм видял\", добави ген. Попов.     Максималната цена е прогнозируема максимална стойност на базата на направени преди доста време проучвания - никъде не е казано, че който надвиши с една стотинка тази цена - 1,8 милиарда лв, отпада\", поясни генералът. \"На базата на какви оценки стигнаха до някакви огромни разходи - няма цифри, защото просто не сме почнали преговори. Изпратили сме писма до всички, да кажат - има ли наличност и на каква цена. Предстои по-трудната част - конкретни преговори, но и след сключване на договор, тази цена може да не е окончателна. Изключитено рано е да драматизираме\", изтъкна ген. Константин Попов.     \"Имам много конкретни впечатления от работата на всички свои подчинени - ако мога да си позволя един съвет, ако искат да го приемат: да не отиваме в крайности, с изостряне на отношенията, изглеждат ми нервни, да продължим процеса уверено, мъдро, спокойно, в полза на Българската армия, всъщност\", препоръча на някогашните си подчинени генералът. \"Тази нервност може да има политически характер, или други неща - не знам, не мога да гадая по този начин. Между другото г-н Вигенин каза, че те не комуникират с г-н президента: бих попитал по какво точно те имат различия в позициите си? Да кажат 2-3 неща!\"     За твърдението на опозицията, че Ф-16 Блок 70 бил \"несъществуващ самолет\", Константин Попов предположи, че тя знае повече от правителството на САЩ. \"Съвсем наскоро се получи информация, че производството на точно този тип самолег - Блок 70, ще започне през 2019 г. Всъщност какво ги притеснява опозицията какво точно правят в САЩ -дали могат да си намерят работници, или дали имат апаратура? Това за мен е една пушилка, пара, изкуствено напрежение, президентът Радев използва думата \"кренвирши\" във връзка с Швеция преди време. Когато се поемат ангажименти от държави като САЩ, Швеция, България, нещата са сериозни, защото всеки носи отговорност\".     Помолен да представи радара от пето поколение, с който е оборудван Ф-16 Блок 70, пилотът каза: \"Не знам доколко мога да го обясня: предишните радари са механични, антените се движат механично, докато активната решетка има 1400 диполчета, всяко от тях е като антенка, сканира се електронно и дори някои от тях да откажат, радарът работи прекрасно, трудно се смущава, има по-голяма разделителна способност\".    ", "date": "2019.01.12", "title": "Ген. Константин Попов: Познавам уважавания г-н президент, изглежда ми нервен, да каже кой е лобист!"}
{"url": "http://epicenter.bg/article/Stanishev-za-Simov--Negovite-ubezhdeniya-kato-pravilo-sledvat-smyanata-na-rakovodstvoto-na-BSP/172736/2/0", "text": "Самият Станишев си го върна на съпартиеца си Симов и го обвини в партиен кариеризъм, съобщава Канал 3. Попитан дали думите на съпартиеца му го обиждат, Станишев се засмя. \"А, вие имате предвид едно интервю... Вижте, това дори не заслужава коментар за мен. Особено имайки предвид, че човекът, който го е направил, е известен в БСП, че неговите убеждения като правило следват смяната на ръководството на БСП\", захапа Симов бившият соцлидер.   .      смята, че , каквито слухове в БСП вървят.   Винаги критичният към ръководството Божинов днес изненадващо запази дипломатичен тон.     И Божинов, и Михаил Миков посочиха, че не е редно президентът на ПЕС да бъде нападан по този начин. По вътрешна информация, очаква се остър спор в залата на пленума именно заради интервюто на депутата по адрес на лидера на ПЕС и нелицеприятните твърдения, че той само ще ощети листата на социалистите, ако я поведе.    Пленумът ще определи листата, както и водача. \"Не сме партия като другите - лидерът да определи водача на листата\", стана ясно от думите на социалиста. \"Всеки член на БСП и човек с леви идеи има място в листата\", посочи той.   На пленума днес социалистите трябва да обсъдят и да приемат \"Визия за България, както и визията си за Европа, която да бъде платформата им за евроизборите. Двата документа ще бъдат приети на червения конгрес на 26 януари. В дневния ред на пленума е още и отчетът на евродепутатите от ПЕС.   . Станишев изреди като най-големи успехи отхвърлянето на два от трите доклада за пакета \"Макрон\" от транспортната комисия, обновената позиция на Европарламента за пълноправното ни членство в Шенген по всички граници, която бе приета по негов доклад през декември, както и създаването на европейски орган на труда, който е на финалната права и по него докладчик е Георги Пирински.  ", "date": "2019.01.12", "title": "Станишев за Симов: Неговите убеждения като правило следват смяната на ръководството на БСП"}
{"url": "http://epicenter.bg/article/Krasimir-Uzunov--Dogovorat-ot-Prespa-shte-se-obarne-sreshtu-Balgariya-/172742/2/0", "text": "Договорът от Преспа ще се обърне срещу България. Това каза за предаването „Метроном“ анализаторът на македонската история и президент на Агенция и Радио „Фокус“ Красимир Узунов.  „Последните изявления, направени за вътрешнополитическа обстановка в Македония, превръщат казуса „Македония“ в много популярен китайски йероглиф за война, който означава едновременно възможност и опасност. Заев залага на македонска идентичност и език, самобитност и самостоятелност. Това трябва да предизвика сепуко у българските патриоти, защото това е контрапродуктивно на каузата и на казуса, свързан с България“, каза той.  Красимир Узунов обясни, че това означава, че ако сега се отвори пътят на Македония към НАТО и ЕС, премиерът Зоран Заев ще се окаже прав и така нареченият македонски език ще бъде легитимен и пълноправен във всички европейски и натовски страни.  НАТО не трябва да е фикция, каза още той и добави, че бързият прием в организацията е търсене на варианти, за да се чувстват сигурни, че все още ще има такава държава, а скоро няма да станат член в ЕС.  Македония не е потенциал като Черна гора, която да интересува НАТО, но има интересно геостратегическо разположение, защото е пресечна точка на диагоналите на Балканите, добави той.  Според Красимир Узунов напрежението в съседната ни страна ще продължи.  ", "date": "2019.01.12", "title": "Красимир Узунов: Договорът от Преспа ще се обърне срещу България "}
{"url": "http://epicenter.bg/article/Tsvetanov-naredi-palna-mobilizatsiya-za-ubeditelna-pobeda-na-evrovota-i-mestnite-izbori/172743/2/48", "text": "  Евроизборите ще ни покажат какъв резултат можем да очакваме на местните избори, а един успех би мотивирал още повече членовете на партията. Това заяви председателят на ПГ на ГЕРБ и зам.-председател на партията Цветан Цветанов по време на среща с актива на ГЕРБ-Пловдив област, съобщиха от пресцентъра на партията.  Събитието се проведе в Пловдив, като на него присъстваха и народните представители от ГЕРБ-Пловдив област, областният координатор Георги Мараджиев, общинските ръководители, кметовете на общини, общинските съветници и кметове на кметства.  „  Кметовете и общинските съветници трябва да са близо до хората, да чуват проблемите и да ги решават“, подчерта Цветан Цветанов, който е и председател на Националния предизборен щаб на ГЕРБ.  Той призова присъстващите членове на ГЕРБ да продължат да са сред хората и да говорят за реализираното от правителството до момента.  „  категоричен бе Цветанов. По думите му за тази цел трябва да се търсят и привличат в редиците на ГЕРБ младите хора, върнали се и реализирали се в България, които да покажат, че тя е едно добро място за живот и реализация.  „   Председателят на ПГ на ГЕРБ информира, че скоро стартира серия от граждански диалози в цялата страна под мотото „Европа в нашия дом“. Цветанов каза още, че по време на тези диалози ще се разяснява какво е донесла на България европейската солидарност в сферите на образованието, регионалното развитие и др.  „В диалозите ще се включат специалисти и министри, които ще обяснят свършеното, но и ще чуят какво мислят хората. Ще покажем и какво са направили кметовете и местната власт, как са усвоени и реализирани европейските средства и как те са променили нашия живот“, допълни Цветанов.   Според председателя на ПГ на ГЕРБ не трябва да се пропуска нито една добра възможност да се показват добрите политики, но в същото време не трябва и да се подценяват ситуациите, които носят негативен заряд.  В заключение Цветанов заяви, че днес е един изключителен ден, в който погледите са насочени към европейската столица на културата – Пловдив. По думите му това е едно събитие, което ще остави своя отпечатък в историята и ще даде заряд за предстоящите европейски избори.  ", "date": "2019.01.12", "title": "Цветанов нареди пълна мобилизация и вдигна летвата за местния вот - ГЕРБ да спечели 160 общини!"}
{"url": "http://epicenter.bg/article/Natsionalniyat-savet-na-BSP-prie-edinodushno-proekta--quot-Viziya-za-Balgariya-quot--/172745/2/0", "text": "  Това съобщиха от пресцентъра на партията.  За пръв път проектът беше представен на 21.07.2018 г. на форум на БСП в НДК. Оттогава се проведоха 571 срещи с браншови и синдикални организации, членове и симпатизанти на БСП, граждани и експерти в цялата страна. Техните предложения - общо 924, бяха обобщени и включени в проекта.   Най-много са предложенията в сферата на социалната политика (130), образованието и науката (130), регионалното развитие (107), земеделието (105) и здравеопазването (92). Десетки са и предложенията за икономиката, данъчната политика, националната сигурност и туризма.  Окончателно проектът за различна Визия за България ще бъде приет на Конгреса на БСП, който ще се проведе на 26 януари 2019 г. в НДК.   С кворум от 108 души започна първото за годината заседание на Националния съвет на БСП.", "date": "2019.01.12", "title": "Националният съвет на БСП прие единодушно проекта \"Визия за България\" "}
{"url": "http://epicenter.bg/article/Georgi-Svilenski--BSP-iska-da-se-vidi-dogovora-mezhdu-API-i--Avtomagistrali-/172747/2/0", "text": "Депутатите от БСП ще внесем искане до АПИ да бъде предоставен договорът между АПИ и „Автомагистрали“, обяви Георги Свиленски.   От левицата настояват да станат публични и рамковите споразумения между избраните фирми и АПИ. Искаме да разберем за какво ще се предоставят тези 1,3 млрд. лева на \"Автомастрали\", които правителството прие в края на година, обясни зам.-председателят на ПГ на БСП.   Свиленски припомни думите на бившия директор на АПИ Светослав Глосов, че в края на 2018 г. ще се обяви обществена поръчка за магистрала „Хемус“.  На 28 декември обаче министър-председателят Борисов казва, че ще се отпуснат един милиард и триста милиона на „Автомагистрали“. Затова ще поискаме да ни бъдат предоставени тези договори. Ние не сме против фирмите – ние сме против манипулации и липса на прозрачност при изразходване на тези средства, категоричен е социалистът.   Тези пари не са на ГЕРБ или Борисов, всеки един български гражданин трябва да знае как се харчат. Против сме да не се спазва Законът за обществени поръчки, да няма критерии и да не се спазват правилата в държавата, обобщи Свиленски.  ", "date": "2019.01.12", "title": "Георги Свиленски: БСП иска да се види договора между АПИ и  „Автомагистрали“"}
{"url": "http://epicenter.bg/article/Ot-plenuma-na--quot-Pozitano-quot--20--Istanbulskata-konventsiya-shte-e-sitoto-za-evrodeputatite-na-BSP/172750/2/0", "text": "  Това изискване е записано в    Предложението е направил Янаки Стоилов по време на заседанието на предизборния щаб и идейната комисия на БСП в началото на седмицата,            Критериите са дописани допълнително в проектодокумента, който членовете на Националния съвет на партията одобриха.   Последната редакция на \"Визия за Европа\", направена след предложението на Янаки Стоилов, гласи, че   .    коментираха червени пред    В същото време ПЕС и БСП имаха не един сблъсък по темата именно заради убеждението на Станишев, че социалистите трябва да преосмислят решението си, взето на пленум още миналата година, и да подкрепят Истанбулската конвенция.   Д   Бъдещите евродепутати трябва да работят за равенството на гражданите и държавите-членки, от позициите си против пакета \"Макрон\" и за приемане в Шенген без допълнителни условия и за отпадането на Механизма за сътрудничество и оценка, като израз на политиката на \"двойните стандарти\".   Равноправно участие в общата енергийна политика на ЕС чрез изграждане на нови собствени ядрени мощности и развитие на транзитната газопреносна мрежа на територията на България, е другият национален интерес, който БСП ще изисква да следват евродепутатите й.   Във \"Визия за Европа\" е посочено още, представителите на социалистите в ЕП трябва да полагат усилия за продължаваща интеграция в ЕС на Западните Балкани с отстояване на въпросите от национален интерес за българското историческо и културно наследство на територията на държавите-кандидатки, както и правата на българските малцинствени общности там.   Номинираните трябва да подкрепят създаването на европейска прокуратура и да поискат отмяна на санкциите, наложени от ЕС на Русия, пише още в платформата.   На финала на документа социалистите посочват, че доминираната от десницата сегашна ЕК с въведените бюджетни ограничения, съкращаване на социалните разходи, намаляването на доходите от труд, растящите дългове на семействата са политика, която има за последствие растящо отрицание, евроскептицизъм, растящи прояви на краен национализъм, фашизъм и ксенофобия. Посочва се още, че този ЕС може да бъде променен само от социалистите на континента, а спечелването на евровота у нас от БСП е задължителна крачка към промяна на статуквото.   и включени в проекта, като най-много са те в социалната сфера и образованието, земеделието и здравеопазването. Окончателно проектът ще бъде приет на конгреса на БСП на 26 януари в НДК.  ", "date": "2019.01.12", "title": "Пленумът на \"Позитано\" 20 реши: Истанбулската конвенция ще е ситото за евродепутатите на БСП"}
{"url": "http://epicenter.bg/article/Yuriy-Aslanov--Na-teoriya-e-vazmozhno-sportmensko-sastezanie-na-izborite--no-edva-li-shte-stane-/172751/2/48", "text": "На теория е възможно спортменско състезание на изборите, но нямам усещане политическите сили да се удържат на тази висота. Това каза социологът Юрий Асланов в интервю за Агенция „Фокус“ за началото на новия политически сезон и във връзка с призива на председателя на парламента вотът през 2019 г. да е оспорвано спортменско състезание. По думите му това са хубави и красиви думи.  „Обикновено винаги се изговарят такива в началото на всеки парламентарен сезон, но нямам впечатление и усещане, че политическите сили ще се удържат на тази висота. Напротив, всички избори у нас, малко или много се възприемат като повод за някакъв политически скандал. Скандалът е традиционно състояние на изборните кампании“, коментира още Асланов.  Той заяви, че се очертава политически напрегната година. Според социолога ще има по-голяма концентрация на политически скандали и нападки.   Не вярвам да се предизвикат предсрочни парламентарни избори преди евровота – те могат да са естествен изход от ситуацията, ако напрежението ескалира, коментира още Асланов. По думите му твърде рисковано е да се правят прогнози за извънредни парламентарни избори до европейския вот.  „Смятам, че това е възможно при някакви много съществени и изненадващи резултати на евроизборите в България. Дотогава аз лично не вярвам, че ще бъдат предизвикани. Не мога да се закълна, защото могат да се случат непредвидени събития и да бъда опроверган. По обща логика на нещата ми се струва, че до европейските избори това няма да се случи, вече като видим резултата от тях и как го тълкуват останалите политически сили, ще стане ясно дали ситуацията е съществено нова, че да налага извънредни парламентарни избори“, коментира социологът.  По думите му при евентуални предсрочни избори животът на хората ще се промени поне за известно време, защото изборите са своеобразен отдушник от напрежението.  „В момента то е много високо в обществото. Хората искат политическа промяна, предполагайки, че такава може да доведе до промяна и в техния бит. Ние знаем от опит, че това не винаги се е случвало, но такова е масовото желание на хората и масовото им въображение. По начало това не е смисълът на изборите. Единственото предназначение на демократичните избори е властта да се предава по мирен път, без насилие“, каза още Асланов.   ", "date": "2019.01.12", "title": "Юрий Асланов: На теория е възможно спортменско състезание на изборите, но едва ли ще стане "}
{"url": "http://epicenter.bg/article/Mashinist-spasi-piyan-kyustendilets--izskochil-pred-vlaka-Pernik-Kyustendil-/172738/3/0", "text": "Бързата реакция на машинист спаси живота на 50-годишен мъж, който е изскочил пред пътническия влак от Перник за Кюстендил.  Инцидентът е станал около 19,30 ч. снощи в Кюстендил, в близост до опитното поле.  50-годишният мъж е бил във видимо нетрезво състояние. Машинистът го е видял и е направил всичко възможно да спре влака.  Мъжът е настанен в кюстендилската болница със счупени ребра, но без опасност за живота, каза за Дарик говорителят на Областната дирекция на МВР в Кюстендил Катя Табачка.  Образувано е досъдебно производство, уведомен е дежурен прокурор.  ", "date": "2019.01.12", "title": "Машинист спаси пиян кюстендилец, изскочил пред влака Перник-Кюстендил "}
{"url": "http://epicenter.bg/article/Spetsialni-predlozheniya-ot-ZORA-i-Sharp/172719/4/0", "text": "http://epicenter.bg/article/Spetsialni-predlozheniya-ot-ZORA-i-Sharp/172719/4/0", "date": "2019.01.12", "title": "Специални предложения от ЗОРА и Sharp"}
{"url": "http://epicenter.bg/article/Gen--Andrey-Botsev--Speshno-se-nuzhdaem-ot-nova-tehnika--F-16-shte-e-nay-dobriyat-samolet-v-regiona/172737/11/34", "text": "     Причините са различни. Проектът за военновъздушните сили за придобиване на целеви изтребител е от 2008 г. И искам да подчертая, че военната експертиза винаги си е свършвала работата и по независими от нас причини процедурата е била прекратявана или прекъсвана. Помните и скандала през 2017 г. – и тогава военната експертиза си беше свършила работата, беше предоставила материалите. Решението обаче се взима от комисията, която е назначена.     Може и да е имало някакви допуснати грешки. Но за да започне един инвестиционен проект, се изисква минимум от година до година и шест месеца, както показаха и последните проекти. Това е много време, много свършена работа – изработва се методика за оценка, математически модел за оценка и това е много работа на много хора. И аз благодаря на нашите експерти, че тези неща са били изпълнени. Съвместната работна група, която беше назначена със заповед на министър-председателя, си свърши работата, предостави данните, но окончателна оценка не можа да се вземе поради липсата на доста сериозна информация, която не ни беше подадена от трите държави. И аз мисля, че при такива инвестиционни проекти е нормално процедурата да е правителство – правителство. Защото ще бъде много по-прозрачно, ще се вземе политическо решение и ще се уговори най-необходимото, което отговаря на нашите изисквания. И могат и да се намалят параметрите по заплащане, време за доставка и т.н. Понеже финансовият ресурс е много по-голям, най-добрият вариант е правителство – правителство, защото ако се сключи договор с някоя от страните, на нас след това ни предстои договор. Защото са ни необходими 16 изтребителя, а не пак да започнем процедура за договорка по цена, по показатели и да вземем примерно друг вид машина. Затова решението трябва да е политическо и стратегическо.     Не мога да кажа кои са подводните камъни. Но мисля, че в добра насока е замисълът на процедурата, според който преговорите ще завършат правителство – правителство, за да се гарантира по-голяма прозрачност. И там вече ще се договарят параметрите. Но докато не се проведат преговори, ние няма как да гадаем. Истината е, че в рамката, която беше гласувана от Народното събрание, не влизаше нито една от държавите, които представиха оферти. Това, че дадена фирма предлага един или два самолета повече е за сметка на някои от способностите. Така че нямаме необходимата информация, за да се прецени коя оферта е по-изгодна. Всяка една от тях има и силни, и слаби страни.     От военна гледна точка експертната оценка се дава от нас. Ние казваме какво желаем и какви способности да притежава, за да може да си изпълняваме конституционните задачи, които са ни поставени, и мисиите, в които участваме. Но такива големи сделки за толкова много финансови средства, най-правилно е да се вземе политическо решение, за да е уеднаквена процедурата. Не случайно го казвам това, защото нашите съседи всички такива процедури ги правят правителство – правителство. За да изпълним задачите, които са ни поставени, искаме това, което ни е необходимо. Затова мисля, че военното ръководство няма ангажимент да води преговори, да се договаря. Защото когато е правителство – правителство държавата дава гаранция, че договорът ще бъде изпълнен в срок и във време, както и при финансовите параметри, които са договорени.     Не можем да говорим за взаимозависимости, защото в рамките на Алианса трябва да имаме съвместимост, защото изпълняваме съвместни задачи, обучения и тренировки. И трябва да имаме съвместимост и в комуникациите, и във въоръжението, за да можем действително да постигаме целите. Затова беше поставено в инвестиционния проект да се закупува въоръжение и техника от държави от НАТО и ЕС, за да можем да сме съвместими. Сега проблемът на нас ни е в несъвместимостта в това, което притежаваме, и това, което притежават другите държави от Алианса.     Ясно е, че ние допускаме една грешка – искаме в рамките на определен финансов ресурс да придобием нещо. След като на нас ни трябват примерно 16 самолета, трябва да се даде мандат да се водят преговори с различни държави и да се закупи най-доброто, което е необходимо и отговаря на нашите изисквания, с минимален финансов ресурс и минимална издръжка. А също така да нямаме зависимост и от въоръжението. А не както досега – в рамките на един финансов ресурс, който е закован, да придобием примерно 8 самолета. Практиката показва, че нито една от тези страни, които подадоха оферта, не може гарантирано да се включи в тези рамките. Защото винаги едно е за сметка на друго, което ни е необходимо. F-16 не се включва в рамката, а и другите две оферти най-вероятно ще я надхвърлят, защото за въоръжението и оборудването ние трябва предварително да сключим договори с трета страна. И след това да се пристъпи към договор с тях, който също ще надвиши определения от Народното събрание финансов ресурс. Затова се иска да се даде мандат на правителството да води преговори и да няма такъв определен ресурс. Защото рискуваме да не се постигне резултат и процедурата да бъде върната. А придобиването на многоцелеви изтребител е много спешно и важно за нашите ВВС.     Не е предрешен и министърът няколко пъти го повтори. Въпрос е на преговори, но ние не можем да дадем предположение какви договорености ще се получат като цена преди да се проведат преговорите.     Според показателите F-16 е нов и е с много по-модерно оборудване. И ако ние го придобием, ние ще сме единствените в нашия регион – говоря за съседните страни, които ще притежаваме най-добрия самолет с най-добри възможности. Което гарантира изпълняване на всякакви поставени задачи. Но всичко, пак повтарям, е въпрос на преговори и на цена – да се закупи максимално най-доброто на приемлива цена.     Аз не мога да дам така оценка, защото военната експертиза и комисията, която беше назначена, напълно си свършиха работата, предоставиха резултатите и министърът, съгласно пътната карта, беше длъжен да предложи доклада в Министерски съвет. Но да не забравяме, че ако Народното събрание даде мандат за преговори, може да се стигне до договор, а може и да не се стигне. Така че не е окончателно предопределен изборът. И да не забравяме, че договорът, който ще се подпише, трябва да бъде ратифициран от Народното събрание.     Може и да се отложи, може и да се удължи договорът, може и да не се случи. Голяма опасност крие това за ВВС. Добре е, че през миналата и тази година бяха отпуснати пари за поддръжка на съществуващата техника. Но за да влезе един нов самолет в оперативна съвместимост, са необходими от 4 до 6 години. Така че ние дори и да имаме ресурс, както имаме до 2029 г., нищо не ни гарантира изпълнението на задачите. Но тази техника, с която разполагаме, вече е морално остаряла, така че крайно спешно се нуждаем от ново въоръжение и техника – не само за ВВС, а и за военноморски и сухопътните войски. И колкото повече бавим процесите, толкова повече способностите ни намаляват. И харчим излишни пари за поддръжка на стара техника.   Имат ресурс от 10 до 15 години. Те притежават способности, но не необходимите. И най-големият проблем на нас ни е несъвместимостта с нашите колеги от Алианса.   ", "date": "2019.01.12", "title": "Ген. Андрей Боцев: Спешно се нуждаем от нова техника, F-16 ще е най-добрият самолет в региона"}
{"url": "http://epicenter.bg/article/Balgarite-harchat-poveche-pari-za-kultura--otchita-Evrostat-/172718/6/0", "text": "Българите са похарчили значително повече средства за културен отдих, свободно време и развлечения през 2017 г., отчита анализ на Евростат за разходите на домакинствата в ЕС за отдих и култура през въпросния период.  Според анализа българите са харчили около 8 на сто от общите си разходи за културни развлечения през 2017 г. при регистрирани 7,5 на сто през 2007 г.  Средният разход на домакинствата в ЕС за култура през 2017 г. е бил 8,5 на сто от общите им разходи, отчита европейската статистика.  Според данни на НСИ средният разход на домакинство през 2017 г. за отдих, култура и развлечения е бил 528 лева, при отчетени 282 лева през 2007 г. Увеличени са и разходите за култура на едно лице, регистрира данните родната статистика - 230 лева през 2017 г. при 114 лева през 2007 г.  Пак според НСИ през 2017 г. близо 3,8 милиона българи са посетили различни културни събития като театри, концерти, опера, балет, кино и др. Почти 4 милиона от сънародниците ни са посетили в рамките на въпросната година културни забележителности в страната.  Близо 2 милиона българи са посветили свободното си време в четене на книги, като половината от тях са прочели от 1 до 5 книги, около 30% са прочели 10 книги за 12 месеца, а около 20 процента от сънародниците ни са прочели повече от 10 книги за 12-те месеца на 2017 г.  Около 4 милиона са българите, които четат вестници, като от тях 42 процента или 1,7 милиона заявяват, че четат вестници почти всеки ден.  През 2017 г. гражданите на страните в ЕС са похарчили средно 8,5 на сто от общите си доходи за развлечения и други културни дейности, което в реални цифри представлява около 710 млрд. евро и се равнява на 4,6 от БВП на ЕС.  Най-много средства за отдих и култура в ЕС отделят от общите си разходи жителите на Дания - 11,5 на сто, Швеция - 11 на сто, Финландия, Холандия и Австрия - по 10 на сто и др.  В противоположния край на скалата най-малко средства за култура отделят жителите на Гърция - едва 4,6 на сто, Румъния - 5,8 на сто, Кипър - 6 на сто и др.  Най-значителен ръст в отделяните средства за култура за 10-годишен период /2007-2017 г./ е регистриран в Словакия - 9 процента, Румъния и Литва - плюс 1 процент. Увеличение, макар и с 0,5 на сто, е регистрирано и в България, отчита Евростат.  Намаление на парите на домакинствата за култура е отчетено във Финландия - минус 12 на сто, Словения, Ирландия и Белгия - минус 1 процент, според Евростат.  ", "date": "2019.01.12", "title": "Българите харчат повече пари за култура, отчита Евростат "}
{"url": "http://epicenter.bg/article/Ofitsialno--Balgariya-veche-granichi-s-Republika-Severna-Makedoniya/172708/7/0", "text": "\r\n \r\n   \r\n С 81 гласа бяха приети измененията в конституцията на Република Македония. Присъстващите депутати единодушно гласуваха конституционни промени. С 81 гласа \"за\" и без \"против\" и въздържал се, беше взето решение за приемане на всички изменения, произтичащи от споразумението на Преспа, информира \"Фокус\". \r\n   \r\n Изменение XXXIII гласи следното:   с изключение на член 36 от Конституцията на Република Македония. \r\n   \r\n Изменение XXXIV гласи : . \r\n   \r\n Изменение XXXV гласи: С думите \"Републиката зачита суверенитета, териториалната цялост и политическата независимост на съседните страни\" се допълва член 3 от конституцията на Република Македония. \r\n   \r\n Изменение XXXVI гласи следното: *Република защитава правата и интересите на своите граждани, живеещи или пребиваващи в чужбина; *Република се грижи за диаспората на македонския народ и другите общности и подхранва и насърчава връзките с родината; * Обявеният днес нов текст променя третата позиция, която сега гласи: Република се грижи за диаспората на македонския народ и за част от албанския народ, турския народ, влашкия народ сръбския народ, ромския народ, босненския народ и други народи, и подхранва и насърчава връзките им с родината. \r\n", "date": "2019.01.12", "title": "Официално: България вече граничи с Република Северна Македония"}
{"url": "http://epicenter.bg/article/SASht-izteglyat-oborudvane-ot-Siriya--no-zasega-ne-i-voyski/172714/7/0", "text": "Американските военни започнаха да преместват несъществено оборудване от Сирия, но засега не изтеглят войски, заявиха служители на отбраната на фона на несигурността относно планираното от Америка напускане на арабската страна, предават AFP и Агенция \"Фокус\".  Във времето, откакто даде заповедта и Пентагонът започна да я прилага, самият Доналд Тръмп и членовете на неговата администрация изпращат смесени послания за това, кога може действително да се изтегли войската.  Съветникът по националната сигурност на Тръмп Джон Болтън обяви в неделя условията за оттегляне, което изглежда ще забави процеса за неопределено време, пише агенцията.  Късно в петък, говорителят на Пентагона Шон Робъртсън заяви, че операция \"Наследена решимост\" осъществява организираното изтегляне на сили от Североизточна Сирия в рамките на координирана от американското правителство рамка.\"  Оттеглянето, каза Робъртсън, \"се основава на оперативните условия на място, включително разговорите с нашите съюзници и партньори и не е предмет на предварителен график\".  Американският флот изпрати десантен кораб с морски пехотинци, хеликоптери и самолети до бреговете на Сирия, за да гарантира постепенното изтегляне на американските войски от тази страна, съобщи междувременно The Wall Street Journal, позовавайки се на представители на Пентагона.  Според техните данни десантният кораб Kearsarge, превозващ стотици морски пехотинци, хеликоптери и друга авиационна техника, е изпратен да подкрепи частите на американските въоръжени сили, напускащи Сирия.  Източниците са потвърдили, че не са получили никаква информация от командването в светлината на изявлението на помощника на президента на САЩ за националната сигурност Джон Болтън, който свързва темпа на изтеглянето на американските войски от Сирия със сигурността на кюрдите. \"Нищо не се е променило\", цитира вестникът официален представител на Пентагона. \"Получаваме заповеди не от Болтън\", е добавил източникът.  Миналата седмица Болтън в рамките на пътуване до Израел (в навечерието на посещението си в Турция) каза, че изтеглянето на американските войски от Сирия трябва да вземе под внимание сигурността на онези, които са воювали със САЩ срещу „Ислямска държава“ и други терористични групи. Основно се има предвид коалицията \"Сили на демократична Сирия\", чийто гръбнак е кюрдската формация \"Отряди за народна самоотбрана\".  В Анкара реагираха остро на думите на Болтън. Турският президент Реджеп Тайип Ердоган нарече искането на САЩ да гарантира сигурността на кюрдите в Сирия сериозна грешка. Той заяви, че Турция може да започне операция срещу кюрдски формирования в северната част на Сирия по всяко време след посещението на Болтън в Анкара, след като преди това е разговарял с американския президент Доналд Тръмп по телефона.  ", "date": "2019.01.12", "title": "САЩ изтеглят оборудване от Сирия, но засега не и войски"}
{"url": "http://epicenter.bg/article/Pateshestvie-ot-3-8-godini-prez-30-darzhavi-bez-polet-sas-samolet/172729/10/0", "text": "Може би някои от слушателите на „Покана за пътуване“ помнят как двамата отявлени пътешественици Маги и Цветин от блога Вълшебният керван дадоха интервю за предаването от един виетнамски плаж. Това беше миналата година през май, когато бяха изминали две трети от магичното си и почти невероятно пътешествие.   Ако ви е учудило словосъчетанието „магично и почти невероятно“, ще се аргументирам. Маргарита Ценова – дипломиран зоолог от университет на Канарските острови и Цветин Шущарков, инженер, специалист по индустриален дизайн, тръгват от България през април 2015-а, за да се завърнат малко преди края на 2018 година.   Ето какво пишат в блога си пътешествениците: „През последните три години осем месеца и пет дни  пропътувахме по земя и вода близо 100 000 км  изминавайки Пътя на коприната до Далечния Изток, Пътя на подправките до Индонезийския архипелаг, посетихме Папуа Нова Гвинея и островните държави на Меланезия и достигнахме до остров Фиджи. След близо 6 месеца мореплаване с яхтата Алабама прекосихме Тихия океан, минавайки покрай Микронезия и Япония, достигнахме Южна Корея.   След кратко пребиваване в Тайван и Виетнам се отправихме по един от теоретичните пътища на прабългарите от далечните източни земи на Китай и Монголия през централно азиатските държави Казахстан, Киргизстан, Таджикистан, Узбекистан и кавказките страни Азербайджан, Грузия и Армения до родната ни България“.  Щеше да е криминално престъпление, ако не ги бях поканила на гости.   Ако имахме пари, щяхме да наемем Маги и Цветин за  рекламни лица на предаването „Покана за пътуване“.  Двамата пътешественици са заедно от 12 години. Запознали се на Рила и веднага разбрали, че са един за друг. Попитах ги не се ли случва да се скарат понякога. Оказа се, че отношенията им им тутакси дават отражение върху пътуването – ако са сърдити стопът не върви, времето се разваля, изгубват се… Затова са пропътували Папуа Нова Гвинея, Соломоновите острови, Фиджи и почти цяла Азия в добро настроение.   Толкова близо, толкова далеч. Не, не съм се отдала на мечти. Просто така се нарича сдружениетото за подкрепа и популяризиране на съвременно българско изкуство и култура у нас и по света. Новината, че произведения на артисти, участвали в организираните от „Толкова близо, толкова далеч“ изложби, са включени в презентативния информационен двуезичен календар \"Виж България в Европа - съвременно изкуство\" на Министерството на културата, бе повод да се срещна със Снежана Йовева.   Дамата има десетки публикации и научни трудове в областта на политиките за българските общности по света. И може да се похвали с богат опит в културния мениджмънт, с участие в национални и международни проекти. Поседнахме в една художествена галерия, за да разкаже малко повече за сдружението, на което е заместник-председател и съучредител – ето линк към него  . Освен това Снежана Йовева е автор и издател на сборници с вдъхновяващи родолюбиви истории на наши сънародници зад граница, които могат да бъдат изтеглени безплатно от    Онези, които се интересуват не само от екстремни пътувания, ами надават ухо и как да реставрираме кожата си след някое от тях, познават д-р Ана Пейкова, дерматолог, пътешественик и официален консултант на Покана за пътуване. Но преди да я разпитам за начините за справяне с пораженията след зимния студ и свирепия вятър, я помолих да ни разкаже за австрийската част на Тирол, откъдето се завърна неотдавна. Като родопско чедо тя по достойнство е оценила малко дивата и дори враждебна красота на Алпите.   „За съжаление, ние малко обръщаме внимание на атмосферните влияния върху кожата през зимата. Като че ли повече говорим за лятото, за петната, за слънцезащитните кремове, а сякаш пренебрегваме факта, че студът може да  увреди кожата също толкова силно – каза в „Покана за пътуване“ д-р Ана Пейкова и поясни:  „На първо място са UV лъчите, които и през зимата са също толкова силни и отразявайки се от снега нанасят същите поражения върху откритите части на тялото.   Вятърът е един много пренебрегван фактор, който силно изсушава кожата, води до премахване на защитния водно-липиден филм и по този начин тя започва да се нацепва. Това създава условия за навлизане на различни вируси, алергени и бактерии.   Затова през студените месеци много от хроничните кожни заболявания се активират и трябва да се обърне по-специално внимание на лицето, на шията, на деколтето, на ръцете, както на косата и на ноктите.   Начините за оправяне на пораженията започват с домашна грижа. В къщи можем да използваме по-меки измивни кремове и гелове. След подсушаването задължително трябва да се нанася по-плътен крем или т.нар. колд-кремове, предназначени специално за зимни условия. Те са подхранващи и предпазващи. Добре е през зимата да използваме серуми с Витамин С. Те са с активни съставки. Серумът е продукт, който се слага за определено време, той е по-концентриран и се поставя под основния крем.   Хубаво е да знаем, че серумите се нанасят вечерно време. А през деня заедно с предпазващия крем да нанасяме слънцезащитен продукт или крем с UV филтри“, споделя д-р Пейкова, а в предаването дава още много полезни съвети. Още приключения и полезна информация за пътешественици - на страницата на Покана за пътуване във Фейсбук", "date": "2019.01.12", "title": "Пътешествие от 3,8 години през 30 държави без полет със самолет (много видеа)"}
{"url": "http://epicenter.bg/article/Aleksis-Tsipras-chestiti-na-Zoran-Zaev-priemaneto-na-konstitutsionnite-promeni-/172716/7/51", "text": "Алексис Ципрас е разговарял по телефона с македонския премиер Зоран Заев и му е честитил приемането на конституционните промени, предава кореспондентът от Атина на Македонската информационна агенция (МИА).  „Премиерът Алексис Ципрас се свърза с министър председателя на Бившата югославска република Македония Зоран Заев. Ципрас го поздрави за успешното приключване на процеса на промяна на конституцията на Бивша югославска република Македония, произтичащи от Споразумението от Преспа“, съобщава кабинетът на Ципрас, цитиран от агенцията.  Бившият гръцки външен министър Никос Коциас, един от архитектите на споразумението от Преспа, приветства одобряването на споразумението от Парламента в Бившата югославска република Македония в петък, като казва, че \"историята трябва да бъде училище, а не затвор\", пише електронното издание на гръцкия вестник Kathimerini.  „Говорих със Зоран (Заев) и Никола (Димитров). Припомнихме си затрудненията, умората, напрежението, доверието и надеждите, които изпитвахме в работата по споразумението”, написа той в социалната мрежа „Туитър“.  „Мечтаехме за общото бъдеще на двата народа. Северна Македония, добре дошли в живота ни!” - добави той.  Парламентът на Бивша югославска република Македония прие изменение в конституцията за преименуване на страната „Република Северна Македония“ в съответствие със споразумение с Гърция за прекратяване на 27-годишния спор, припомня изданието.  Осемдесет и един депутати в 120-местния парламент гласуваха в подкрепа на конституционните промени. Депутатите на опозиционната ВМРО-ДПМНЕ, които се противопоставиха на споразумението с Гърция, бойкотираха гласуването.  Страните постигнаха споразумение за новото име през юни миналата година, но бившата югославска република Македония ще започне да използва новото име само след като парламентът в Атина също ратифицира споразумението, уточнява Kathimerini.   ", "date": "2019.01.12", "title": "Алексис Ципрас честити на Зоран Заев приемането на конституционните промени "}
{"url": "http://epicenter.bg/article/Doverieto-kam-Makron-prodalzhava-da-pada-na-fona-na-bunta-na--quot-zhaltite-zhiletki-quot--/172721/7/0", "text": "Доверието на френския народ към президента Еманюел Макрон спада с бързи темпове на фона на протестите през последните няколко месеца на \"жълтите жилетки\", сочи социологическо изследване, цитирано от ДПА и БТА.  Едва 23 процента от населението има доверие към Макрон според проучването на институтите за изследване на общественото мнение \"Севипоф\" и \"Опиниънуей\". За година този показател е спаднал с 13 процентни пункта.  Освен това само 25 процента от анкетираните имат доверие към премиера Едуар Филип.  От средата на ноември Франция е обхваната от протестите на \"жълтите жилетки\", при които демонстрантите често пъти влизат в сблъсъци с полицията.  Движението им, което до голяма степен е без ясно изразени водачи, първоначално искаше да бъде отменено повишение в акциза на горивата. Наред с останалите искания обаче някои протестиращи призоваха и Макрон да бъде отстранен от длъжност.  В това време френският президент обяви скъпоструващи мерки в областта на данъците и възнагражденията, за да успокои недоволството на протестиращите. Демонстрациите обаче продължиха из цяла Франция.  Миналата събота в Париж отново протестите прераснаха в прояви на насилие, а по официални данни броят на протестиращите същия ден е достигнал 50 000. Това беше повече в сравнение с последните дни на декември, но въпреки това далеч по-малко в сравнение с участвалите в първия уикенд на протестите над 280 000 души.  Днес в цяла Франция ще бъдат разположени близо 80 000 служители на силите за сигурност поради опасенията от нови размирици.  ", "date": "2019.01.12", "title": "Доверието към Макрон продължава да пада на фона на бунта на \"жълтите жилетки\" "}
{"url": "http://epicenter.bg/article/Paralizata-na-federalnite-institutsii-stana-nay-golyamata-v-istoriyata-na-SASht-/172723/7/96", "text": "Парализата на американската федерална администрация официално стана най-продължителната в американската история. Тя вече продължава 22 дни, предадоха световните агенции, цитирани от БТА.  През уикенда не се очаква да има преговори за намиране на изход от ситуацията, отбелязва Асошиейтед прес. Така че парализата навлиза в четвъртата си седмица.  Най-дългата парализа досега беше тази от 21 дни през 1995-1996 г. по времето на президента Бил Клинтън, допълва ДПА.  В двата случая до парализа се стигна след спор относно разходите на правителството. Настоящата парализа е фокусирана около искането на Доналд Тръмп към Конгреса да одобри 5,7 милиарда долара финансиране за изграждането на стена по границата с Мексико.  Междувременно президентът Доналд Тръмп заяви, че няма да бърза да обяви извънредно положение, за да сложи край на частичното спиране на работата на федералното правителство, което е на път да стане най-продължителното в историята на САЩ, предадоха световните агенции.  Това би било лесен изход, заяви Тръмп на среща с местни и щатски лидери в Белия дом вчера за граничната сигурност, но добави, че би предпочел вместо това Конгресът да предприеме действия и да реши въпроса.  Искаме Конгресът да си свърши работата, демократите трябва да се върнат и да гласуват, каза Тръмп.  Конгресът излезе в почивка за уикенда, след като преговорите за излизане от кризата се провалиха. Парализата на федералните агенции днес ще влезе в 22-рия си ден, поставяйки рекорд, отбелязва ДПА. Предишният най-дълъг период на блокиране на работата на правителството в американската история е 21 дни през 1995-96 г.  Председателката на Камарата на представителите Нанси Пелоси отговори на думите на президента, като заяви, че Тръмп трябва да направи следващата стъпка, предаде Ройтерс.  Когато президентът предприеме действия, ние ще реагираме на това, което той ще направи, каквото и да е то, каза Пелоси пред репортери на събитие след приемането от конгреса на законодателен акт, гарантиращ, че федералните служители ще получат заплатите си със задна дата, когато финансирането бъде възобновено.  Тръмп и демократите в Конгреса са в спор заради искането на президента републиканец законопроектът за федералния бюджет да включва 5,7 млрд долара за стена на границата с Мексико.  Тръмп отново потвърди становището си, че има право да обяви национално извънредно положение, за да отклони средства, предназначени за други цели, но уточни: \"Няма да го направя толкова бързо\". Той също така потвърди, че е готов да обмисли голяма имиграционна реформа, но ще го направи само след като получи финансиране за стената.  Тръмп призна, че обявяването на национално извънредно положение вероятно ще бъде оспорено в съда и дори предположи, че делото ще се озове в Девети окръжен апелативен съд (в Сан Франциско), където бяха отхвърлени някои негови изпълнителни заповеди, отбелязва ДПА.  \"Човек никога не знае какво ще излезе от Девети окръжен, вероятно ще загубим там\", каза Тръмп, но добави, че ако делото е във Върховния съд, той би победил. Президентът увери федералните служители, които сега са засегнати от сегашната криза, че в крайна сметка ще си получат парите, когато това приключи. По думите му много от тях са съгласни с него за необходимостта от засилена сигурност на границата и го насърчавали да остане твърд в позицията си.  Президентът отново потвърди позицията си, че САЩ имат нужда от стена на южната си граница, \"защото страната е под обсада\".  ", "date": "2019.01.12", "title": "Парализата на федералните институции стана най-голямата в историята на САЩ "}
{"url": "http://epicenter.bg/article/Moshten-vzriv-na-gaz-v-tsentara-na-Parizh--ima-raneni-/172727/7/0", "text": "Голяма експлозия избхна в пекарна в центъра на Париж в събота. Ранени са няколко души, нанесени са огромни щети на околните сгради, предават световните агенции.  Взривът е избухнал около 9 часа сутринта (10 часа българско време) в оживения 9-ти район на града.   След експлозията са ранени 36 души, от които 12 са в критично състояние, включително трима пожарникари, а един се смята за изчезнал. Пет от тежко ранените и давама пожарникари са с непосредствена опасност за живота, съобщава френският телевизионен канал Franctvinfo.  Каналът уточнява, че първо е избухнал пожар в затворената в съботния ден пекарна и след като пожарникарите са пристигнали на място да овладеят пожара, е избухнал взрив. Улица „Тревизо“ е затворена , а на мястото на инцидента са изпратени повече от 200 пожарникари и 100 полицаи. Ранените са били евакуирани в началото в близък хотел.  На мястото са пристигнали премиерът на страната Едуард Филип, вътрешният министър Кристоф Кастанер и кметът Ан Идалго.  Експлозията е била много мощна - помещенията на пекарната, разположени на първия етаж на четириетажна сграда, са напълно унищожени. Във всички най-близки сгради е унищожена цялата дограма. Аварийните служби провеждат евакуация от съседни сгради.  Създадена е обширна зона за сигурност, по-голямата част от улицата е блокирана. Въпреки усилията на спасителите пожарът продължава.  Изображенията, публикувани в социалната мрежа „Туитър“, показват отломки, покриващи улицата, долната част на сградата е опушена и огънят продължава да гори.  Взривът е избухнал на улица \"Тревизо\". След експлозията, нанесла на околностите значителни материални щети, на мястото са пристигнали много пожарникари с техника и линейки.   „Ситуацията е под контрол”, увери френският вътрешен министър Кристоф Кастанер. По думите му над 200 пожарникари участват в операцията след инцидента.  Очевидец, отседнал в хотел близо до мястото на експлозията, заяви, че е видял как пламва огромен пожар в сградата, където е избухнал взривът. „Навсякъде имаше счупени стъкла, витрините и прозорците до четвъртия етаж бяха разрушени”, разказа 38-годишният мъж. Той допълни, че жена е викала за помощ от първия етаж на сградата.  Два хеликоптера се приземиха на близкия площад, за да евакуира пострадалите.   ", "date": "2019.01.12", "title": "Мощен взрив на газ в центъра на Париж, 36 ранени, 12 са в критично състояние (СНИМКИ, ВИДЕО)"}
{"url": "http://epicenter.bg/article/SASht-ne-priznavat-Maduro--shte-go-svalyat-ot-vlast-/172728/7/96", "text": "Вашингтон не признава властта на венецуелския президент Николас Мадуро и ще използва всички мерки за натиск срещу ръководството на тази страна. Това заяви Джон Блотън, съветник на президента Донлад Тръм по националната сигурност, цитиран от БГНЕС.  „Съединените щати не признават незаконните претенции за власт на венецуелския диктатор Николас Мадуро. Неговите \"избори\" през май 2018 година целия свят окачестви като несвободни, нечестни и незаслужаващи доверие”, гласи писмено изявление на Болтън.  „Смятаме, че незаконният режим на Мадуро е пряко отговорен за безопасността на всички венецуелци, които на висок глас искат свободно да избират своите лидери. Ще продължим да използваме цялата икономическа и дипломатическа мощ на САЩ за възстановяване на демокрацията във Венецуела”, добави Болтън.  Мадуро встъпи в длъжност за втория си мандат на фона на икономическа и политическа криза. Той обвинява редица държави начело със САЩ, че водят икономическа война срещу Венецуела. Освен САЩ вторият мандат на Мадуро не е признат и от Организацията на американските държави (ОАД), както и участниците на Групата от Лима, с изключение на Мексико.  Върховният съд на Венецуела в изгнание, който се намира във Вашингтон, призова вчера председателя на опозиционния парламент Хуан Гуаидо да поеме президентските пълномощия. Самият Гуаидо изрази готовност да направи това. Той смята, че конституцията му позволява да насрочи нови избори.  ", "date": "2019.01.12", "title": "САЩ не признават Мадуро, ще го свалят от власт "}
{"url": "http://epicenter.bg/article/-quot-Zhalti-zhiletki-quot--zalyaha-parizhkite-ulitsi--vlastta-pregradi--quot-Shanz-Eliz-quot--sas-stomanena-ograda--NA-ZhIVO-/172740/7/0", "text": "Хиляди антиправителствени демонстранти излязоха в градовете на Франция в събота в нов кръг от протести на \"жълтите жилетки\" срещу президента Еманюел Макрон, когото обвиняват в игнориране на тежкото положение на милиони хора, предават AFP и Агенция \"Фокус\".  Длъжностните лица обещаха нулева толерантност към насилието, което помрачи ежеседмичните протести, откакто те започнаха преди два месеца, разполагайки около 80 000 представители на силите за сигурност в цялата страна.  В Париж, епицентър на сблъсъци на улицата и вандализъм, 5 000 полицаи за борба с безредиците са мобилизирани със специализирано оборудване и техника, за да изолират площад „Конкорд“.  Стотици полицаи са изпратени на Шанз-Елизе, където банки, бижутерийни магазини и други магазини са защитили витрините в очакване на погроми и насилие.  И все пак много кафенета и търговци на емблематичната улица остават отворени, информира агенцията.  Бизнесът понесе тежък удар от началото на протестите през ноември, като загуби милиони евро от коледните приходи, тъй като много туристи и потенциални клиенти се отказаха заради протестите.  След леко затихване по време на празниците, протестите се очакваше да се засилят в събота, надминавайки приблизително 50-те хиляди които протестираха миналия уикенд.  Парижката полиция напълно блокира със стоманена ограда Шанз-Елизе, за да предотврати навлизането на \"жълтите жилетки\" на площад Конкорд, съобщи кореспондентът на ТАСС, цитиран от Агенция \"Фокус\".  Преградите са разположени на площад Рон-Пуен в долната част на Шанз-Елизе. В същата зона има няколко бронирани автомобила на френската жандармерия. За деветия ден на протестите на „жълтите жилетки“ в Париж са въведени 14 бронирани автомобила. Някои от тях са оборудвани с гребла за премахване на барикадите, а други са оборудвани с устройства за разпръскване на сълзотворен газ.  Понастоящем, както се съобщава от телевизионния канал BFM, първите \"жълти жилетки\" започват да пристигат в квартал Берси в източната част на Париж, където на брега на Сена е разположена сградата на Министерството на икономиката и финансите. През деня там ще се проведе митинг, след който участниците възнамеряват да преминат в колона до площад \"Република\" в централната част на града.  За да се осигури ред в Париж, са мобилизирани 5000 полицаи и жандармеристи, включително членове на специалната група БАК предназначена за борба с организираната престъпност. В града са създадени две големи зони, в които автомобилният трафик е напълно забранен, които обхващат огромна площ от Шанз-Елизе, Триумфалната арка, площадите Конкорд и Трокадеро, както и Марсово поле и околните улици. Втората зона се намира в близост до площад Република.  Говорейки пред репортерите в събота в Руан (в западната част на страната), държавният секретар към министъра на вътрешните работи Лоран Нунез съобщи, че властите се опасяват, че деветият ден от протестите \"ще бъде белязан от по-високо ниво на насилие от предишните\". Нунез предупреди, че силите за сигурност \"ще реагират адекватно на провокациите\". Общо 80 000 полицаи, жандармеристи и специални части са мобилизирани в цялата страна за справяне с протестите. Според него \"системата за борба с безредиците ще бъде засилена в цялата страна, проверките на документите и ръчният багаж ще се извършват навсякъде.\" \"Нашият отговор ще бъде адекватен. Щетите от демонстрантите за магазините са неприемливи\", каза официалният представител.  Както прокуратурата на Бурж съобщи по телевизионния канал BFM в събота, петима души вече са били задържани там сутринта, които са възнамерявали да започнат демонстрация в центъра на града, въпреки категоричната забрана от полицейската префектура.  В петък някои организации на \"жълтите жилетки\" обявиха, че възнамеряват да направят Бурж града, в който ще се проведе една от най-големите демонстрации. Бурж е избран заради географското си положение - намира се на 200 км южно от Париж, в централната част на страната, което улеснява пристигането на демонстранти от различни региони на Франция.  ", "date": "2019.01.12", "title": "\"Жълти жилетки\" заляха парижките улици, властта прегради \"Шанз-Елизe\" със стоманена ограда (НА ЖИВО)"}
{"url": "http://epicenter.bg/article/Katastrofa-zatvori-nay-dalgata-zhp-liniya-v-sveta-/172741/7/0", "text": "29 вагона с въглища дерайлираха в района на град Иркутск по Трансибирската жп линия и блокираха движението на влаковете по най-дългото железопътно трасе в света, съобщава Нова тв.  Други 38 вагона и локомотивите са успели да се задържат на релсите. При инцидента няма пострадали, уточняват от Руското министерство на извънредните ситуации.  Катастрофата е разрушила около 300 метра от железния път, както и контактната мрежа в участъка. Няма закъснения на пътнически влакове, тъй като такива няма в близост до мястото на инцидента.  4 влака от най-близките гари вече са поели към катастрофата, за да разчистят блокирания участък. Очаква се движението да бъде възстановено в близките дни.  Транссибирската магистрала е дълга 9200 километра и свързва столицата Москва с най-далечните градове на Изток. Прекосяването на маршрута отнема една седмица.  ", "date": "2019.01.12", "title": "Катастрофа затвори най-дългата жп линия в света "}
{"url": "http://epicenter.bg/article/Tragichna-ravnosmetka--4-zaginali-i-37-raneni-v-ogneniya-ad-v-Parizh-/172746/7/0", "text": "Газовата експлозия на улица Тревизо в Париж в събота отне живота на четирима души. Това съобщи френският вътрешен министър Кристоф Кастанер, чието изказване бе излъчено по телевизионния канал BFM, предават TACC и Агенция \"Фокус\".  \"В резултат на трагичната експлозия четирима души загинаха: двама пожарникари и двама цивилни. 10 души са в критично състояние, един от тях е пожарникар\", е съобщил министърът. Той е пристигнал на местопроизшествието за втори път през този ден.  Кастанер поясни, че няма опасност за живота на другите жертви.  \"Общо 37 души са в относително тежко състояние\", каза министърът. Той отбеляза смелостта на пожарникарите, които „са успели да спасят другарите си, които са били под развалините на сградата в продължение на час и половина“. \"В същото време те рискуваха собствения си живот\", отбеляза министърът.  Кастанер каза, че всички евакуирани жители на квартала са получили временно жилище. Според него \"работата на мястото на експлозията ще продължи още 24 часа\". По-специално, заедно с общинските служби ще бъде извършена оценка на състоянието на засегнатата сграда, както и на съседните къщи.  Според прокурора на Париж, Реми Ейтз, започнатото разследване \"разглежда всички възможни версии за случилото се\". Ейтз е потвърдил, че на този етап изглежда, че експлозията е причинена от изтичане на газ.  ", "date": "2019.01.12", "title": "Трагична равносметка! 4 загинали и 37 ранени в огнения ад в Париж (СНИМКИ, ВИДЕО)"}
{"url": "http://epicenter.bg/article/Zoran-Zaev--Sled-imeto--nared-e-ikonomikata-/172749/7/51", "text": "След името, наред е икономиката, заяви премиерът на Македония на пресконференция, цитиран от македонската редакция на радио “Свободна Европа“ и Агенция \"Фокус\".  Премиерът Зоран Заев, един ден след гласуването на конституционните промени, каза, че в този историческият момент благодари на депутатите за голямото и отговорно решение. Той казва, че знае колко е трудно да се вземе подобно решение и казва, че разбира горчивината и гордостта.  \"Да приемем това споразумение означава да оставим горчивината в миналото и с гордост да погледнем в бъдещето, ние написахме история и отворихме страниците на бъдещето\", каза Заев.  Той каза, че споразумението ще означава, че Северна Македония ще се присъедини към НАТО и ЕС като пълноправен члене. И като техен член ще бъде гарантирана сигурността и стабилността на страната и тя ще получи икономическа сила.  \"Решението в парламента е решение срещу изолацията, несигурността и бедността, решение, което дава на младите хора силата да бъдат рамо до рамо с европейските връстници\", казва той.  Той очаква споразумението да бъде ратифицирано от гръцкия парламент, а след това Гърция да подпише Протокола за присъединяване към НАТО, за да стане Македония 30-тата членка на Алианса. Заев казва, че с разрешаването на спора с Гърция страната му вече няма открити въпроси със съседите си.  \"Създадохме модел за разрешаване на спорове, който спечели симпатиите на международните партньори\", каза министър-председателят Заев.  \"Подготвили сме почвата и засадихме семена, но всеки знае, че това е само стъпка към плодотворна реколта и резултати\", каза Заев.  Той казва, че сега те ще започнат нова кампания за икономически реформи, за да си осигурят обещаното - по-добър живот, по-добри възможности и справедливо общество.  Заев очаква министрите да работят по-усилено и по-целенасочено, за да направят живота по-добър, защото както казват гражданите, те няма да приемат закъснения и той няма да го приеме.  Министър-председателят се обърна към опозицията, поиска от тях постоянно да напомнят на властите за техните отговорности, но и опозицията не трябва да пречи неоснователно и да бъде отговорна, според премиера.  Що се отнася до призива на лидера на ВМРО-ДПМНЕ за предсрочни избори, Заев каза, че въпросът ще бъде разгледан от партийните органи.  ", "date": "2019.01.12", "title": "Зоран Заев: След името, наред е икономиката "}
{"url": "http://epicenter.bg/article/Tatyanin-den-e--Praznuvat-vsichki--chieto-ime-oznachava--quot-ustroitelka-quot-/172646/2/0", "text": "На 12-ти януари Православната църква почита паметта на Света мъченица Татяна Римска.   Тя е родена през 226 година в богато и знатно римско семейство, което я възпитало от ранно детство в християнската вяра. Нейният баща е бил три пъти прeфект на Рим.   По това време в Рим царува малолетния император Александър Север (205-238 г.), майката на когото, Юлия Мамея, решително покровителствала християните и била почитателка на знаменития християнски учител Ориген. Поради възрастта на императора държавните работи били ръководени от административни сановници и пълномощници на сената, които по своя преценка прилагали противохристиянските разпореждания на императорите Траян, Марк Аврелий и Септимий Север.    Без да гледат знатното положение на Татяна и нейния безукорен живот, тя била заведена в храма на Аполон, за да принесе жертва. 9-годишното момиче не само отказало да стори това, но по нейна молитва идолът се сгромолясал и се разбил на парчета. Това вбесило градоначалника и той я подложил на свирепи изтезания, които разплакали дори нейните мъчители. Уморен от нейната несломимост, безсилният управител наредил да я предадат на изгладнелите зверове, но пуснатият лъв започнал да ближе кротко нозете й. Изпълнен със страх да не би подобна гледка да обърне и други езичници към омразната вяра на християните, управителят наредил незабавно да я обезглавят. Същата участ постигнала и бащата на мъченица Татяна.     Нейният празник, наречен Татянин ден - 12 януари (25 януари стар стил), се отбелязва като ден на руските студенти.   Името Татяна (Таня) е силно разпространено в България и Русия.    Празнуват хората с имена Татяна, Таня, Тана, Танка, Таньо, Танислав, Танислава.", "date": "2019.01.12", "title": "Татянин ден е! Празнуват всички, чието име означава „приказна царица\""}
{"url": "http://epicenter.bg/article/Ot-dnes-Plovdiv-stava-Evropeyska-stolitsa-na-kulturata/172706/2/0", "text": "  Официалната част от събитията започва в 19 ч. 30-метровата светлинна кула за голямото събитие вече е построена. Тя ще осигури видимост до 360 градуса. Върху конструкцията са монтирани над 350 прожектора и 10 огромни лед екрана, съобщава Канал 3.   Организаторите обещаха невероятен спектакъл, който съчетава музика, светлини и танц под мотото \"Ние сме всички цветове\".    Френската певица Силви Вартан разпространи съобщение, в което изразява впечатлението си от събитието и програмата: „С огромна радост научих, че Пловдив е избран за Европейска столицата на културата за 2019 г.“, казва тя. По думите ѝ изборът на града е напълно заслужен, защото е красив и изпълнен с чар, както и един от най-старите градове в Европа.   Пловдив е първият български град, който е избран за \"Европейска столица на културата\". Тържествата по откриването се провеждат от 11 до 13 януари.   Очаква се над 50 000 гости да присъстват на официалното откриване, а над 500 ще са събитията, които още от сега организаторите са включили в културния календар.   Специален щаб ще се грижи за сигурността в града. Движението за автомобили в центъра на Пловдив е спряно, паркирането е забранено. За целта има изградени буферни паркинги.   Грандиозният спектакъл тази вечер ще бъде открит от Теодосий Спасов, който ще изпълни авторско произведение, създадено специално за случая. На сцената ще бъдат и народната певица Валя Балканска, гайдарят Петър Янев, фолклорният ансамбъл \"Тракия\", хористи от всички пловдивски хорове, ученици от спортното училище \"Васил Левски\" и Национална гимназия за сценични и визуални изкуства, както и над 200 кукери от региона. Празникът ще завърши със светлинно шоу.   Като част от събитията за деня ще бъде откриването на уникална изложба, посветена на 30-годишнината от падането на Берлинската стена. Музиканти от италианския град Матера, който е Европейска столица на културата за 2019 година заедно с Пловдив, ще внесат оживление и пъстрота с богатия и плътен звук на духовите инструменти.    Вижте пълната програма за 12 януари: 9.00 – 17.30 ч. Необозримо за Кольо К. Градска художествена галерия (ул. „Александър I Батенберг“ 15) Мащабна ретроспективна изложба ( 7 – 30 януари 2019 г.) представя разноликото творчество на известния пловдивски творец Кольо Карамфилов. 10.00 – 17.30 ч. Детска програма на ГХГ Градска художествена галерия (ул. „Александър I Батенберг“ 15) Деца рисуват, вдъхновени от творбите на Кольо Карамфилов - съпътстваща детска програма към изложбата „Необозримо за Кольо К.“.   10.00 – 18.00 ч. Живата планета Регионален природонаучен музей Пловдив (ул. „Христо Г. Данов“ 34) В Дондукова градина (при хубаво време) също ще има занимания за деца. Изложба с вход свободен за деца! Двуметрови риби „плуват\" във въздуха, а в купола на планетариума се извисява внушителна светлинна инсталация - триметров балон - Земя.   11.00 – 21.00 ч. Кино програма Лъки Дом на киното Специална селекция на съвременни български филми (с английски субтитри).   12.00 ч. Капана 2019 НАЧАЛОТО Открита сцена „Ядрото“ в Капана – квартал на творческите индустрии (ул. „Загреб“ 14) Музикална програма на изявени български изпълнители с начало 12 ч.   12.00 – 13.00 ч. Читалища Пловдив Сцена на площад „Стефан Стамболов“ Читалища от Пловдив ще представят шарена плетеница от танци и музика, пресъздаваща богатството и красотата на българските традиции и фолклор.   14.00 – 16.30 ч. Програма РегионалЕ Сцена на площад „Стефан Стамболов“ Читалища от целия Южен централен регион стават част от програмата, изявявайки се и като едни от най-дейните партньори на инициативата Европейска столица на културата.   16.00 ч. Програма в Стария град Балабанова къща Камерен симфоничен концерт „Традиции“.   16.00 Изкуство на свободата – от Берлинската стена до уличното изкуство (откриване) Площад „Римски стадион“ (Джумаята) По повод 30-годишнината от падането на Берлинската стена в Пловдив гостува единствената пътуваща колекция от оригинални фрагменти от Берлинската стена (12 януари – 30 март 2019 г.). 17.00 ч. Програма в Стария град Балабанова къща Прожекция на филма „Старият албум“ за живота и творчеството на акад. проф. Николай Стойков.   17.00 ч. Духов оркестър „Д’Амброзио“ от Матера Сцена на площад „Стефан Стамболов“ #Заедно сме и с Матера 2019 в откриващия уикенд! Музикантите от духовия оркестър „Д’Амброзио“ от Монтескалиозо, Матера, ще внесат оживление и пъстрота с богатия и плътен звук на духовите инструменти. 18.00 ч. Програма в Стария град Къща-музей „Златю Бояджиев“ Музикално-лазерен спектакъл „Български мистерии“.   19.00 ч. Ние сме всички цветове (откриване на Пловдив – Европейска столица на културата 2019) Бул. „Цар Борис III Обединител“ Спектакълът, съчетаващ музика, светлина и танц, дава ключ към цялата предстояща година и към основната концепция на проекта Европейска столица на културата, в която самите граждани са не само публика и участници, но и създатели на събитията. Над 1500 участници от България и чужбина пресъздават на открита сцена мащабна и цветна метафора на всички основни теми от програмата на „Пловдив 2019“ и на тяхното свързване под мотото „Заедно“. Световноизвестният немски музикант и продуцент на електронна музика Шилер започва европейското си турне от Пловдив с няколко часов сет на живо след шоуто.   21.00 - 21.40 ч. Жар театър и Fireter ЗАЕДНО в един огнен спектакъл Пеещи фонтани (Цар Симеонова градина) В един спектакъл с огнени ефекти, кукли, огнени инсталации, кокили и театрални атракциони - мим-формация „ЖАР театър“ и театър на огъня и сенките „Fireter“ преобразяват това емблематично за Пловдив пространство.", "date": "2019.01.12", "title": "От днес Пловдив става Европейска столица на културата  (пълна програма за дeня)"}
{"url": "http://epicenter.bg/article/Lyubomir-Datsov--Davaneto-na-pari-za-stroezh-na-AM--Hemus--e-chist-piar-za-izborite/172707/2/0", "text": "Даването на пари за строеж на АМ „Хемус” е чист пиар за изборите. Тези пари не се считат за разход, те ще бъдат осчетоводени през следващите години, заяви в предаването „ЕвроДикоФ” финансистът Любомир Дацов.   \r\n „Трикът е следният: пишат ги парите, че са изхарчени и ги превеждат на една сметка”, посочи Дацов.   Той допълни, че в този случай и в други такива фискалните правила са спазени. „Направили са така, че далаверата да е законна”, посочи Дацов.    Правителството бе планирало 6 милиарда лева за капиталови разходи през миналата година, заради което се бе образувало излишък от 3 милиарда, който бе изразходван през декември. \r\n   \r\n В края на годината правителството е направило плащания в размер на почти 6,5 млрд. лв., което е направено с политическа цел.  Именно в края на годината бяха отпуснати 1.349 млн. лева за строежа на АМ „Хемус”, припомня финансистът. \r\n   Попитан няма ли кой да направи ревизия на похарчените пари от правителството, Дацов отговори: Сметната палата трябва да завери разходите на бюджета в рамките на текущата година и така се прави ревизия.   \r\n   \r\n", "date": "2019.01.12", "title": "Любомир Дацов: Даването на пари за строеж на АМ „Хемус” е чист пиар за изборите"}
{"url": "http://epicenter.bg/article/Poredniyat-studen-zimen-den-s-minimalni-temperaturi-do--12-gradusa/172709/2/0", "text": "Днес ни очаква поредният студен зимен ден. Температурите се покачват, но все още само на места ще достигат положителни стойности, съобщават от НИМХ.  Минималните температури ще достигат до -12 градуса на места в Западна България. Положителни стойности се очакват единствено в крайните южни райони.  Максималните температури ще са между -1 и 4 градуса.      Ще духа до умерен вятър в цялата страна, като по-силен ще бъде той в Северна България. Не се очакват валежи.   През следващите дни започва затопляне.  От Планинската спасителна служба към Български червен кръст отново предупреждават че лавинната опасност в момента е трета степен от пет възможни.   Припомняме, че вчера лавина в Банско двама младежи. Спасителите са категорични - най-много инциденти стават при 3-а степен на опасност от лавини, наричана още \"значителна\". Причината е, че хората подценяват степента. При последните две степени се затварят ски курортите и се отцепват цели участъци. У нас 3-ата степен се дължи най-вече на обилните снеговалежи.   От спасителната служба на Български червен кръст предупреждават, че първият ден след снеговалеж е най-опасен и отново препоръчват да не се кара извън обозначените писти.   Освен това планината изисква задължителна екипировка. Част от нея включва лавинен уред, сонда и лопата. Сред най-важните съвети на спасителите е да се инфорираме добре преди да се качим на високо и да караме само по обозначените писти.   Да гледаме времето по новините и да проверяваме сайта на планинската спасителна служба.   Инцидентите в планините се случват заради два основни фактора - подценяване на условията в планината и надценяване на собствени възможности. Това се отнася най-вече за търсачите на силни усещания. Затова най-важното, което трябвало да имаме в планината е разум.", "date": "2019.01.12", "title": "Поредният студен зимен ден с минимални температури до -12 градуса"}
{"url": "http://epicenter.bg/article/Na--quot-Pozitano-quot--20-parvi-plenum-za-2019-a--Rakovodstvoto-reshava-za-evroizborite/172710/2/0", "text": "Започна заседанието на ръководството на БСП.   Нов икономически модел, социално измерение на Европейския съюз (ЕС), еврокомисар по демографските въпроси - това са част от предложенията в предизборната платформа за евровота на БСП, която лидерът Корнелия Нинова нарече \"Визия за Европа\". Документът ще бъде обсъден на закрито заседание на \"Позитано\" 20 днес и ще бъде окончателно приет на конгреса на партията на 26 януари.   Визията на БСП за Европа е от седем страници и фокусира върху социалното измерение на ЕС и желанието на социалистите съюзът да е ориентиран към младите хора. За разрешаването на демографските проблеми социалистите искат да работи отделен еврокомисар.    Социалистите се обявяват против Европа на две скорости и искат още тази година България да бъде напълно интегрирана в Шенген, т.е. да бъде приета не само по въздух и вода, но и по сухопътни граници.     Очаква се ръководството на БСП да предложи и рамка, от която бъдещите евродепутати да не отстъпват.    .       Евродепутатите ще представят пред пленума отчет за своята работа в ЕП   Днес Националният съвет на БСП ще обсъди и т.нар. Визия за България, която трябва да стане предизборна платформа на партията за парламентарни и местни избори.     прогресивно подоходно облагане и данъчни облекчения за млади семейства, увеличение на старите пенсии и на някои социални плащания, мерки срещу демографската криза, по-голямо държавно участие в икономиката, нормализиране на отношенията с Русия и др.   Ще бъде обсъдена и подготовката за конгреса.    в Зала 3 на НДК и ще се проведе при следния 1. България и Европа днес. Визия за утрешния ден. Задачите на БСП - политически доклад на председателя на НС на БСП.                                                    Докладва:  2. Обсъждане и приемане на проекта \"Визия за България\".                                                    Докладва:  3. Отчет за дейността на членовете на Европейския парламент, избрани с листата на Коалиция за България, през мандат 2014-2019 г.                                                    Докладва:  4. Приемане на предизборна платформа за участието на БСП в изборите за Европейски парламент през 2019 г.                                                    Докладва: ", "date": "2019.01.12", "title": "На \"Позитано\" 20 първи пленум за 2019-а. Ръководството обсъжда \"Визия на БСП за Европа\""}
{"url": "http://epicenter.bg/article/Dzhambazki--Sled-razrushavane-na-katunite--idva-red-na-imeniyata-na-romskite-baroni-/172711/2/0", "text": "  Това заяви евродепутатът Ангел Джамбазки в ефира на Нова тв по повод напрежението в село Войводиново, където двама цигани пребиха почти до смърт ефрейтор Валентин Димов.   \" . Там ще отидем сега\",  каза заместник-председателят на ВМРО и евродепутат Ангел Джамбазки.   Джамбазки заяви, че от   Сега вече ги имаме всичките и започваме да ги показваме”, заяви той.   Според него  .   „За да не каже някой, че това е отмъщение, сега трябва да се отиде при бароните и трябва тяхното имущество да бъде отнето, за да започне действително решаването на циганския въпрос. Това трябва да продължи”, подчерта Ангел Джамбазки.   Евродепутатът коментира и протеста на българските превозвачи и техните колеги от Литва, Полша и Унгария в Брюксел против т.нар. Пакет „Макрон”.   Навремето слушаха Съветския съюз, сега слушат Брюксел. Политическата логика и честност изисква пакетът да бъде изтеглен и преосмислен в новия състав на следващия Европейски парламент”.   \"За пръв път миналата година броят на наетите полицаи надвишава броя на напусналите. За пръв път от 30 г. насам се обръща тази тенденция. Но все пак хората напускат системата, понеже техните началници не ги пазят, когато си вършат работата\", каза още той. \"Има огромна съпротива в НС. Ние нямаме мнозинство. Дълги години в България има правораздавателен либерализъм. Дават се по-ниски наказания\", заключи евродепутатът. ", "date": "2019.01.12", "title": "Джамбазки: След разрушаване на катуните, идва ред на именията на ромските барони!"}
{"url": "http://epicenter.bg/article/Gen--Konstantin-Popov--Sas-zakupuvaneto-na-F-16-osiguryavame-modernizatsiyata-na-VVS-/172712/2/0", "text": " Това каза председателят на Комисията по отбрана и депутат от ПГ на ГЕРБ ген. Константин Попов в „Събуди се“ по Нова телевизия. По думите му F-16 e добра машина.   В България липсват специалисти, които да разбират F-16 напълно, смята председателят на Комисията по отбрана генерал Константин Попов.  . \"За целта трябва да се сформира екип, а нямаме кой знае какви специалисти.\", заяви изненадващо ген. Попов. Той се поправи после, като посочи, че специалисти всъщност има у нас, но те са твърде малко. Генерал Константин Попов посочи, че купувайки F-16 в България ще бъдат осигурени модернизацията и развитието на Българската армия и в частност Военновъздушните сили. По думите му,   с което да се гарантира, че е взето най-доброто решение. „  И сме изпратили запитване да ни дадат отговор, какъвто е блок 70.  , обясни депутатът от ГЕРБ и бивш командир на военно-въздушните сили.  По думите му „Грипен“ също е прекрасна машина, но когато се говори за това,    „В края на краищата, когато започнеш да използваш това, което си купил,  Разбира се, техниката е важна, финансовите разчети са важни, те са огромни средства, но не може да се изпуснат и много други неща. Много други неща влияят върху този избор. Предложението на правителството е договорът да бъде подписан поне от четирима министри“, коментира още ген. Попов.    „Точно цифрите за поддръжката ги няма. Ако ги искаме, трябва да отидем на конкретни разговори, но не мога да разбера защо не искаме да отидем на тези разговори”, каза Константин Попов.  „  Те са обект на лобизъм. Всеки има право да защитава и да представя своя продукт. Т  каза Попов.   \r\n Константин  Попов не може да разбере какво предлагат критиците на процедурата в лицето на БСП, Марешки, Сидеров, включително и на президента Румен Радев.   \"Да върнем процедурата отначало, да дойдат изборите, да започнем преговори отново\", попита Попов, заявявайки и че винаги е странял от това да коментира по-конкретно думи на държавния глава, въпреки че се познават отдавна.   Той отказа да коментира думите на президента, че в процедурата има лобизъм и решението за избор на Ф-16 е троен удър върху България, припомни обаче постовете, на които Румен Радев му е бил заместник.   \" Има някаква нервност, има някакви думи... Има смесване на политика и професионална отговорност\",  допълни Константин Попов и обясни, че с решението на комисията и предложението на правителството се дават една рамка и свободата на правителството да преговаря, подчерта Попов. Той обясни, че  в подадените до този момент оферти липсват цените по поддръжката и именно това ще бъде обект на преговори. За да имаме точни цифри, трябва да отидем на преговори. Точно за това са необходими тези преговори\", посочи Константин Попов и допълни срока - около 4 месеца.   \" Аз не мога да разбера защо не искаме да отидем към преговори \", заяви още той.   Депутатът отрече да е имало натиск от американска страна за избор на офертата на \"Локхийд Мартин\". По думите му естествено е всяка страна на представя своя продукт и точно това е направил Съливан по време на посещението си у нас. Това е било напълно коректно и е положително, че представителите на държавата, с която си говорим са явни.   По думите на Попов и по информацията, с която той разполага, с поддръжката офертата Ф-16 не е най-скъпият, а в дългосрочен план е напълно съизмерим с \"Грипен\", най-скъпият е \"Юрофайтър\".  Различни са подходите, които се предлагат в офертите и затова трябва да има процес на преговори, обясни Попов.  ", "date": "2019.01.12", "title": "Ген. Константин Попов: Това, което направиха американците за F-16, е съвсем нормално, не е лобизъм!"}
{"url": "http://epicenter.bg/article/Komandirat-na-prebitiya-komandos--Vseki--dori-i-nay-podgotveniyat--mozheshe-da-e-na-negovo-myasto/172715/2/0", "text": "Ние направихме общ строй в поделението, помълчали сме и сме си казали каквото трябва. Устни и писмени заповеди не са дадени на никого. Така командирът на бригадата специални сили в Пловдив бригаден генерал Явор Матеев обясни, защо подчинените му командоси не са участвали в митинга във Войводиново.   \r\n Той коментира различните мнения за пребития парашутист: Дори и най-подготвеният човек, ако изпадне в ситуация, в която няма възможност да се защити, може да изпадне в такава ситуация. Няма място за подигравка един доблестен войн, посочи командирът на пребития във Войводиново ефрейтор Валентин Димов. Думите му са в отговор на обвиненията, че как така военен със специално обучение е бил пребит от двама неподготвени младежи. \r\n   \r\n Аз като висш военнослужещ и православен християнин казва категорично \"Не\" на погазването на законите\", каза ген. Матеев. Той е категоричен, че държавата е направила всичко по случая. \"Благодаря на МВР, че побойниците светкавично бяха задържани и изправени на съд. \r\n   \r\n Най-важно от всичко е, че нашето момче се чувства добре и се възстановява бързо. Никой не бива да очаква наши военни да участват в случаи, несъвместими с законността, категоричен беше ген. Матеев. \r\n   \r\n След няколко дни ефрейтор Димов ще бъде изписан и ще се върне при семейството си. \"Той е с много силна психика. И е изключително спокоен\", поясни генералът. Съвсем скоро предстои ефрейтор Димов да бъде произведен в чин \"младши сержант\". \r\n   \r\n Генералът коментира и създаването на нова структура в армията: Командване на специалните сили ще бъде качествено нова структура за БА. Прави се като отговор на съвременните рискове и заплахи. Изграждането започна преди години, но не се финализира разгръщането на тази структура. Сега имаме подкрепа на всички, което се случва за първи път. Това не е самоцел. По този начин ще уеднаквим стандартите с нашите партньори. Силите за специални операции ще се се използват и ръководят по адекватен начин. \r\n   Eфрейтор Димов в момента е в добро здравословно състояние, нашето момче има силен дух, възстановява се бързо. Очаквам до 2-3 дни да бъде изписан. Казах му, че най-важното е да се абстрахира от ситуацията, казо ощебригаден генерал Явор Матеев в сутрешния блок на Би Ти Ви. \"Ефрейтор Валентин Димов е участвал в операции и мисии зад граница, до края на месеца ще бъде произведен в \"младши сержант\". По отношение на конкретния криминален случай, мога да кажа, че всеки един можеше да е на негово място\", каза още генерал Матеев. Дори и най-подготвеният човек, когато няма обективни обстоятелства да се защити, може да изпадне в тази ситуация. Смятам, че е честно и редно да оставим на спокойствие разследващите органи да установят детайлите около инцидента, коментира още той и добави: \"Не съм давал устни или писмени забрани на никого за това как да се държи в конкретната ситуация.\" \"Аз като висш военнослужещ и православен християин казвам категорично \"не\" на погазването на законите. Благодаря на МВР, че побойниците светкавично бяха задържани и изправени на съд. Най-важно от всичко е, че  нашето момче се чувства добре и се възстановява бързо. Никой не бива да очаква наши военни да участват в случаи, несъвместими с законността\", категоричен беше ген. Матеев.   След няколко дни ефрейтор Димов ще бъде изписан и ще се върне при семйството си. \"Той е с много силна психика. И е изключително спокоен\", поясни генералът По думите на кмета на Войводиново нещата в момента са спокойнии. Хората виждат, че действията на общината продължават. Вчера са извозени над 25 камиона с натрупани боклуци през годините. Ще продължат мирни протести, довечера в 18 часа предполагам, че ще се съберат хора. Няма да се позволи повторно такова застрояване в селото.", "date": "2019.01.12", "title": "Командирът на пребития командос: Всеки, дори и най-подготвеният, можеше да е на негово място"}
{"url": "http://epicenter.bg/article/Haralan-Aleksandrov--V-sluchaya-s-Voyvodinovo-Karakachanov-beshe-v-rolyata-na-premier--darzha-se-kato-vozhd/172717/2/0", "text": "Социалният антрополог Харалан Александров направи интересен анализ по БНТ за случващото се във Войводиново и реакциите в обществото.   Той отговори и на въпрос ще доживеем ли да видим край на етническото противопоставяне между българи и роми и дали има етническа престъпност.   \"Не съм видял досега добра дефиниция на етническа престъпност. Този въпрос е подобен на много други въпроси. Ние далеч не сме изживели тази фаза на развитие - племенното, когато член на твоето племе пребива член на другото племе. Постоянно се пребиват някакви хора както в гетата, така и в българските общности. Домашното насилие да вземем. Скочиха срещу Истанбулската конвенция, която именно третираше въпроса за насилието над жените и въобще домашното насилие, но видяха в нея единствено въвеждането на трети пол.\"  Знам какво ще ме попитате. Да се скараме ли на вицепремиера Каракачанов или да го похвалим.   . Темата роми е навсякъде.     Събарянето на незаконните постройки беше свръхреакция. Ромите се държаха типично племемно - че отговорността се поема от цялата група и се изнесоха всички овреме. Къщите бяха празни. Общо взето духовете се успокоиха. Ако не го беше направила държавата, щеше да го направи някой друг. Има много такива, които искат да влязат в ролята на племенен вожд - веднага се появиха всякакви военни пенсионирани и т.н. Развяха байраци, опънаха ликовете на Ботев и Левски върху шкембетата и казаха ние сме истинските българи, тези там не са достатъчно добри вождове на нашето племе. Затова трябва да изберете нас на следващите избори.    Сега ще видим от развитието какво ще се случи. Показахме, че сме по-големи, по-силни, че нашето племе е по-бабаитското, очевидно ние държим властта. И наистина е така.   Същевременно Каракачанов е достатъчно притеснен от мобилизацията на племенните страсти на българите, които могат да бъдат много по-опасни, отколкото тези на циганите. Следващото, което той каза, е нека да имаме политика, която да направи по-голяма част от нашите съграждани ромите граждани. Не е достатъчно да си съгражданин по документи - трябва да бъдеш гражданин по манталитет, поведение, което означава образование, възпитание.  \r\n \r\n \r\n \r\n", "date": "2019.01.12", "title": "Харалан Александров: В случая с Войводиново Каракачанов беше в ролята на премиер, държа се като вожд"}
{"url": "http://epicenter.bg/article/Borisov-blagodari-na-petima-evropeyski-premieri-za-podkrepata-v-pregovorite-po-paketa--Mobilnost-I--/172720/2/0", "text": "Министър-председателят Бойко Борисов изпрати писма до премиерите на Румъния, Полша, Литва, Унгария и Испания, като им благодари за подкрепата и сътрудничеството по време на преговорния процес по пакета „Мобилност I“. Това съобщиха от Правителствената информационна служба.  Българският премиер отправя специални благодарности към колегите си Виорика Дънчила, Матеуш Моравецки, Саулюс Сквернелис, Виктор Орбан и Педро Санчес за постигнатите обнадеждаващи резултати от гласуването на 10 януари, по време на което два от трите доклада по пакета бяха отхвърлени в Комисията по транспорт и туризъм в Европейския парламент.  Своите искрени благодарности министър-председателят Борисов отправя и към работещите в автомобилния транспорт и шофьорите на товарни автомобили от Румъния, Полша и Литва, които подкрепиха българските превозвачи по време на протестите в Брюксел.  В писмата си до петимата европейски лидери министър-председателят Борисов изразява своето съжаление, че първоначалните цели на пакет „Мобилност“ са потънали в хода на дискусиите и национални интереси са надделели над общия европейски подход.  Според българския премиер подобни правила не отговарят на социалния дневен ред на Европейския съюз, имат негативно въздействие върху целите по отношение на околната среда и ще oщетят европейската икономика като цяло.  Премиерът Борисов изтъква, че европейският превозвачески бизнес, синдикати и всички икономически сектори, които зависят от ефективността на услугите в автомобилния транспорт, наскоро са изразили сходни опасения, подчертавайки, че в края на европейския цикъл ще бъде трудно да се постигне балансирано решение по пакета.  Според българския премиер в момента дебатите относно пакет „Мобилност I“ са на кръстопът и все още има шанс да се избегне фрагментацията на единния европейски пазар и да се затвърди разбирането, че „Европа на две скорости“ не е решение.  „Въпросите на автомобилния транспорт са прекалено важни за европейската икономика, за да бъдат решавани по спешност“, пише още министър-председателят, като допълва, че следващият Европейски парламент и Комисия трябва да поемат тази отговорност.  Премиерът Борисов изтъква, че разчита на своите колеги и на транспортните министри да изразяват високо и на всички нива опасенията си относно правилното функциониране на единния пазар за автомобилен транспорт.  От своя страна, след като в петък проведе телефонен разговор с председателя на Европейския парламент Антонио Таяни, българският министър-председател изпраща министърът на транспорта, информационните технологии и съобщенията Росен Желязков в Брюксел, където в понеделник той ще се срещне с Таяни и ще представи всички аргументи на страната ни по темата.  \"Уверен съм, че съвместните ни усилия ще продължат в рамките на всички европейски институции, за да постигнем по-добри решения за сектора\", пише в заключение министър-председателят Бойко Борисов. По думите му е важно да се предотврати приемането на протекционистки мерки по отношение на автомобилния транспорт в Европа.  ", "date": "2019.01.12", "title": "Борисов благодари на петима европейски премиери за подкрепата в преговорите по пакета „Мобилност I“ "}
{"url": "http://epicenter.bg/article/Zhablyanov--Stanishev-e-potentsialna-nominatsiya-na-sotsialistite-za-evrovota-prez-may/172722/2/0", "text": "Сергей Станишев е потенциална номинация на социалистите за евровота през май.  Това каза депутатът от БСП Валери Жаблянов в ефира на „Събуди се”.   „Председателят на ПЕС как може да не стои като потенциална номинация? Има поне 20-30 или 50 потенциални номинация в БСП, така че е нормално президентът на ПЕС да бъде номинация. Не виждам никаква интрига в това”, каза той и добави, че днес няма да бъде обсъден въпросът с номинациите, тъй като все още не е започнала процедурата.   Жаблянов заяви, че не знае Елена Йончева и Деница Златева да се кандидатирали официално за Европейския парламент. Депутатът от БСП обясни, че на днешния пленум на партията ще бъдат обсъдени два документа. Единият е платформата за явяване на БСП на изборите за Европейски парламент, а другият - Визията.", "date": "2019.01.12", "title": "Валери Жаблянов: Станишев е потенциална номинация на социалистите за евровота през май"}
{"url": "http://epicenter.bg/article/Kmetat-Fandakova--Rano-e-da-se-vzima-reshenie-dali-shte-se-kandidatiram-za-oshte-edin-mandat/172724/2/0", "text": "В момента все още е рано да се вземе решение дали ще се кандидатирам за нов мандат. Това каза кметът на Столична община Йорданка Фандъкова в „Денят започва с Георги Любенов“ по БНТ.     „Ще си задавам всички въпроси след няколко месеца, ще го обявя публично“, обясни още Фандъкова.   Тя коментира, че всеки ден ѝ задават въпроса дали ще се кандидатира за нов мандат и посочи, че когото има готово решение ще го съобщи на всички.     „Ако кметовете сме чакали последната година, за да покажем какво можем да направим, то много лошо за нас. Винаги съм казвала, че нашата работа се оценява през цялото време, че кампанията за следващите избори започва от първия ден“, коментира кметът на столицата.     Тя уточни, че през 2019 г. са заложени 15 обекта за ремонт, като акцентът на Столична община са кварталите и улиците.   „Изискват се време и усилия да напреднем. Мисля, че показахме, че с усилия и последователна работа успяваме базовата инфраструктура да подобряваме. Миналата година имахме 40 обекта. Нека да припомня участък от бул. „България“, който за първи път, откакто е изграден цялостно се реконструира. Няма как да не искаме да продължим това, защото виждаме разликата“, коментира кметът на София.   Тя уточни, че се залага още един участък от бул. „Тодор Каблешков“.   Относно казусът с винетките и Северната тангента кметът на София се извини, че не са успели с АПИ да постигнат предварително договореност. Тя благодари за това, че са били приети аргументите на общината.     „За голяма част от софиянци това е градски път. Пет района се обслужват от Северната скоростна тангента“, каза тя и обясни, че приема и аргументите на АПИ, защото това са огромни инвестиции. Тя е убедена, че ще постигнат споразумение     Проектът за бюджет на общината за 2019 година е малко над 1 000 600 000 лева. Приоритетите са безспорни - инфраструктура, модернизация на подземния и наземен транспорт, инвестиции в училища и детски градини, екология.     Йорданка Фандъкова не смята за грешка реконструкцията на \"Граф Игнатиев\". Той е бил абсолютно необходим и задължителен. Подменена е почти изцяло подземната инфраструктура, канализация на над 100 години, топлопроводи. В момента обектът е завършен само в частта на трамвайните релси. В момента работата е спряна заради ниските температури.     „Проблемите със строителните компании са сериозни. Аз настоявам те да осигуряват достатъчно добро заплащане на работниците, за да не отиват в Германия или Франция, добрите специалисти да остават в България“, каза кметът на София.     Тя обясни, че се налагат санкции както на големите строителни обекти, така и на малките когато не са си свършили работата.   15 големи обекта за заложени за ремонт през 2019 година.   „Акцентът е върху кварталните улици. 2019-та ще е годината на метрото - до края на тази година ще имаме 48 километра. Ще има предложение за закупуване на нови влакове, както и за започване на реконструкция на старите влакове“, заяви Фандъкова.     Тази нощ са почиствани стръмни участъци, както и пътят за Витоша. Задачата на управниците е да не се блокира градът, да има движение. Почистването се следи в реално време с GPS. Това е ежедневната ни задача. Даже денонощна, защото дори когато не вали сняг, има ниски температури, възможности за заледяване\", каза още пред БНТ столичният кмет.  Йорданка Фандъкова обясни, че е изключително важно да се полагат усилия за това въздухът в София да става все по-чист. През последните години са успели да приведат в норма всички останали замърсители. Проблемът с фините прагови частици остава в определени дни. Все по-малко са дните със замърсяване, но то е сериозно. Инвестирано е в подобряването на обществения транспорт, за да има алтернатива за хората и да оставят колите си. Проблемът с отоплението на твърдо гориво е сериозен. Кметът настоява да бъде инкриминирано горенето на отпадъци, което е забранено и сега. Санкциите обаче са административни и те не водят до нужния ефект. Около 55 000 домакинства на територията на Столична община се отопляват с дърва и въглища, каза Фандъкова. Около 20 000 домакинства ще могат да се включат в двата проекта на общината за подмяна на начина отоплителната им инсталация. Относно казуса с винетките и Северната тангента кметът на София се извини, че не са успели с АПИ да постигнат предварително договореност. Тя благодари за това, че са били приети аргументите на общината. За голяма част от софиянци това е градски път. Пет района се обслужват от Северната скоростна тангента, коментира Фандъкова. Тя обясни, че приема и аргументите на АПИ, защото това са огромни инвестиции. Кметицата е убедена, че ще постигнат споразумение 15 големи обекта за заложени за ремонт през 2019 година. Акцентът е върху кварталните улици. 2019-та ще е годината на метрото - до края на тази година ще имаме 48 километра. Ще има предложение за закупуване на нови влакове, както и за започване на реконструкция на старите влакове. \r\n \r\n \r\n \r\n", "date": "2019.01.12", "title": "Кметът Фандъкова: Рано е да се взима решение дали ще се кандидатирам за още един мандат"}
{"url": "http://epicenter.bg/article/Gen--Andrey-Botsev--Pri-izbora-na-nov-iztrebitel-ne-tryabva-da-se-postavyat-finansovi-ramki-/172725/2/0", "text": "Ако придобием F-16, ще сме единствените в нашия регион, които ще притежават най-добрия самолет с най-добри възможности. Това каза началникът на отбраната ген. Андрей Боцев в интервю за Агенция „Фокус“ във връзка с процедурата по избор на нов тип боен самолет за Българската армия. .  „Според показателите F-16 е нов и е с много по-модерно оборудване от другите. И ако ние го придобием, ние ще сме единствените в нашия регион – говоря за съседните страни, които ще притежаваме най-добрия самолет с най-добри възможности. Което гарантира изпълняване на всякакви поставени задачи. Но всичко е въпрос на преговори и на цена – да се закупи максимално най-доброто на приемлива цена“, заяви ген. Боцев.  Той посочи, че възможността за отлагане на договора крие голяма опасност за ВВС.  „Добре е, че през миналата и тази година бяха отпуснати пари за поддръжка на съществуващата техника. Но за да влезе един нов самолет в оперативна съвместимост, са необходими от 4 до 6 години. Така че ние дори и да имаме ресурс, както имаме до 2029 г., нищо не ни гарантира изпълнението на задачите. Но тази техника, с която разполагаме, вече е морално остаряла, така че крайно спешно се нуждаем от ново въоръжение и техника – не само за ВВС, а и за военноморски и сухопътните войски. И колкото повече бавим процесите, толкова повече способностите ни намаляват. И харчим излишни пари за поддръжка на стара техника“, обясни ген. Боцев. По думите му на техниката, с която България разполага с момента, може да се разчита още 10-15 години. При избора на нов изтребител не трябва да се поставят финансови рамки, каза още ген. Боцев.  „Ние допускаме една грешка – искаме в рамките на определен финансов ресурс да придобием нещо. А след като на нас ни трябват примерно 16 самолета, трябва да се даде мандат да се водят преговори с различни държави и да се закупи най-доброто, което е необходимо и отговаря на нашите изисквания, с минимален финансов ресурс и минимална издръжка. Също така да нямаме зависимост и от въоръжението, а не както досега – в рамките на един финансов ресурс, който е закован, да придобием примерно 8 самолета“, заяви ген. Боцев.  Той посочи, че практиката показва, че нито една от страните, които са подали оферта, не може гарантирано да се включи в тези рамките.  „Защото винаги едно е за сметка на друго, което ни е необходимо. F-16 не се включва в рамката, а и другите две оферти най-вероятно ще я надхвърлят, защото за въоръжението и оборудването ние трябва предварително да сключим договори с трета страна. И след това да се пристъпи към договор с тях, който също ще надвиши определения от Народното събрание финансов ресурс. Затова се иска да се даде мандат на правителството да води преговори и да няма такъв определен ресурс. Защото рискуваме да не се постигне резултат и процедурата да бъде върната“, заяви ген. Боцев и обясни, че придобиването на многоцелеви изтребител е много спешно и важно за българските ВВС.  Според началника на отбраната изборът не е предрешен.  „Въпрос е на преговори, но ние не можем да дадем предположение какви договорености ще се получат като цена, преди да се проведат преговорите“, каза още той.  ", "date": "2019.01.12", "title": "Ген. Андрей Боцев: Ако придобием F-16, ще сме единствените в региона с най-добрия самолет"}
{"url": "http://epicenter.bg/article/Zhelyazkov-za-paketa--quot-Mobilnost--Za-parvi-pat-zaedno-s-Balgariya-protestirat-Rumaniya--Polsha--Litva/172726/2/0", "text": "„За две години този пакет „Мобилност 1” не може да събере необходимия консенсус в рамките на съюза. Нито един от прокламирани принципа за внасянето на пакета – подобряване на социалните права, на единния пазар и на конкорутноспособността, не е налице”. Това обяви в предаването „Тази събота” на bTV министърът на транспорта Росен Желязков.   На 10 януари стотици български превозвачи излязоха на протест в Брюксел срещу пакета, наричан още „Макрон“. Към тях се присъединиха и техните колеги от Източна Европа. Росен Желязков също ги подкрепи, като излезе на площада в Брюксел.   „Това е прецедент. За първи път от 10 г. насам българи заедно със свои сподвижници в тази кауза от Румъния, от Полша, от Литва протестират. И то не протест, който е хаотичен, който има за цел да оказва натиск или въздействие, а протест, който има ясно послание за защита на икономическите и социални права на българските превозвачи, както и на превозвачите от периферията на Европа“, коментира министърът на транспорта.   „Нашето желание е, щом 2 години нещо не може да се приеме, то да не бъде приемано и сега насилствено… Вярвам, че хората в европейските институции си дават сметка, че подобни решения насаждат евроскептицизъм, а това не е добре преди евроизбори”, коментира още Росен Желязков.", "date": "2019.01.12", "title": "Желязков за пакета \"Мобилност: За първи път заедно с България протестират Румъния, Полша, Литва"}
{"url": "http://epicenter.bg/article/Mineralni-bani-izleze-ot-protsedurata-za-finansovo-ozdravyavane/172731/2/0", "text": "Общинският съвет в Минерални бани прекрати със свое решение процедурата за финансовото оздравяване поради излизането на общината от финансовото затруднение.   Решението бе взето на провелото се вчера следобед извънредно заседание на местния парламент. Докладната бе внесена от кмета на общината Мюмюн Искендер. Първоначално в проекта за Дневен ред бяха обявени общо 7 проекта за решения, но преди началото на заседанието председателят на Общинския съвет Мехмед Лятиф предложи да бъдат добавени 3 нови.   Сред другите по-важни докладни бяха тази за приемане на годишна програма за управление и разпореждане с имотите – общинска собственост за 2019 година.   Местните парламентаристи взеха и решение за отдаване под наем на имоти, без търг или конкурс на общопрактикуващите лекари и лекари по дентална медицина. Става въпрос за помещения за здравни услуги в имоти общинска собственост на територията на община Минерални бани.   Останалите докладни касаеха продажба на имоти частна общинска собственост, чрез публичен търг с явно наддаване или публично оповестен конкурс, както и отпускане на еднократни финансови помощи.", "date": "2019.01.12", "title": "Минерални бани излезе от процедурата за финансово оздравяване"}
{"url": "http://epicenter.bg/article/--------------------------------/172734/2/0", "text": "Всяка една раздяла е тежка, никой не беше подготвен. Не се умира на такива години. Това обяви в предаването „Тази събота” по bTV актрисата Силвия Лулчева по повод смъртта на Иван Ласкин, който почина преди седмица на Богоявление.     В последните години тя и семейството ѝ прекарвали лятото на Бяло море заедно с Ласкин и Александра Сърчаджиева.   „Както дъщеря ми много болезнено отбеляза, тази маса скоро ще остане много празна“, каза Лулчева.   По думите й още по-болезнено е, че някои хора се опитват „да си чешат остроумието” на гърба на смъртта.     „Седмицата започна с тежка диагноза – светът се събуди с температура минус един Иван“, каза актрисата, която беше близка със семейството на Ласкин.   „Да сведем глави, да се смирим, да простим. И да благодарим на вселената, че все пак ние е дала възможност да си общуваме, да се смеем, да бъде забавно. Той можеше и знаеше как“, призова емоционално звездата от „Столичани в повече“.  „АКТриса - „акт“ означава „действие“, един актьор трябва да действа. Той трябва да работи, това е дюкян, който не бива да се затваря. И машината винаги трябва да бъде много добре смазана от някакъв нов проект, нещо, което тревожи мисълта ти, нещо, което те проверява“, коментира още актрисата.  ", "date": "2019.01.12", "title": "Силвия Лулчева: Някои хора се опитват „да си чешат остроумието\" на гърба на смъртта на Ласкин "}
{"url": "http://epicenter.bg/article/Otnovo-naprezhenie-v-Blizkiya-iztok--Izraelski-samoleti-sa-obstrelvali-Damask-s-raketi/172755/7/0", "text": "Сирийската арабска новинарска агенция съобщи, че израелски самолети са изстреляли няколко ракети в района на Дамаск, които са задействали противовъздушната отбрана. „Резултатите от агресията досега бяха ограничени до удар на един от складовете на летището в Дамаск“, цитира агенция САНА военни източници.  От сирийска страна съобщиха, че противовъздушната ѝ отбрана се е задействала и повечето от ракетите са били прихванати.  Засегнат е само един склад в района на международното летище на Дамаск, но то не е пострадало и работи нормално. По данни на телевизия \"Сурия\" са били свалени 8 ракети над западните и южните околности на града.  Мишени на атаката са били два сектора с военни позиции на иранските сили и на ливанското движение \"Хизбула\", твърдят от Сирийския център за наблюдение на човешките права .  Според агенция Al-Watania изтребители от израелските военновъздушните сили нахлуха в ливанското въздушно пространство и имитираха нападения в южните райони на страната по време на ракетните атаки срещу Сирия. По нейна информация самолетите са се появили в небето над крайбрежния град Захрани и са направили провокативни полети на ниска надморска височина.  По-рано представител на сирийското военно командване каза за Сирийската арабска новинарска агенция, че врагът е нападнал покрайнините на Дамаск. Според него израелските нападения са последвани от района на Галилея на границата с Ливан.  „Повечето въздушни цели на врага бяха поразени“, посочи той. Според военния представител само една от ракетите е ударила склада близо до летището на столицата.  Междувременно сирийският военен експерт Омар Маарбуни изрази съмнение, че целите на агресивната атака са ирански цели близо до Дамаск.  „Израел винаги търси претекст за военната си намеса и, по правило, оправдава ракетните атаки в околностите на Дамаск с присъствието на ирански бази там“, каза експертът на телевизия Сирия.   ", "date": "2019.01.12", "title": "Отново напрежение в Близкия изток! Израелски самолети са обстрелвали Дамаск с ракети"}
{"url": "http://epicenter.bg/article/Huawei-uvolni-sluzhitelya-si--arestuvan-za-shpionazh-v-Polsha-/172760/7/0", "text": "Китайският технологичен гигант Huawei уволни служителя си китаец, арестуван по подозрения в шпионаж в Полша, съобщиха Ройтерс и бТВ.  Вчера полските власти арестуваха Ван Вейцзин и поляк, работил в полската служба за вътрешна сигурност, по подозрения в шпионаж. Тази афера може да засили резервите на Запада към Huawei, свързани със сигурността.  Huawei посочи в изявление, че предполагаемите действия на нейния служител не са свързани с компанията.  Технологичният гигант добави, че е взел това решение, тъй като инцидентът е навредил на репутацията на компанията.  ", "date": "2019.01.12", "title": "Huawei уволни служителя си, арестуван за шпионаж в Полша "}
{"url": "http://epicenter.bg/article/Lyubomir-Kolarov-za-novata-televiziya--Rakovodstvoto-na-BSP-ni-kaza--Badete-svobodni-i-chestni-/172739/11/0", "text": "\r\n Аз не се ограничавам само с хора, които са свързани, съпричастни или симпатизират на БСП. Ще искам от екрана на нашата телевизия да звучат всякакви мнение. Нека да търсим истината, обективността и онова рационално зърно, от което се нуждае за развитието си нашата родина. \r\n   \r\n Това заяви в интервю за БГНЕС управителят на Българска свободна медия Любомир Коларов, който оглави новосъздадената от БСП телевизия – БСТВ (Българска свободна телевизия). \r\n \r\n \r\n \r\n   \r\n Стартът на телевизията предстои до няколко дни, а в момента се провеждат техническите проби и се подготвят първите предавания. \r\n   \r\n Целият екип на БСТВ се състои предимно от млади хора и наброява над 50 журналисти, водещи, оператори, режисьори и технически персонал. \r\n   \r\n „Никой до този момент не ми се е обаждал, за да ми каже как трябва да изглежда телевизията. Просто ни казаха: „Бъдете свободни! Правете това, което чувствате и смятате, че е правилно и честно да се каже на хората“. В това отношение съм благодарен на ръководството на БСП“, отбеляза Любомир Коларов. \r\n   \r\n Акцент в програмата на БСТВ ще бъдат новините, за които ще отговаря Валерия Касиян, както и публицистичните предавания. Водещ на сутрешния блок ще бъде журналистът Стоил Рошкев. Предавания в телевизията ще имат и журналистите Александър Симов и Велизар Енчев. \r\n „Специално място ще бъде обърнато на публицистичните предавания. \r\n   \r\n Имам усещането, че хората преди всичко искат да чуят това, което искат да анализират и разберат, а ние ще им помогнем в това с един обективен коментар“, разказа още директорът на медията. Той бе категоричен, че главният мотор на телевизията ще бъдат нейните журналисти. \r\n   \r\n „Телевизията не е партийна. Тя ще разказва честно и почтено за събитията такива, каквито са”, увери Любомир Коларов. БСТВ си поставя за цел да обхваща всички важни събития, както и да прави преки включвания от най-горещите точки на София и страната. За тази цел медията изгражда и мрежа от кореспонденти. \r\n   \r\n Културата също ще има своето специално място в програмата на телевизията, уверява нейното ръководство. За целта е поканен писателят, книгоиздател и учен Иван Гранитски, който ще направи предаване с името „Лик“ (Литература, изкуство и култура). Място в БСТВ ще намерят и хубавите филми, а през уикендите ще преобладават развлекателните програми.  \r\n   \r\n \r\n", "date": "2019.01.12", "title": "Любомир Коларов за новата телевизия: Ръководството на БСП ни каза: Бъдете свободни и честни!"}
{"url": "http://epicenter.bg/article/-quot-Dzhumhuriet-quot--Dneshna-Turtsiya---ili-prekloni-glava--ili-napusni-stranata-/172748/11/33", "text": "Турският вестник „Джумхуриет” публикува анализ от своя колумнист Мустафа Балбай, с интригуващото заглавие: „Или преклони глава, или напусни страната”.  По тази тема Турция изживява сериозна ерозия. По принцип ние сме държава, от която се емигрира; държава, която приема мигранти; както и държава, която е маршрут за транзитна миграция. Всяко едно от тях е отделен проблем.  Да отделим внимание обаче на особеностите на днешната ни емиграция от страната.   Толкова са разрушителни последиците и проблемите от това явление.  Взелите решение да напуснат Турция могат да бъдат групирани по различни подбуди и конкретни причини.  Традиционно Турция е напускана с мотива за „един по-лесен начин на живот”.  В периода около последния военен преврат от 12 септември 1980 година, емигрантската вълна беше заради безопасността на живота и по политически причини.   Заедно с емиграцията заради по-добро образование, става и масово „изтичане на мозъци”. Всяка година поне 90 хиляди младежи напускат Турция заради по-добро образоване и се устройват временно или постоянно в чужбина. За тази цел техните семейства изразходват годишно по 1.5 милиарда долара. По този показател сме на пето място в света.  ***  През септември м.г. Статистическият институт на Турция оповести, че в сравнение с предходната година, броят на напусналите страната се е увеличил с 42%. Това моментално предизвика оживени коментари, като се измени самата същност на дискусията по темата. По време на управлението на Партията на справедливостта и развитието (ПСР) се увеличи не само броят на заминаващите зад граница; нараснаха и причините да се извършва тази емиграция. Чуждестранните медии оценяват и коментират това с многозначителни заглавия, като:    Управляващите се стремят да опровергаят подобни интерпретации; истината обаче е, че има такива причини. Понякога само един пример е достатъчен, за да ви даде идея за какво става дума. Напоследък в основата на притесненията на обществеността е следното: В Турция не остана никаква правна сигурност.   При днешните условия към това трябва да се добави и следното: „Не се доверявай на свободата си, достатъчно е срещу теб да се появи един донос!”.  Правната сигурност е едно толкова важно разбиране и усещане; тя не само кара хората да бягат зад граница, тя ги кара да изнасят и своите капитали.   Неслучайно още на 21 април 2018 година президентът Реджеп Тайип Ердоган се закани: „Не можем да простим на онези, които контрабандно изнасят пари зад граница!”.  Май е прав:    Има и нещо друго: Някои остават в Турция, самите те; но изпращат техните деца да търсят щастието си в чужди държави.  Ако трябва да обобщим всичко това, картинката е следната: Турция се руши и пропада!   те се отдалечават много силно един от друг като диалог, къса се връзката между тях.  ***  Онзи ден разговарях с председателя на Дружеството за общество без насилие Ръза Сюмер и приказката ни достигна до следното обобщение: „Най-важният проблем на Турция е езикът на насилието.”  Дежурният кандидат на ПСР Бинали Йълдъръм (бивш премиер, сегашен председател на Меджлиса, кандидат за кмет на Истанбул на местните избори на 31 март – бел. на „Фокус”), изплю камъчето и резюмира ситуацията в днешна Турция от трибуната на Великото национално събрание на Турция:  С езика на тази власт това послание се претворява в живота по следния начин:   ", "date": "2019.01.12", "title": "\"Джумхуриет\": Днешна Турция - или преклони глава, или напусни страната "}
{"url": "http://epicenter.bg/article/Direktorat-na-makedonskiya-medien-regulator-e-bil-izmamen-s-pochivka-v-Bansko-/172735/4/0", "text": "Директорът на македонския медиен регулатор д-р Зоран Трайчевски е бил измамен с почивка в Банско. Това съобщи самият той пред Агенция „Фокус“.  Трайчевски е резервирал и платил ВИП апартамент в хотел в Банско още през юли 2018 г. чрез туристическа компания в Македония. Когато пристигнал в хотела обаче, на рецепцията му съобщили, че апартаментът вече е зает.  „Всяка година в продължение на 10 години идваме тук. ВИП апартаментът е платен още през месец юли миналата година, а когато пристигнахме, се оказа, че той е зает. На рецепцията се държаха много грубо с нас. Предложиха друг апартамент, но хотелът не разполага с друг подобен“, обясни Трайчевски.  „Разочарован съм. Идвам в този хотел вече 10 години и винаги плащам още през юли предходната година. Запазвам специално този апартамент, ако исках друг – щях да направя резервация в друг хотел. А цената на нощувката не е евтина“, коментира Трайчевски. Той добави, че най-вероятно ще се върне обратно в Скопие след провалената почивка.  ", "date": "2019.01.12", "title": "Скандал! Директорът на македонския медиен регулатор е бил измамен с почивка в Банско "}
{"url": "http://epicenter.bg/article/Gotvyat-shterkata-na-Tramp-Ivanka-za-prezident-na-Svetovnata-banka-/172744/4/0", "text": "Президентската дъщеря Иванка Тръмп и бившата постоянна представителка на САЩ в ООН Ники Хейли са сред кандидатите за поста президент на Световната банка, пише „Файненшъл таймс”, цитиран от БГНЕС.  Вестникът не уточнява източника на своята информация.  На 1 февруари сегашният президент Джим Йон Ким сдава поста, а временен ръководител ще бъде главният изпълнителен директор Кристалина Георгиева.  Българката не може да оглави институцията, защото по правилата президент на банката е гражданин на САЩ.  Банката смята да приключи обсъждането на кандидатурите в средата на февруари, а избора на нов президент – в средата на април.  ", "date": "2019.01.12", "title": "Готвят щерката на Тръмп Иванка за президент на Световната банка "}
{"url": "http://epicenter.bg/article/Nezakonna-postroyka-izgorya-vav-Voyvodinovo-prez-noshtta-/172753/3/0", "text": "Паянтова постройка изгоря при пожар днес в пловдивското село Войводиново, съобщиха от МВР. Около 1.30 часа на тел. 112 постъпила информация за горяща барака в северозападния край на селището.  Незабавно към мястото били насочени екипи на РУ – Труд и Трета РСПБЗН - Пловдив. Установено било, че огънят обхванал и унищожил напълно паянтова постройка на площ около 20 кв метра, която според кмета на селото била необитаема от преди близо месец.  Местопроизшествието е запазено. При първоначалния и повторния оглед, извършен от експерт от пожарната, се установи, че няма данни за умишлено предизвикване на пожара.  Най-вероятната причина за възникване на пожара е техническа неизправност (високо преходно съпротивление) в електрическата инсталация на нестандартното (самоделно) електрическо табло, монтирано в бараката.  По случая е образувано досъдебно производство, уведомена е районната прокуратура.  ", "date": "2019.01.12", "title": "Незаконна постройка изгоря във Войводиново през нощта "}
{"url": "http://epicenter.bg/article/Sadat-ostavi-v-aresta-zadarzhanite-svideteli-po-deloto-za-KTB-/172762/3/0", "text": "Съдът остави в ареста петимата задържани свидетели по делото за фалита на КТБ. Прокуратурата ги обвинява в пране на пари, предаде бТВ.  Сумата, за която са обвинени, според адвокатите, е два и половина милиона лева.  Днес прокуратурата поиска задържаните да останат в ареста. Защитата на свидетелите поиска отвод на съдията от Специализирания наказателен съд.  Корпоративна търговска банка е създадена през 1994 г., разрасна се бързо в периода 2007 - 2014 г. и фалира на 6 ноември 2014 г.  ", "date": "2019.01.12", "title": "Съдът остави в ареста задържаните свидетели по делото за КТБ "}
{"url": "http://epicenter.bg/article/Denitsa-Zateva--Ot-1-fevruari-zapochvat-nominatsiite-za-kandidati-za-evrodeputati-ot-partiyata-/172730/2/48", "text": "От 1 февруари започват номинациите за кандидати за евродепутати от партията, в средата на март ще е ясно кой ще е водачът, през април цялата листа. Това каза заместник-председателят на БСП Деница Златева пред журналисти преди началото на Националния съвет на партията, предаде репортер на Агенция „Фокус“.  „Още на 11 ноември Националният съвет прие критериите, на които трябва да отговарят кандидатите и процедурните срокове за номинация. След конгреса на 26 януари, от 1 февруари започват номинациите в основните партийни организации. Те трябва да бъдат потвърдени от конференцията и по този регламент в средата на март ще е ясно кой ще е водачът, а през април и листата“, обясни процедурата Златева. БСП е първата партия, която ще приеме предизборната си платформа за европейските избори, обясни Златева.  Тя подчерта, че важният въпрос в момента е именно политиката, която предлага БСП, националните интереси, които защитава, за каква Европа се бори, а не персоналните въпроси за листите. На въпрос дали тя ще води листата на БСП за евроизборите, Златева отговори, че този въпрос не е на дневен ред.  „Днес на заседанието на Националния съвет ще приемем проекта за „Визия за България“, който трябва да бъде одобрен от конгреса\", допълни тя. Заместник-председателят на БСП коментира, че всички сегашни евродепутати имат място в следващата листа.  „Решението дали аз ще се кандидатирам ще го съобщя на основните партийни организации“, каза Златева. БСП ще се бори за Европа, която намалява социалните, регионалните и икономическите неравенства, заяви още Златева.  „Това е залегнало в нашата платформа както по отношение на бъдеща кохезионна политика, обща селскостопанска политика, така и по отношение на защита на демокрацията и правата на гражданите“, посочи заместник-председателят на БСП. Тя уточни, че платформата на БПС ще бъде представена на четвърто заседание на 49-тия конгрес на партията на 26 януари.  „Смятам, че това е една платформа, която би донесла победа на БСП“, каза още Златева. „Много повече от сегашните евродепутати в европарламента ще са успех за нас“, добави тя.  Тя уточни, че критериите за номинации са вътрешни и не са променяни от изборите през 2014 и 2009 г.  „Когато другите партии ви представят критериите, и БСП ще ви ги представи“, допълни Златева.  ", "date": "2019.01.12", "title": "Деница Златева: Водачът на евролистата ни ще е ясен в средата на март, а през април - цялата листа"}
{"url": "http://epicenter.bg/article/Evrokomisar--Balgariya-e-s-nay-shiroko-raztvorena-nozhitsa-mezhdu-bedni-i-bogati/172732/2/0", "text": "Българската икономика има структурни проблеми, а ниският жизнен стандарт и бедността са основните проблеми пред България, която иначе върви уверено по пътя към въвеждане на еврото, заяви зам. председателят на Европейската комисия Валдис Домбровскис.   \r\n Всички европейски държави са изправени пред предизвикателства. В случая с България най-големият проблем е повишаването на жизнения стандарт и намаляването на диспропорцията между бедни и богати. България е една от страните в Европейския съюз с най-широко разтворена ножица между доходите на бедните и богатите. Може би това е сред най-важните предизвикателства, които ние посочваме в специфичните за всяка страна препоръки. \r\n   \r\n Когато говорим за присъединяване към еврозоната, трябва да си отговорим на въпроса дали то ще спомогне за намаляването на неравенството в доходите и за общото подобряване на жизнения стандарт в България. \r\n   \r\n Ние твърдо вярваме, че въвеждането на еврото в страната ще подобри икономическото развитие. Българският лев вече е фиксиран към единната европейска валута, но вие не може да черпите от позитивите от нея. \r\n Веднъж въвели еврото, вие ще започнете да се ползвате от по-ниски лихви, няма да търпите загуби заради обменния курс и ще има по-голяма прозрачност при образуването на цените. Всичко това ще доведе и до крайната цел - по-добро икономическо развитие и по-висок жизнен стандарт, каза той пред БНР. \r\n   \r\n Заради това България е сред страните в процедура заради макроикономически дисбаланси. Ние сме направили специфични препоръки, които биха помогнали на страната да преодолее тези дисбаланси. Отново ще подчертая, че България е напълно способна да се справи с тази задача. \r\n Той припомни, че през лятото България ще получи отговор дали може да се присъедини към обменно-валутния механизъм ERM II. Но очакваното „да“ или „не“ ще бъде дадено от следващия състав на Европейската комисия. \r\n   \r\n В края на месеца се очаква Домбровскис да пристигне в София и да отговаря на въпроси в рамките на т.нар. граждански диалог, а по-рано през седмицата в Рига той потвърди твърдата убеденост на евроинституциите да реформират еврозоната, която е готова да посреща нови страни - членки. \r\n", "date": "2019.01.12", "title": "Еврокомисар: България е с най-широко разтворена ножица между бедни и богати"}
{"url": "http://epicenter.bg/article/Tsvetanov--Horata-ochakvaha-ot-Rumen-Radev-da-bade-obedinitel--a-toy-napravi-tochno-obratnoto-/172733/2/48", "text": "Когато през 2016 г. българите избраха Румен Радев, който нямаше политическо минало, за президент, те очакваха от него да търси широк политически диалог, да работи успешно с всички институции и да бъде обединител. Той обаче направи точно обратното. Последователността не е присъща черта на президента Радев,  Това коментира пред журналисти в Пловдив председателят на ПГ на ГЕРБ и зам.-председател на партията Цветан Цветанов, съобщиха от пресцентъра на партията.  Запитан дали очаква президентът да направи своя партия, той отбеляза, че амбицията е едно, но реалните възможности са друго.  „ “, сподели зам.-председателят на ГЕРБ.  „Европейските избори ще покажат какво ще бъде бъдещето на Европа в следващите 5 години. Важно е да провокираме сред хората повече еврооптимизъм. 12 години след приемането ни в Съюза, европейската солидарност вече е достигнала до всеки дом“, изтъкна Цветанов.  Той обясни, че за да покаже какво е донесла на България европейската солидарност, ГЕРБ организира граждански диалог „Европа в нашия дом“. Председателят на ПГ на ГЕРБ сподели увереността си, че ЕНП ще продължи да бъде водещата политическа сила в ЕС и добави, че ЕНП е направила своите изводи за управлението си до този момент и на базата на тях ще формира своята визия за бъдещето на Европа. „Така ние ще дадем отговор на националпопулизма, който провокира само омраза“, отбеляза той.  „Оценката за кметовете на ГЕРБ хората ще дадат още на европейските избори. Иначе ПП ГЕРБ счита всички свои кметове за успешни. Пример е Георги Мараджиев, който само за няколко месеца след като стана кмет на Стамболийски – успя да зареди всички жители на общината с положителна енергия“, каза още той.  ", "date": "2019.01.12", "title": "Цветанов с нова атака: Единственото нещо, в което Радев е последователен, е да защитава една фирма!"}
{"url": "http://epicenter.bg/article/Dragomir-Stoynev---Viziya-za-Balgariya-quot--e-dopalnena-s-blizo-1000-predlozheniya-/172752/2/48", "text": "Предложенията, които бяха получени за този период, са 924. В резултат от това „Визия за България\" е допълнена и променена. Тя съдържа 3 глави - демографска криза и семейство; държава и гражданско общество; икономическо развитие\".   Това заяви по време на заседанието на Националния съвет на БСП членът на ИБ на БСП и зам.-председател на ПГ на „БСП за България\" Драгомир Стойнев, съобщиха от пресцентъра на НС на БСП.   - работещите родители да получават данъчни облекчения за всяко дете; въвеждане на диференцирани ставки на ДДС за основни храни и лекарства;  ; отпадане на таксата за детски ясли и градини; разкриване на седмични групи за деца от рисковия контингент в яслите и детските градини; в случай на неосигурен достъп на дете до детска градина, родителите да бъдат компенсирани от държавата; спиране на социалните помощи при отпадане на дете до 16 години от учебния процес, пакет мерки за осигуряване на здравословен живот на българските деца.  Стойнев заяви, че левицата залага и на   стимули за доброволно оставане на възрастните хора в заетост; приемане на закон за възрастните хора.  Стойнев заяви, че в сферата на здравеопазването Визията залага:   за здравно неосигурените лица - държавно гарантиран базов пакет от медицински услуги, заплащани с публичен финансов ресурс; за болниците - премахване на търговския статут на държавните и общинските лечебни заведение и замяната му със статут на социално предприятие; нова система за контрол на разходите, обвързана с качеството и резултатите;   за работещите в здравната система - приемане на наредба за формиране на работните заплати в държавните и общински заведения, гарантиращи им достойни и базови заплати; замяна на безплатното обучение в здравеопазването с държавна стипендия за обучение и/ или специализация с ангажимент за работа минимум 5 години в лечебно заведение в България.  „Основното е  ; повишаване на обема и качеството на здравните услуги, осигурен достъп до здравеопазване в отдалечените и планинските райони\", коментира Драгомир Стойнев.   съобразени с възрастовите и психологическите потребности на децата и учениците;   изравняване на материалните условия във всички училища; въвеждане на професионално образование; пълен обхват на децата в средното образование;   улесняване на достъпа до училище за децата от малките селища и бедни семейства; политика за запазване на училищата в малките селища; издръжка с публични средства само на държавните и общински училища,   мандатност на директорите на училища и детски градини.  \"Във висшето образование нашата цел е   държавна поръчка, основана на дългосрочно прогнозиране от страна на държавата на нуждата от специалисти; достойно заплащане на академичния състав; национална програма на студентските градчета; връзка на образованието с националната и регионалната икономика - национална карта образование-икономика изработена от държава общини и бизнес\", обясни Стойнев.  Във втора глава на Визията социалната държава гарантира не само основните права, личните и икономическите свободи, но предприема правни и финансови мерки за преодоляване на социалните противоречия и напрежение.   Драгомир Стойнев обясни, че във Визията е записана и дигитализация на управлението с изграждане на електронни системи и обвързвано на тези, които вече съществуват, с новите - електронен поземлен регистър, единна информационна система, обединяваща пазарите на селскостопанска продукция, електронен данъчен регистър, електронна здравна карта и здравно досие и единна електронна образователна система.  Стойнев коментира, че в проекта е записана и   В системата за сигурност във Визията е залегнало възстановяване на ролята на държавата в охраната на обществения ред и борбата с престъпността; осигуряване на спокойствие и ефективна защита на гражданите от престъпни посегателства; гарантиране на равна сигурност и защита на всеки гражданин; независимо от неговия социален статус, възраст, етнос и местоживеене; изкореняване на корупцията от системата за сигурност; реформи в МВР; по-добри условия на работа на полицаите.  „БСП залага и   гарантиране на обективността и отстраняване на възможностите за негово умишлено забавяне и затрудняване\", заяви той. По отношение на външната политика във Визията е записано, че България се нуждае от ясни и дългосрочни насоки. Да се фокусира върху: подкрепа за реализиране на регионално сътрудничество в Югоизточна Европа;   разширяване на възможностите за взаимодействие между страните от Черноморския регион;   отчетливо отстояване на националните ни интереси в международните организации в които членуваме; България да бъде активен член на ЕС, а не пасивен слушател.  В трета глава левицата предлага  въвеждане на праг за минималните възнаграждения в страната - не по-нисък от 60% от средната работна заплата; по-справедливи ставки за заплащане на нощния труд;  , от който дивиденти се разпределят ежегодно само между работниците.  „Новият икономически път на страната трябва да бъде базиран на потреблението и износа на продукция.  \", посочи Драгомир Стойнев. По думите му трябва да се заложи на инвестиции в нови родни производства с висока добавена стойност. Той подчерта, че   и обекти с национално значение. Като други важни предложения на левицата в сферата на икономиката той посочи създаване на социално предприятие, като оператор в социалната икономика, създаване на финансов холдинг за подпомагане на малките и средни предприятия, конкретна програма за изостаналите региони.  Не на последно място той посочи и   социално въздействие и предотвратяване на загубата на работни места и обезлюдяването на отделни региони. Той посочи, че в сферата на енергетиката левицата залага на развитие на ядрената енергетика чрез редица мерки, сред които:   разширяване на газовото хранилище в Чирен и изграждане на нови такива, разработване на находища на газ и продължаване на газификацията на страната, преразглеждане на договорите с американските електроцентрали и гарантиране на експлоатацията на ТЕЦ-овете от комплекса „Марица - Изток\" до пълното изчерпване на запасите от въглища.  В сферата на земеделието Стойнев поясни, че   финансиране на изграждането на мрежа от фермерски пазари; увеличаване присъствието на българските храни в големите търговски вериги.  Драгомир Стойнев коментира и че БСП не се отказва от стремежа си за намаляване на различията между регионите и с тази цел предлага   в която да се включват пакет от мерки, като облекчени данъчни ставки за фирмите, разкриващи работни места, субсидия от 50% върху лихвите по инвестиционните кредити, предоставяне на възможност за наемаме на сгради в индустриални зони.  ", "date": "2019.01.12", "title": "Драгомир Стойнев: „Визия за България\" е допълнена с близо 1000 предложения "}
{"url": "http://epicenter.bg/article/Koshlukov-za-Voyvodinovo--Kashti-posred-zima-ne-biva-da-se-sabaryat-/172754/2/0", "text": "\"Къщи посред зима не бива да се събарят. Ако законът е чакал досега, вината не е на циганите.\" Това написа на стената си във Фейсбук Емил Кошлуков по повод масовото събаряне на незаконни постройки в пловдивското село Войводиново, след като двама млади цигани пребиха командос навръх Богоявление.  \"Бандитите трябва да са в затвора, не жени и деца на улицата в студа. И незаконни постройки има на доста други места, но не ги събарят\", коментира Кошлуков, който е и програмен директор на БНТ.  \"Затова излежда избирателно, нарочно това прилагане на закона. А трябва да е еднакъв за всички, иначе не е закон. Иначе е просто отмъщение\", заключава журналистът.  ", "date": "2019.01.12", "title": "Кошлуков за Войводиново: Къщи посред зима не бива да се събарят "}
{"url": "http://epicenter.bg/article/Plenumat-na-BSP-prie--quot-Viziya-za-Evropa-quot--Protiv-Istanbulskata-konventsiya-i-Pakta-za-migratsiyata-na-OON-/172756/2/48", "text": "Националният съвет на БСП прие \"Визия за Европа\"- \"За Европа на народите и социалната държава - солидарна, хуманна и сигурна\". БСП е първата партия, която излиза с готова платформа за Европейските избори. Това съобщиха от пресцентъра на партията.  В нея се казва, че в резултат на Европейските избори, БСП ще изпрати в ЕП своите представители, които заедно със социалистите, социалдемократите и другите представители на левицата от европейските държави ще отстояват общите, но също така и националните приоритети:   – равенство на гражданите, равнопоставеност на държавите членки при реализацията на общите европейски политики;  , предвиждащ регламенти в областите на трудовия пазар, финансите, инвестициите и търговията, които фаворизират едни държави членки за сметка на други;   против продължаващото прилагане на Механизма за сътрудничество и оценка – израз на политиката на „двойните стандарти”;   чрез изграждане на нови собствени ядрени мощности и развитие на транзитната газопреносна мрежа на територията на България;   чиито текстове противоречат на Българската конституция според Решение на КС;   съобразена с интересите и изискванията на държавите членки, а не въпреки тях,     при решаване в рамките на преговорния процес на въпросите от значим национален интерес, а именно, за българското историческо и културно наследство на територията на държавите кандидатки, както и правата на българските малцинствени общности;   и призоваваме всички страни членки да се включат в инициативата;      подкрепен от нов икономически модел на развитие и растеж – ключ към преодоляване на неравенствата;   който е близо до хората и уважава суверенитета на държавите членки;   на гражданите и на реалната икономика;   след 2020 г.;   – по-добър живот и активно демократично участие на бъдещите поколения ;   основана върху съобразяване с националните интереси;   – самостоятелен фактор в глобалната политика.  ", "date": "2019.01.12", "title": "Пленумът на БСП прие \"Визия за Европа\": Против Истанбулската конвенция и Пакта за миграцията на ООН "}
{"url": "http://epicenter.bg/article/Palno-malchanie-v-darzhavata-za-novoto-ime-na-Makedoniya-/172757/2/0", "text": "Македония от почти 24 часа е с ново име – Република Северна Македония. Европа и водещи лидери вече направиха своите експресни коментари. Същевременно справка на БГНЕС показва, че до момента нито един от официалните сайтове в България - тези на Външно министерство, на правителството, и на президентството няма и дума за това, че страната ни има съсед с ново име.  Дори в така употребявания Фейсбук профил на премиера в социалната мрежа ще видим, че последният пост е от 8 януари.  Много често Фейсбук е бърза трибуна и за президента. В случая обаче за събитието на десетилетието в региона няма и дума нито от Румен Радев, нито в този на Екатерина Захариева.  Външно министерство е отделило последно внимание на лекция на заместник-министъра Георг Георгиев пред студенти от УНСС.  Страницата на Министерски съвет последно е актуализирана днес с информация за благодарност на Борисов към петима министри за подкрепата в преговорите по плана за „Мобилност I“.  Нито ред и на официалната страница на президентството, където водещите новини са от 6 и 10 януари.  Остава надеждата, че държавните ни институции ще поместят своята позиция поне в началото на новата седмица.  ", "date": "2019.01.12", "title": "Пълно мълчание в държавата за новото име на Македония "}
{"url": "http://epicenter.bg/article/Neizvestni-unishtozhiha-dyunite-kray-kamping--quot-Smokinya-quot--/172758/2/0", "text": "Тежка техника буквално е унищожила защитените дюни до къмпинг „Смокиня”, става ясно от публикации в социалните мрежи.  „Така изглеждат днес защитените дюни на къмпинг Смокиня! Много удобно – през януари. Единственият коментар: ИЗМЕТ!!!” – това написа във „Фейсбук” музикантът и екоактивист Васил Гюров, който публикува и снимки, на които се виждат щетите по защитената територия.    Министерството на туризма започна незабавна проверка срещу неизвестен извършител, предава бТВ.  „Експерти на ведомството на място ще установят дали има незаконни дейности. В прерогативите на ведомството се включват териториите на морските ивици, по закон то не е оторизирано да прави проверки на имоти до плажа”, пишат от МТ.  ", "date": "2019.01.12", "title": "Неизвестни унищожиха дюните край къмпинг \"Смокиня\" "}
{"url": "http://epicenter.bg/article/Rayko-Zhivkov-ot-Evroroma--Vitsepremierite-v-Balgariya-stanaha-mnogo-nagli-/172759/2/48", "text": "Това е държавно спонсориран расизъм, в България вицепремиерите станаха много нагли. Ние се предоверяваме на институциите, не взимаме нещата в свои ръце. Това заяви в предаването \"Офанзива с Любо Огнянов\" по Канал 3 Райко Живков, общински съветник от Евророма в Община Пазарджик по повод побоя над командос във Войводиново от двата братя цигани.  \"Съжалявам, че използвате клишета, защото аз и хората, които познавам, няма такива филми, където живея - къде се е чуло и живяло някой да плаща на друг тока или водата. Г-н Огнянов, това за незаконните къщи и Евророма са го предлагали, за да се промени закона. Така ще влязат и пари в хазната. Аз съм общински съветник 4 мандата, разговарял съм с кметовете - кварталите се пукат по шевовете. Знаете ли какво ми отговарят: \"Ще ме убият, ако увелича циганската махала\", каза още Райко Живков.\"  \"Как така за един ден държавата използва целия си инструментариум, за да накаже едни невинни хора, знаете ли предисторията във Войводиново? Командосът, който е респектирал абсолютно всички във Войводиново - и българи, и цигани, е бил пиян, карал е бързо. Той защо е слязъл? Не си ли задавате още един въпрос - защо когато в държавата тръгва нещо да се увеличава, изведнъж изниква някакъв цигански проблем?\", предположи Райко Живков.  \"Няма термин \"циганско престъпление\", има термин \"престъпление\". Злобата на българите е водеща - винаги съм се чудил откъде извира омразата към нас и не мога да си отговоря. Обяснете ми какво ще правят сега тези хора, чиито къщи са бутнати сега през зимата\", запита той.  \"Формулата у нас е опорочена, дистанцията между нас в България се увеличава, не искам децата и внуците ми да плачат, когато пак не ги пускат на плажа, защото са мургави. Ромският проблем се задълбочава от замитането му под масата\", натърти Райко Живков.  ", "date": "2019.01.12", "title": "Райко Живков от Евророма:  Ромският проблем се задълбочава от замитането му под масата"}
{"url": "http://epicenter.bg/article/Gen--Dimitar-Shivikov--Tarpenieto-na-naroda-e-na-raba-si--mozhe-da-izbuhne-ogromen-kataklizam--/172761/2/0", "text": "Циганският въпрос е изключително дълбочинен и многопластов, той е от последните 30 години. Проблемът с гетата е цирей, който от ден на ден расте. Всеки подобен инцидент ескалира и ще избухне огромен катаклизъм в обществото, ако нашите политици не вземат мерки. Това заяви в предаването \"Офанзива с Любо Огнянов\" на Канал 3 генерал Димитър Шивиков, бивш началник на 61-ва Стрямска механизирана бригада от Българската армия по повод покачването на напрежението в обществото след побоя на двама цигани над командос във Войводиново.  \"Без лични нападки, те   да сядат, канят задължително хора като господин Живков, а не разни барони, царе и папи от същия етнос, които паразитират върху този етнос, и да започнат тези промени - нужно е време, от днес до утре няма да стане\", добави генерал Шивиков.  Той потвърди, че командосът вероятно ще бъде изписан от болницата в сряда. На въпрос дали версията за употреба на алкохол от страна на ефрейтора, която засегна предишният гост Ройко Живков, генералът каза: \"Аз съм извън активна служба, работя в частна фирма, има досъдебно производство, извършват се следствени дейности. Вчера на митинга във Войводиново попитах: \"Колега, има ли алкохолна проба и какви са резултатите?\" Отговориха ми, че има и пробите са отрицателни, включително и на двамата нападатели\", заяви генералът.  \"Какво има на видеозаписите, кой съм аз да ми предоставят - но аз се доверявам на публикуваното във Фейсбук от семейството с ужасяващата гледка как двамата бабаити ритат във главата ефрейтора Митов\", каза Димитър Шивиков.  По въпроса за циганите, той изтъкна, че \"когато са откъснати от своята естествена среда, тези хора се приучават да живеят с общоприетите порядки в обществото. Онази програма от онова време приключи с тоталната промяна в българското общество и те си продаваха апартаментите и се връщаха в гетото\", припомни той.  \"Търпението на народа е на ръба си, усетих го вчера на митинга - възрастни хора идват да ми целуват ръцете: кой съм аз?\", предупреди генерал Шивиков.  ", "date": "2019.01.12", "title": "Ген. Димитър Шивиков: Търпението на народа е на ръба си, може да избухне огромен катаклизъм! "}
