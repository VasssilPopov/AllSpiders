{"url": "http://epicenter.bg/article/Darzhavata-otsastva-ot-foruma-na-Instituta-za-patna-bezopasnost/148084/2/0", "text": "В събота в Софийския университет се проведе обществено обсъждане на Закона за Движение по пътищата. За първи път в историята на страната на едно място бяха събрани над 300 експерти, професори, студенти по право, родители загубили децата си при ПТП, граждани.   Дискусията продължи над три часа. СУ беше представен от зам.ректора доц. Кучев, декана на юридическия факултет, проф. Пенов, професорът по административно право Димитър Костов, председателя на студентският съвет  Георги Гълъбов, докторанти на университета и студенти. Присъстваха и политици от различни цветове на спектъра – от Румен Петков до Гроздан Караджов и Настимир Ананиев.   Институтът за пътна безопасност представи концепция за нормализиране на пътнотранспортната обстановка в страната. Всички участващи в обсъждането се обединиха, че няма война по пътищата. Състоянието в което се превърнала транспортната ни система е равносилно на тероризъм. При война е ясен врагът, докато при тероризмът заплахата не е индентифицирана. Това ще рече, че  държавата не е в състояние да се противопостави на пътнотранспортния травматизъм със методите които прилага.   Всички присъстващи се обединиха, че е необходима промяна в управлението на системата за БДП. Хаосът в законодателството третиращ транспортната ни система ще се задълбочава докато не се приеме държавна политика, която да определи, кой носи общата отговорност за пътната безопасност.   Моделът на споделена отговорност, който се налага през последните 20 години от правителствата на Българя е порочен и води до прехвърляне на отговорности. Констатирано беше, че държавните институции считат, че са си самодостатъчни и не се нуждаят от експертна помощ. Това се потвърди и от факта, че на общественото обсъждане не дойде нито един представител на държавата.   Присъстващите оправдаха държавната администрация с това, че в събота на обяд тя е в почивка и „катастрофите са временно спрели”. Нищо, че за месец януари имаме 14 души повече загинали от ПТП спрямо миналата година..Предложенията върху които се обединиха експертите са: -           -           -           -           -             И не на последно място се констатира, че връзката между практиката и науката за решаване проблемите на сигурността в движението по пътищата е прекъсната. От изключително значение са спешните темпове за вземане на важните решения на сложните проблеми в движението по пътищата, макар че е малко вероятно държавната администрация скоро да намери сили за промяна, тъй като посочените примери са присъщи само в страни където науката диктува политиката.    ", "date": "2018.02.25", "title": "Държавата отсъства от форума на Института за пътна безопасност"}
{"url": "http://epicenter.bg/article/Veselin-Mareshki--Sdelkata-na-Ginka-ot-Pazardzhik-za-ChEZ-tryabva-da-bade-razvalena/148051/2/0", "text": "\"Партия \"Воля“ не е парцал, за да го размахват за заместване на този или онзи. Това заяви в пред БНТ лидерът на формацията Веселин Марешки.   \"Ние останахме в центъра и до голяма степен в решенията в момента имаме роля, но да не се преекспонира - мнозинството е стабилно, обясни той. Той заяви, че няма лична вражда с Волен Сидеров, нито с друг в парламента, а само с партиите, ограбили българския народ.   Марешки коментира и отношенията между лидерите в Обединени патриоти, като заяви: „Големи лидери, но на практика нито един от тях, ако се разпаднат, не може да има даже парламентарна група - те ще имат по 9 депутати. Няма да имат парламентарна група и ще станат свободни електрони. Това го държи Волен Сидеров в парламента в тази конфигурация, защото, ако те го \"отлюспят\", той ще стане един свободен електрон, от който нищо не зависи.   , допълни Марешки.   Марешки коментира и подадената от Теменужка Петкова оставка като министър на енергетиката, като заяви, че \"ако съмненията са верни, оставката е най-малкото нещо, което трябва да последва\".   \"Ако съмненията се окажат верни само с една оставка няма да стане, защото тук говорим за сделка за стотици милиони левове и за предприятие, което е от националната сигурност, от значение за националната сигурност на България, така че по-добре Теменужка Петкова да си е на мястото, но сделката да се развали, отколкото Теменужка Петкова да си подаде оставката, но сделката да остане', каза той.   Той е на мнение, че трябва да се разследва сделката по закупуването на ЧЕЗ и мисли, че има задкулисие в нея. \"Въпросът е дали тези 700 млн. лв. са чисти капитали и дали тази сделка не е станала под натиск точно тази фирма да спечели\", каза Марешки.   \"Ние всички не сме приватизирали, ние не сме участвали в грабежа на България и няма как да се наредим, аз не искам да се наредя до държавата на Корнелия Нинова и на всички останали, които са участвали в управлението на прехода. Ние сме различните, ние сме тези, които се борим срещу всички тези най-отвратителни неща, които са се случвали\", категоричен бе лидерът на \"Воля\".   Относно отстраняването на Валери Жаблянов от зам.-председателския пост на Народното събрание, Веселин Марешки каза, че това е щяло стане и без тях, тъй като гласовете на ГЕРБ и \"Обединени патриоти\" са били достатъчни, а \"Воля\" просто е изразила своето мнение.", "date": "2018.02.25", "title": "Марешки: Между Валери Симеонов и Волен Сидеров няма нищо, което да ги крепи, освен далаверата"}
{"url": "http://epicenter.bg/article/Boyko-Borisov--BSP-gi-e-yad--che-me-kanyat-na-vazhni-sreshti-v-Evropa/148056/2/48", "text": "Министър-председателят Бойко Борисов обяви, че в БСП ги е яд, защото той получавал покани за важни срещу в Европа по време на българското председателство на Съвета на Европейския съюз.   \"Европредседателството ни е много успешно, отлично, това е оценката на колегите. В същото време БСП нямат желание да имаме успешно председателство и им е криво. Минаха два месеца, като войник в казармата броя дните до края. На 1 юли с голям кеф ще посрещна Джулая на морето. Тогава ще им отговоря на БСП, но не като европеец. Сега стискам зъби\", отговори той на въпрос на младеж от ГЕРБ по време на Зимния университет в Сандански.   \"Криво им е на БСП, кофти им е, че съм с лидерите на Франция, Германия, Холандия и др. Яд ги е. Освен шербет има и малко капучино, нещо гурме...\", пошегува се Борисов.   Министър-председателят се запита дали, ако ГЕРБ бяха опозиция, щяха и те така да завиждат. \"Цветанов, ти щеше ли да ги нападаш така яростно? Сигурен съм, че щеше да го правиш. Аз, сигурно - не\", допълни Борисов.     „Разбирам, че Корнелия Нинова е настоявала да се върна в България между „две вечери“. Яд я е. Аз на нейно място бих се радвал, че българският премиер е канен на такива събития“, посочи премиерът и разказа, че вечерите са били с цел европейските лидери да обсъдят какви са основните проблеми пред техните страни и какви са пътищата за решаването им. По думите му БСП не иска да има успешно председателство и подкрепата, която те в публичното пространство изказват към правителството и управляващото мнозинство е само прах в очите на хората. „Толкова хубави неща могат да се случат за нашата държава по време на това историческо събитие. БСП обаче се надяват това да не стане само защото го правим ние. Това е много гадно тяхно качество“, отчете Бойко Борисов и напомни и какво са обичали да казват БСП за асфалта.   А сега само натискате да строим още и още“, попита председателят на ГЕРБ. Той каза още, че опозицията непрекъснато търси да се хване за нещо, да го нарече скандал и да го развие чрез медиите.     Къде ще отидат парите за селско стопанство и кохезионната политика, ако разходите за отбрана стигнат 2% от брутния вътрешен продукт, каза премиерът Бойко Борисов.   “Не ни отива да говорим срещу неправителствените организации и Зелените. Да, понякога те са крайни, но те алармират за процесите. Ние сме за това да има втори лифт. Ние много внимателно следим ситуацията. Ние с еколозите проблеми нямаме. Ние работим с факти и ще търсим диалог”, посочи лидерът на ГЕРБ.   “НПО са по-добра опозиция, защото те търсят диалог”, каза още Борисов и посочи случая с лъвчетата от Разград. За кризата в Близкия изток Борисов посочи: Голяма беля направихме. Десетилетия ще трябва да решаваме тези проблеми.   “Неформалните срещи на лидерите от ЕС са като контролните футболни срещи. Ако си слаб, никой не те кани”, каза още Борисов пред младежите по повод визитата си в Брюксел през миналите дни. “Ние можем да помогнем на Скопие и Атина за решаване на спора за Македония, но само ако ни помолят. Всички в ЕС оцениха това, което направихме с македонския премиер Зоран Заев”, посочи още Борисов за споразумението за добро съседство, подписано през август 2017 г.", "date": "2018.02.25", "title": "Бойко Борисов: БСП ги е яд, че ме канят на важни срещи в Европа"}
{"url": "http://epicenter.bg/article/Volen-Siderov--Moga-da-namerya-chovek-za-ministar-na-energetikata/148057/2/48", "text": "Лидерът на партия \"Атака\" Волен Сидеров смята, че ако ГЕРБ му се довери, може да намери човек за поста - енергиен министър. \"Не бих подкрепил единствено кандидатура на Делян Добрев. Аз се чудя, каква е тази негова амбиция да е в парламента? Бих попитал, дали неговите думи, че Веселин Марешки може да ме замести са съгласували с ръководството на ГЕРБ? Аз съм направил най-големите компромиси за коалицията на „Обединени патриоти\", коментира той пред България он ер. \"Ако искаме да бъдем фактор в политиката, трябва да останем заедно. Самостоятелно няма как да успеем. Мисля, че и Красимир Каракачанов, и Валери Симеонов го осъзнават. Ако няма големи трусове, няма причина правителството да не изкара пълен мандат. С Цветан Цветанов се видяхме, пихме чай и се разбрахме в бъдеще по-често да се виждаме и говорим. Високият тон беше породен, заради липсата на комуникация\", обясни Сидеров.   Веднага след оставката на Теменужка Петкова заради скандала с продажбата на ЧЕЗ на Гинка Върбакова от Пазарджик, зам.-председателят на ГЕРБ Цветан Цветанов заяви, че нейният наследник на поста ще бъде от партията на Бойко Борисов.", "date": "2018.02.25", "title": "Волен Сидеров: Мога да намеря човек за министър на енергетиката"}
{"url": "http://epicenter.bg/article/Korneliya-Ninova--Stoi-li-Borisoz-zad-sdelkata-s-ChEZ-/148060/2/0", "text": "  Според нея има неофициална информация, че зад сделката с ЧЕЗ стои Бойко Борисов и че държавна банка щяла да я финансира, предаде Канал 3.   \"Това е доказателство към неофициалната информация, че зад тази сделка си стои Бойко Борисов.   За да защитим тези два милиона души, българската индустрия и националната сигурност утре предприемаме следното: каним на среща посланика на Чехия, на когото ще връча писмо до чешкото правителство и чешкия премиер“, заяви Нинова.        Какъв? Държавата ще финансира ли през Банката за развитие нечий частен интерес? Не на Гинка, разбира се, не сме толкова наивни, за да не разбираме, че отзад стои друг“, каза Нинова. Тя посочи, че БСП ще попита, след като е направена сделката по чешкото законодателство, каква е позицията на чешкото правителство.    и директивите, касаещи енергетиката“, коментира Нинова.", "date": "2018.02.25", "title": "Корнелия Нинова: Стои ли Борисов зад сделката с ЧЕЗ? Питаме Чехия, сезираме и Европа!"}
{"url": "http://epicenter.bg/article/BSP-vika-premiera-v-parlamenta-zaradi-skandalnata-sdelka-za-ChEZ/148062/2/0", "text": "  \"Искаме премиерът Борисов да бъде изслушан в парламента за сделката за ЧЕЗ\", заяив лидерът на БСП Корнелия Нинова.   Тя поясни, че утре искането за изслушване ще бъде внесено официално в деловодството на парламента.    От това изслушване ще последват изслушване на КЕВР, КЗК и всички български институции“, коментира Нинова.   Лидерът на БСП призова Борисов да не се прави, че не знае за сделката с ЧЕЗ. „Не сме чак толкова наивни, че той онзи ден е разбрал за тази сделка. Г-н Борисов си представи за пореден път, че ако даде една жертва в лицето на Теменужка Петкова, проблемът ще бъде забравен. Не, няма.  , коментира тя.   Попитана дали му иска оставката, Нинова каза: „Чакайте, едно по едно“.  Тя допълни, че от БСП искат и проверка от страна на компетентните европейски институции дали при сделката с ЧЕЗ са спазени европейските директиви.   Затова поставяме въпроса. Това е европейски въпрос и европейско право и национална сигурност на България, т.е. и на Европа и то в момент, в който сме председатели на Съвета“, заяви Нинова.    „Искаме пълна прозрачност, истината“, каза Нинова.  Във връзка с призива на БСП към омбудсмана Мая Манолова и президента Румен Радев за ЧЕЗ, Нинова отчете, че Мая Манолова е излязла с позиция, че ще наблюдава внимателно сделката.   „Президентът все още не е, разбира се, обръщението ни към него остава в сила, защото става въпрос за национална сигурност“, коментира Нинова.    „Тя е в парламента и е разпределена на пет комисии“, допълни лидерът на БСП.", "date": "2018.02.25", "title": "БСП вика премиера в парламента заради сделката с ЧЕЗ, сезира европейските институции"}
{"url": "http://epicenter.bg/article/Parvanov-nastoyava--Speshno-da-otpadne-moratoriumat-varhu-proekta-AETs--Belene-/148063/2/0", "text": "Спешно да отпадне мораториумът за прекратяване на проекта АЕЦ „Белене”. Народното събрание да вземе по най-бързия начин решение и да даде зелена светлина на строежа на втората Атомна централа у нас. За това призова президентът (2002-2012) Георги Първанов на енергийния форум „АЕЦ „Белене” – ключ към сигурността и развитието на България”.   Отпадането на мораториума върху строежа на централата ще е и най-силният знак към потенциалните инвеститори, посочи Първанов и се обоснова, че те се стъписват от факта, че в една парламентарна република има решение на арламента, което възпира даден проект, и това няма как да не е притесничелно за тах.   Първанов призовава президента Радев да свика КСНС за АЕЦ „Белене”, с което да се окуражат и управляващите, и партите в парламента за търсенето на конструктивно решение за българската атомна енергетика.   След като изслуша експертите по време на форума, Първанов подчерта, че АЕЦ „Белене” е проект с високо ниво на безопасност, с нулев риск и с високо значение за развитието на българската икономика и неотменим фактор за българската национална сигурност.   Стартирането на проекта АЕЦ „Белене” е политически въпрос. За него трябва политическо лидерство, трябва консенсус и съизмерване с това, което правят хората по света, подчерта Първанов.   В момента в 30 държави по света се строят нови 50 ядрении централи. От тях 18 ще бъдат пуснати още през 2019 година, а до 2025 - останалите. Великобритания планира 11  нови АЕЦ, Турция – 4, Чехия, Унгария – също, посочиха експертите.   „България да престане да се крие зад гърба на Брюксел”, заяви Първанов и цитира писмо на Юнкер до Борисов от 7 юли 2016 година, в което шефът на ЕК казва, че ЕК зачита правото на България да реши сама своя енергиен микс.   В състояние ли сме да защитим своя национален интерес, попита Първанов и подчерта, че стоежът на АЕЦ „Белене” с нищо не накърнява евроатлантическите ориентири на България.   Той припомни, че спирането на АЕЦ „Белене” през 2012 година е станало в резултат на външно-политически натиск и че с поведението си днес ставаме заложници на геостратегическото противопоставяне.   АЕЦ „Белене” е национален проект и не бива да е предмет на политически и идеологически сблъсък, а да е резултат от прагматично решение на българските политици.   „Няма време!”, посочи Първанов. Всяко бездействие е престъпно! Ако сега се пропусне възможността за строежа на АЕЦ „Белене”, то това ще има тежки последици за развитието на енергийния сектор в България\".    ", "date": "2018.02.25", "title": "Първанов с призив към парламента: Спешно да отпадне мораториумът върху проекта АЕЦ „Белене”!"}
{"url": "http://epicenter.bg/article/Sadruzhnichkite-na-Ginka-ot-Pazardzhik-sa-falshivi-EGN-ta/148066/2/48", "text": "    Нека приемем засега, че става дума за загадка. Не по-малка загадка е откъде „Инерком“ ще вземе 320 милиона евро, за да плати на ЧЕЗ и как ще управлява електроразпределението в една трета от България? Всички фирми с наименование „Инерком“: „Инерком“, „Инерком България“, „Инерком Инвестмънтс“, „Инерком Про“ и „Инерком Груп“ имат общо 20 души персонал, като всяка от тях е с 50 000 лв. капитал.   Всичко това е твърде недостатъчно, за да се справи компанията с бизнес за над 1,5 милиарда лева. Забавен факт е, че към момента фирмата „Инерком Инвестмънтс“, която се явява собственик на другите „инеркоми“ дори не се води регистрирана по ДДС.     Връзката между трите дами с едно ЕГН и Гинка Върбакова, която се води собственик на „Инерком“ не е трудна за установяване. Става дума за едно семейство от Стамболийски – бащата и майката са Никола и Петрана Пайтакови. Дъщерите са Теодора Николова Пайтакова и Гинка Николова Пайтакова, която по мъж е Върбакова. Теодора Георгиева Пайтакова не съществува.   Заедно семействата Пайтакови-Върбакови контролират няколко компании в строителния и фотоволтаичния бизнес. Една от тях санира блок в Пазарджик за 1,6 милиона лева. Мащабите на съвкупния бизнес на семейството не дават предпоставки за никоя банка да го финансира с 320 милиона евро. ЧЕЗ обаче не намира нищо странно и нередно в кандидатурата на „Инерком“, и това също е част от чешките мистерии около продажбата на българския бизнес на ЧЕЗ. Защо държавната ЧЕЗ държи да се освободи от българските си активи?   „ЧЕЗ Дистрибуция“ и „ЧЕЗ Електро“ са на печалба. За 2017 „ЧЕЗ Електро“ дори е увеличило печалбата си от 864 000 лв, на 36,34 милиона лева.  Проблемът за ЧЕЗ явно не е икономически, а репутационен. През годините бизнесът им в България беше съпътстван от скандали, отнемане на лицензи и проверки на Прокуратурата, разкрили злоупотреби с обществени поръчки.   Но изборът на никому неизвестната пазарджишка фирма изглежда по-скоро като продължение на скандалите и вместо да ги замете, рискува да отвори нова глава в тъмните бизнес отношения на ЧЕЗ с властта. Още не е забравен фактът, че в продължение на години в надзорния съвет на ЧЕЗ България беше едно лице, което няма нито квалификация, нито знания да се намира там – прочутия Димитър Стефанов – Митко „Каратиста“, за когото Биволъ разкри, че е бил и управител на фирма на Румен Николов – „Пашата“.     Отговорът на официални представители на ЧЕЗ защо все пак „Каратиста“ изобщо е бил назначен гласеше, че той се явявал „местен улеснител“ на бизнеса на групата. Изразът е елегантен начин да се признае за форма на политическа корупция без да се рискува разследване за такава.    известна с близостта си с босовете на СИК, най-вече с „Маргините“.", "date": "2018.02.25", "title": "Скандалът се разраства! Съдружничките на Гинка от Пазарджик са с фалшиви ЕГН-та"}
{"url": "http://epicenter.bg/article/Zetyat-ubil-dyado-Stefan-s-zhelyazo/148048/3/0", "text": "Зетят на дядо Стефан, който в \"Съдебен спор\" разкри как щерка му държи трите си деца като заложнички изолирани от света, го е убил с желязо. Свилен потвърдил пред разследващите, че го е удрял в коридора пред банята в общото им жилище в столичния жк \"Люлин\", пише в. \"Телеграф\".   По думите им дъщерята на пенсионера Мария и мъжът й са го пребили, а след като издъхнал, завлекли трупа му в кьоше на асансьорната площадка в бл. 741. Велева и съпругът й са в ареста с обвинения в убийство, като мярката им е удължена на 72 часа, допълниха от прокуратурата.   Съдебните медици предполагат, че фаталният побой над 87-годишния Стефан Янев е бил нанесен в понеделник или вторник. Трупът му бе открит в сряда, а по него личали рани от удари, както и прорези с нож, основно по ръцете, което говорело, че жертвата се е опитвала да се пази. Убийственият гняв на Мария и Свилен бил предизвикан от дядото, след като в \"Съдебен спор\" разкри как държат трите си дъщери като заложници у дома, никога не са ги пускали на училище, не са им извадили документи въпреки годините им - 13, 14 и 18, а и не са им разрешавали да контактуват с други хора.   Момиченцата не можели да говорят и се държали неадекватно. Съседи разказаха след убийството, че Мария редовно биела баща си, а той плачел от срам. По време на следствен експеримент Свилен отвел полицаите до апартамента на ужасите.   Показал мястото, където по думите му пребил фатално дядото. След това завел криминалистите до кофа за боклук близо до блока, в която обяснил, че хвърлил ножа и дрехите на жертвата. В близост до контейнера било открито якето на дядо Стефан.", "date": "2018.02.25", "title": "Зетят убил дядо Стефан с желязо"}
{"url": "http://epicenter.bg/article/Bankata-za-razvitie-oproverga-BSP--Nyamame-uchastie-v-sdelkata-za-ChEZ/148076/4/0", "text": "Лидерът на БСП Корнелия Нинова обяви, че не е доволна, че държавна банка ще финансира сделката. С парите на всички ни някой ще си купи националната сигурност, притеснена е тя.     От банката уточняват, че това е било заявено от тях и в официално писмо до електронно издание по-рано миналата седмица във връзка с публикации по темата.   С настоящото припомняме, че разпространяването на непотвърдена информация, свързана с кредитните институции, е в противоречие с българското и европейското законодателство и може да бъде наказуемо, допълват от банката.   В края на тази седмица стана ясно, че „Инерком“ на Гинка Върбакова е определена за купувач на активите на ЧЕЗ у нас.", "date": "2018.02.25", "title": "Банката за развитие опроверга БСП: Нямаме участие в сделката за ЧЕЗ"}
{"url": "http://epicenter.bg/article/Kogato-tragnesh-ot-Kalinka--estestveno-e-da-dostignesh-i-do-Ginka-/148044/11/0", "text": "Когато тръгнеш от Калинка, естествено е да достигнеш и до Гинка   Последните дни България бе разтърсена от едно енергийно земетресение - Гинка купила ЧЕЗ. Гинка се превърна в нарицателно име. В една пазарна икономика не би се стигнало до подобен факт. Но, ние все пак говорим за България. Да си спомним началото на Борисов 1 – Калинка без диплома за завършено висше образование получи правото да управлява милиарди публични средства. Днес май сме забравил за това. Можем да си спомним и трябва да си спомним и за други назначения на Борисов 1 и 2. Нека погледнем назначенията в енергетиката. Нека започнем с Делян Добрев. Днес той е известен със скандала кумгейт. Но ако се погледне страницата на НС, ще забележим, че той няма удостоверена професия. Става въпрос за образование и то най-често висше. В този смисъл няма как да не си спомним за скандала с неговата диплома през 2012г. Според журналиста Григор Лилов бившия министър Добрев не е завършил американски университет, както се е твърдяло в неговата биография, публикувана на страницата на МС. Ако Григор Лилов е бил прав в твърденията си, то назначаването на Добрев за министър, който трябва да отговаря за енергетиката е нелогично. Можем да разгледаме и още едно назначение в енергетиката – Валентин Николов. Той безспорно е инженер, но не в областта на енергетиката. Не може да се спори, че човек се учи цял живот. Но едва ли има друг случай в световната енергетика, при който да има подобно назначение за ръководител на АЕЦ. Имайки предвид посочените факти, няма защо да се учудваме, че днес имаме земетръсна сделка в енергетиката ни.   Казват, че фирмата купувач може би нямала капацитет за управление на дейността, която се придобива. Е, ако Добрев е можело да бъде министър на енергетиката, а Николов шеф на АЕЦ, защо Гинка да не може да управлява и ЧЕЗ? Ако се доверим на назначенията на Борисов в държавния сектор, то безспорно и Гинка има капацитет в частния да се справи не по-лошо от държавните ръководители на енергетиката. Таq ето как от Калинка стигнахме и до Гинка. Борисовq казват, че е разпоредил проверка на сделката. А тя сделката е между две частни дружества. И на кого Борисов може да разпореди проверка – на прокуратурата ли?   Редно би било Борисов да се върне малко назад във времето. Става въпрос за 2017. Една от най-дискутираните теми през 2017г бе промяната в дейността на Българската банка за развитие. Забравихме ли как изведнъж се наложи промяната в размера на финансиране, което може да осигури държавната ни банка? При това положение не бива да се учудваме, че държавната ни банка може да „повярва“ в една българска фирма и да финансира нейна сделка. Та нали така ще се подкрепи българския бизнес …  Мисля, че Борисов не е нужно да разпорежда проверка на сделка между частни дружества, която още не е осъществена.   Просто трябва да се вземе решение Българската банка за развитие да не участва в подобно финансиране.     Защото ако държавната банка се включи в сделката, то на дневен ред излиза въпроса- а защо държавата ни не придоби ЧЕЗ, след като сделката ще се финансира от държавната ни банка? Друг е въпросът, ако сделката бъде подкрепена от частни банки или дружества. В такъв случай държавата може да се интересува само от проблема с прането на пари. Вярно, хората ще останат с убеждението, че има нещо гнило в сделката. Но, ако промените в Българската банка за развитие са били направени с идеята да се финансира покупката на ЧЕЗ от частно дружество, то тогава за Борисов вероятно ще бъде сложен политическата клада.", "date": "2018.02.25", "title": "Когато тръгнеш от Калинка, естествено е да достигнеш и до Гинка "}
{"url": "http://epicenter.bg/article/BG-absurd--Kola-na--Obshtinska-politsiya--udari-avtomobila-na-student--napisaha-mu-akt/148059/3/0", "text": "Какво се случва, когато обикновен човек шофира и отзад го блъсне кола на „Общинска полиция”? Оказва се, че акт получава водачът на ударения автомобил, защото карал… прекалено бавно.   Именно в този казах се оказват забъркани трима студенти. Иван, Йордан и Виктор се сблъскват с несправедливостта на 17 февруари. Тогава се случва въпросният инцидент. Участниците в него викат КАТ. Пристигналите служители обаче разговарят само с колегите си от „Общинска полиция” и почти не дават дума на трите момчета в ударената кола. Това разказаха потърпевшите пред Нова телевизия.   „Чувствам се безпомощен и без права. Но не смятам, че трябва да си мълчим и позволяваме да бъдем тъпкани”, казва Иван, който седял зад волана в момента на катастрофата. Той не крие, че изхода от тази ситуация може да повлияе на решението му дали да остане в България или да замине да живее в чужбина.   СДВР извършва разследване по случая.", "date": "2018.02.25", "title": "БГ абсурд! Кола на „Общинска полиция” удари автомобила на студент, написаха му акт"}
{"url": "http://epicenter.bg/article/SASht-podozira-Rusiya-v-kiber-ataki-na-olimpiadata-/148061/7/96", "text": "Американските служби подозират Русия в кибер атаки срещу електронните системи, обслужващи олимпийските игри в ПьонгЧанг, съобщи в. \"Вашингтон поуст\" като се позова на източници от разузнаването на САЩ. Източникът на вестникът казва, че руски хакери са се опитали да действат така, че да изглежда, че кибер атаката е дело на КНДР. Според източника, в началото на февруари руското военно разузнаване ГРУ е имало достъп до 300 свързани със спортното събитие компютри. Американските спец служби са подозирали, че руски хакери ще се опитат да попречат на церемонията по закриването на олимпиадата в Република Корея. На 9 февруари на церемонията по откриването на зимните олимпийски игри зрителите и журналистите се сблъскаха със сериозни сривове във функционирането на интернет и връзката на стадиона, където се провеждаше мероприятието, предаде БГНЕС. Прессекретарят на организационния комитет на олимпиадата Нанси Пак заяви, че организаторите ще положат всички усилия, за да избегнат повторение на ситуацията по време на церемонията по закриването на 25 февруари.", "date": "2018.02.25", "title": "САЩ подозира Русия в кибер атаки на олимпиадата "}
{"url": "http://epicenter.bg/article/Putin-kam-Sbornaya--Uspehat-vi-dokaza-zabelezhitelnata-ni-hokeyna-shkola/148058/8/0", "text": "Руският президент Владимир Путин поздрави руските хокеисти с победата над Германия във финалния мач на олимпийския хокеен турнир.   \"Пътят към шампионската титла не беше лек. Но вие успяхте да се съберете, противопоставихте се на силния отбор на съперника с настроение, характер и воля, демонстрирахте прекрасна техника, умение стремително да атакувате и здраво да се отбранявате\", написа в поздрава си Путин, цитиран от ТАСС. Руският президент отбелязва, че борбеността винаги е отличавала руските хокеисти и им е помагала да вървят към победата.   \"И днешният успех стана убедително доказателство за забележителните традиции на родната хокейна школа, ярък пример за младите спортисти\", заявява още Путин.   По-рано днес треньорът на Сборная Олег Знарок обяви на пресконференция в ПьонгЧанг, че Путин го е поздравил по телефона веднага след победния финал на Олимпиадата.  ", "date": "2018.02.25", "title": "Путин към Сборная: Успехът ви доказа забележителната ни хокейна школа"}
{"url": "http://epicenter.bg/article/Leydi-Balgariya-2018-e-zavarshila-interioren-dizayn-v-Milano/148040/10/0", "text": "Конкурсът „Lady България“ се проведе за единадесета поредна година в Балната зала „Монтесито“.  Той е за неомъжени дами, които имат своето място в обществото.   Всяка жена заслужава и трябва да бъде истинска лейди - независима, успяла и вярваща в себе си, и се оказа, че много българки са такива.  За участие в конкурса бяха избрани 12 финалистки от над 100 кандидатки за титлата.    Дамите, които дефилираха са свободни и успели жени, които искат да изградят собствена кариера и финансова стабилност.  Жени, които знаят какво са постигнали и към какво се стремят.   Конкурсът се проведе в три тура. В първия финалистките дефилираха с прекрасните ръчно рисувани дрехи с марка „Melinda‘s”.  Във втория дамите показаха уникалните бижута K.d.P by Paolina Krushkina. Третото дефиле беше в официалните тоалети на BOUTIQUE RESERVE. По традиция „Лейди България“ подкрепя благотворителна кауза. Тази година благотворителната томбола беше за деца, болни от церебрална парализа на възраст до 5 години. Те са от \"Център за настаняване от семеен тип на деца с увреждания с потребност от постоянна медицинска грижа\" гр.Перник.   Специален гост на конкурса бeше Дара Екимова, един талант, който завладя сърцата на гостите. Водеща на събитието бе Нели Пандилова. Победителите получиха подаръци от „Премиум Хелт Продактс и Беностан България”, козметика за коса „Kadiffe“,  комплекти „Refan Gold Collection“, от дерматологична клиника Spectro Aesthetics, Sasa asian pub, Starnails, “Tonino Lamborghini Energy Drink”, изворна вода „Бачково“.   Жури в състав Анелия Петкова, Иван Рупчин, Дима Атанасова, Вержиния Кръстева, Емил Бърдаров, Антоан Димитров, Невена Пеева, Лина Картър, Мелинда Сейдия, Мария Петракова, Илиана Динева и Мадлена Иванова определи следните победителки:   - Lady Bulgaria World 2018  Антоанета Боянова. Тя е завършила интериорен дизайн в Милано, професионален модел    - Lady Bulgaria International 2018 – Ивана Филчева,  студентка в Нов Български университет, специалност „Връзки с обществеността“, обича да кара ски и да играе тенис    - Lady Bulgaria Universal 2018 – Ива Иванова,– студентка в Нов Български университет, специалност „Право“, занимава се с фитнес и здравословно хранене    - Lady Bulgaria Universe 2018 – Александра Колева,  модел. Нейно хоби са народните танци.   Лице на организаторите “FAMOUS”  стана Мелиса Ариф – студентка в Нов Български университет, занимава се арт мениджмънт и изкуство. Продуцент и собственик на марката „Lady Bulgaria“ е Меги Савова.  ", "date": "2018.02.25", "title": "Лейди България 2018 е завършила интериорен дизайн в Милано"}
{"url": "http://epicenter.bg/article/S-Norbekov-v-Strandzha--drevni-ruinii-moralna-politsiya-v-Iran--letyashti-ribi-i-pluvashti-kotki-vav-Van-/148033/10/0", "text": "На 25 февруари от 18 часа в  „Покана за пътуване” поемаме към Странджа с Норбеков, към древните руини и съвременните нрави на Иран и към Ван - езерото на летящите риби и плуващите котки.   Предполагам, че почитателите на Мирзакарим Норбеков са наострили уши, колчем са чули името на създателя на оздравителната методика, базирана на 18 патента и открития в областта на психофизиологията.  Узбекският учител казва „Пътуването без сърце води към ада”. И аз съм напълно съгласна с това. А какво преживяване е да бродиш с него из Странджа по цели дни и вечер да го слушаш край лагерния огън? Веднага ще разберете от Жана Иванова, издателката на книгите му в България и организатор на международните походи с негово участие. Следващият ще бъде между 1 и 10 юли.   „Ако човек се задоволи състоянието му да бъде поддържано само с лекарства, той свиква с болестта. Нашата задача е духът да се пробуди”, казва Мирзакарим Норбеков, за когото разказва Жана Иванова. И нашата задача е да пробудим духа и да излекуваме тялото с най-универсалният лек – пътешествието.   В рубриката „50 места от българската история отвъд България”  рецитираме Вазов оттатък границата със Сърбия. И понеже е олимпийско време, а Теодор Борисов е спортен журналист, пред микрофона е само Светослав Марков.   В „Покана за пътуване” вече е ставало дума, че в Доха, Кувейт и Дубай има само два сезона – горещ и много горещ, но държавата, към която ще ви поведем след малко миналото лято би рекордите за най-висока температура със 70,7 градуса по целзий на необитаемото плато Дащ е Лут и „едва” 60 градуса в Бандар-е Махшер.  Ако не сте загряли с тези факти, ще ви дам още един жокер – аятоласи и забулени жени. Иран, разбира се!   Отиваме там с фотографа, пътешественик и журналист Емил Данаилов, на чиито сайт    може да видите невероятни снимки, не само от Иран. А с него ще говорим за люлката на цивилизацията, древните руини и съвременните нрави, моралната полиция и забулените жени в Персия. Както и за зороастрийската религия.   Бадем, бакшиш, бостан, гердан, гюле, долап, диван, диване, зюмбюл, калъп, кафене, кюфте, лимон, леген, маймуна, таратор, шкембе… Това са само част от думите в българския език, които Емил Данаилов е установил, че са персийски и идват от Иран.  А ние си мислим, че сме попили лексика главно от комшиите. Впрочем, стигаме и до тях.   За българите Ван е просто „езеро в Турция с три букви“, познато от кръстословиците. Но когато човек се докосне до дивата красота на тези 3172 кв. км тюркоазени води в шепите на три вулканични планини, разбира защо хората на Ван са горди, но дружелюбни, открити и упорити, винаги готови да се усмихнат, да проявят ненатрапчиво любопитство към чужденеца и да покажат, че както природата е немилостива, така може да бъде и невероятно щедра.   Тук толкова често ще чуеш „Това го има само във Ван“, че започваш да се чудиш как тайната за местната уникалност се е опазила толкова добре от жадните за неподправени приключения туристи.   Водите на Ван са леко солени и с високо съдържание на сода. Ако искат наистина искрящо пране, жените просто го пускат в езерото. Е, трябва да внимават, защото най-дълбоката му част е 451 м. Подобната на сьомга риба инджи кефали се въди само в необичайните му по химически състав води. Но понеже хайверът й не оцелява в тях, отива да го хвърли в река Бенд-и-махи и се връща във Ван с... летене.   Стотици хиляди риби задръстват бързеите на реките в стремежа си да подскочат в посока, обратна на течението, за да се върнат „у дома“. Водата прилича на супа с мърдащо фиде, а гледката на прелитащите риби е почти призрачно нереална. Имах късмета да видя с очите си скачащите инджита, но езерното чудовище, което японски учени дебнаха миналото лято, така и не ми се яви.   Характерни само за тук са и котките от породата турски Ван.  Легендата разказва, че Аллах решил да компенсира суровия климат на планините близо до границата с Иран, като изпрати на хората гальовната животинка. Котките Ван най-често са чисто бели, имат едно жълто и едно зелено око и обожават водата. Те не само плуват, ами обичат да ловят риба. У дома се държат като кучета - силно се привързват към един член от семейството, защитават го и го следват по петите. Мяукащите красавици са много жизнени и игриви, елегантни и интелигентни.   Единствено във Ван съществуват и т.нар. салони за закуска. Ресторант, в който се сервира само първото ядене за деня. По обед затваря до следващата сутрин. Заведенията възникнали, защото мъжете излизали да хапнат призори, та никога да не виждат жена си чорлава и ненагласена. А закуската във Ван е не само ритуал, тя е кантата за небцето - няколко вида сирена с билки, масло с аромат като от бабина приказка, сладко от зелени орехчета с карамфил и канела, восъчна пита с мед, дебел колкото палец каймак в чинийка, кисело мляко, което без майтап се реже с нож, яйца с брашно и тахан, запържено прясно агнешко, маслини, хрупкав топъл хляб, несметни количества чай, който задължително се пие със захарче в устата...   Ако ви домъчнее за пътешествията, а до следващата неделя има много време, още приключения ще намерите на страницата на „Покана за пътуване” във Фейсбук     ", "date": "2018.02.25", "title": "С Норбеков в Странджа,  древни руини и морална полиция в Иран "}
{"url": "http://epicenter.bg/article/IMANE-diktuva-modnite-tendentsii-prez-proletta/148082/10/0", "text": "Българският бранд  официално стъпи на модната сцена със своя представителен магазин, който се намира на ул. “Златовръх“№5-9 в София.   с главен дизайнер Антония Стоянова предлагаза този сезон  според последните световни модни тенденции. Колекциите обхващат, както , така и    Марката залага на съчетания от  като бяло, черно и сиво   За дамите брандът отделя специално внимание на  като подчертава извивките на женското тяло. Има за всеки по нещо, независимо от вкуса на обличане – класически, екстравагантен или пък ежедневен. Сред голямото разнообразие от облекла със сигурност ще намерите каквото търсите.   В женската линия преобладават свободно падащи рокли, ризи и блузи, а принтовете и материите са най-различни. Нотка на закачливост придават изчистените връхни дрехи и женствените комбинации от сако и пола, които се олекотяват от свободни дълги якета и къси спортни якета с цип. Дълги туники и разнообразни клинове подчертават графичния чар на колекцията.   Мисията на   е да бъде най-добрият приятел на дамите. Приятел, който ги вдъхновява да изразяват себе си и да бъдат креативни.Марката носи ясно послание – висококачествена българска мода на изненадващо приемливи цени.  означава още свежест и динамика, по време на текущия сезон марката постоянноще обновява своите предложения с мини колекции, които ще стимулират въображението на дамите и желанието им да са модерни.   Топ-моделката на модна агенция „Ивет Фешън“ Деси Савова бе първата, която облече  дрехите на IMANE и дизайнерката Антония Стоянова. Тя позира за модна фотосесия пред фотообектива на  Теди Грозданов, а стайлинга бе дело на Стоян Апостолов.", "date": "2018.02.25", "title": "IMANE диктува модните тенденции през пролетта"}
{"url": "http://epicenter.bg/article/Zimata-se-razvihri--Snyag-i-stud-v-tsyalata-strana--Zaledeni-patishta/148043/2/0", "text": "Изминалата нощ валежите обхванаха страната - в Северна и Западна България ще превалява сняг, а в Горнотракийската низина и по Черноморието - дъжд. С усилване на вятъра в западната половина от страната от северозапад, а в източната - от североизток ще нахлува студен въздух.   През нощта срещу понеделник, с преминаването на средиземноморски циклон през Гърция и Егейско море към Черно море, валежите ще се усилят, почти навсякъде дъждът ще премине в сняг, и обстановката ще се усложни още повече. Такава е прогнозата за времето на Националния институт по метеорология и хидрология (НИМХ). По-значителни ще бъдат снеговалежите в Западна България. Ще се образува снежна покривка. Ще духа до умерен, в източните райони и временно силен североизточен вятър. Минималните температури ще бъдат между минус 4° и 1°, а максималните – между минус 2 и 3 градуса. Атмосферното налягане е по-ниско от средното за месеца - временно ще се повиши. Над Черноморието днес ще е облачно с валежи, като постепенно почти навсякъде дъждът ще премине в сняг. Ще духа умерен и временно силен североизточен вятър. Максимални температури на въздуха между минус 1° и 3°. Температурата на морската вода е 6-7°. Вълнението на морето ще бъде 3-4 бала с тенденция на усилване. Над планините ще е облачно със снеговалежи. Ще духа силен вятър - в ниските части постепенно ще се ориентира от изток-югозиток, а по билата ще е от югозапад. Ще има снежни виелици и по проходите ще се образуват навявания. Максималната температура на височина 1200 метра ще бъде около минус 7 градуса, а на 2000 метра – около минус 10 градуса. През първата половина от следващата седмица ще бъде ветровито и студено и валежите от сняг ще продължат. В понеделник валежите ще са умерени, в Западна и Централна България, както и в югоизточните райони - временно и силни. В Северна България и по високите котловинни полета ще се натрупа снежна покривка, по-съществена в северозападните райони. По високопланинските проходи и в Североизточна България ще има условия за виелици и навявания. Във вторник валежите чувствително ще отслабнат, в повечето райони и ще спрат, но вечерта в Родопите отново ще завали. В сряда ще превалява главно в югоизточната половина от страната. АПИ: Шофьорите да карат внимателно! Шофьорите, на които им предстои пътуване, е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на \"Пътна полиция\", припомня АПИ заради прогнозата за лошо време днес и през следваща седмица. Блокирането на движението от автомобили, които не са с подходящи гуми, затруднява работата на снегопочистващата техника и възпрепятства пътуването на всички останали шофьори, отбелязват от агенцията. Областните пътни управления и снегопочистващите фирми работят на 24-часов режим и предприемат всички необходими действия за осигуряване проходимостта на републиканската мрежа при зимни условия. В готовност за поддържане на пътищата са около 3000 машини, уверяват от АПИ. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, lima.api.bg, интернет страницата на АПИ – www.api.bg, и по всяко време от денонощието на тел. 0700 130 20 в АПИ. Вчера Министерството на външните работи също предупреди да се внимава при пътуване на Балканите до нормализиране на метеорологичната обстановка. МВнР съветва всички български граждани, които имат намерение да пътуват до или през териториите на Хърватия, Словения, Македония, Румъния, Босна и Херцеговина, Черна гора и Сърбия през следващите няколко дни, да отложат своите планове, ако е възможно, заради усложнената зимна обстановка и очакваното влошаване на условията, изразяващо се в минусови температури, силни ветрове и обилни снеговалежи в изброените държави също като в България.", "date": "2018.02.25", "title": "Зимата се развихри. Сняг и студ в цялата страна. Заледени пътища"}
{"url": "http://epicenter.bg/article/Borisov-v-Sandanski--Nishto-ne-promenya-istoriyata--che-sme-klani-i-izbivani-s-vekove/148045/2/0", "text": "Премиерът Бойко Борисов взе участие в деветия Зимен университет на Младежи ГЕРБ, който се провежда в Сандански.   Университетът започна вчера, а в началото му бе отдадена минута мълчания на внезапно починалия Стефан Шарлопов.   \"Важно е да имаме ефективен орган за борба с корупцията. Не трябва на разни места да се случват безобразия, а после да се приписват на нас, затова този орган трябва да има и широк обхват\", заяви лидерът на ГЕРБ на въпрос, свързан с новия закон за антикорупция и прилежащите към него звена.   \"Ден с ден вече не си прилича. Я, си представете как почваме да раздаваме автомати на учителите и те да влизат така в час. В България това не може да се случи, дори и да си го помислим, но ето, че в Америка се заговори за това - президентът Доналд Тръмп го намекна\", каза още Борисов, но подчерта, че за него е важно какво се случва на Балканите и със съседите ни.   \"Винаги сме подкрепяли нашите съседи от Гърция, но не пропуснах случая да им припомня и някои важни неща. Преди години Гърция и Италия приеха проекта  \"Посейдон\", който заобиколи България, но сега ги питах колко коректни бяха тогава\", заяви премиерът по повод случващото се около България и какво очаква да се случи на важната среща, която предстои във Варна.    По думите му \"няма как да защитим интересите на ЕС на Балканите, ако не защитим добрите отношения между Турция и Русия\".   \"Все пак дълги години тук е имало нашествия, робства, иго и други. Някои го наричат турско робство други османско иго, но едно никой не може да отрече. Нищо не променя историята, че сме клани и избивани с векове\", отсече премиерът.   „Къде ще отидат парите за селско стопанство и кохезионната политика, ако бъде разходите за отбрана стигнат 2% от брутния вътрешен продукт“, каза премиерът.   \"Не ни отива да говорим срещу неправителствените организации и Зелените. Да, понякога те са крайни, но те алармират за процесите. Ние сме за това да има втори лифт. Ние много внимателно следим ситуацията. Ние с еколозите проблеми нямаме. Ние работим с факти и ще търсим диалог\", посочи лидерът на ГЕРБ.   За кризата в Близкия изток Борисов посочи: Голяма беля направихме. Десетилетия ще трябва да решаваме тези проблеми. \"Неформалните срещи на лидерите от ЕС са като контролните футболни срещи. Ако си слаб, никой не те кани\", каза още Борисов пред младежите по повод визитата си в Брюксел през миналите дни.   \"Ние можем да помогнем на Скопие и Атина за решаване на спора за Македония, но само ако ни помолят. Всички в ЕС оцениха това, което направихме с македонския премиер Зоран Заев\", посочи още Борисов за споразумението за добро съседство, подписано през август 2017 г.", "date": "2018.02.25", "title": "Борисов в Сандански: Нищо не променя историята, че сме клани и избивани с векове (видео)"}
{"url": "http://epicenter.bg/article/Deputat-ot-GERB-se-pita--Kak-Petkova-mozhe-da-nakara-Chehiya-da-prodade-ChEZ-na-neyna-priyatelka-/148046/2/48", "text": "„Как Теменужка Петкова може да заповяда на чешката държава да продаде своите активи – в случая ЧЕЗ, на нейна приятелка?”. Този въпрос си зададе депутатът от ГЕРБ Тома Биков в ефира на Нова телевизия в коментар на темата сделката с най-голямото ЕРП у нас.   Заради дългогодишното си приятелство с Гинка Върбакова - шеф на фирмата, бъдещ собственик на ЧЕЗ, министърът на енергетиката подаде оставка. Биков каза още, че българската държава е длъжна да провери сделката и ще го направи. В събота премиерът Бойко Борисов разпореди ДАНС и НАП да предприемат необходимите действия в тази насока. „Проверките няма какво да открият, защото от гледна точна на формалностите, сделката ще бъде обявена за законна”, каза депутатът от БСП проф. Георги Михайлов. Той подчерта, че когато става дума за енергетика, държавата трябва да бъде особено внимателна. „Това е тежко регулиран пазар. Дали сделката е скандална или не не може да се каже, защото никой не е запознат с детайлите”, коментира Биков. „За нас оставката на Петкова не обяснява цялата ситуация. Тя е сериозен човек, но в случая се явява един бушон. Същността на скандала не се корени във връзките между Петкова и Върбакова, а в това, че ЧЕЗ се купува от една мъничка фирма”, заяви проф. Михайлов.   Според Тома Биков пък, който и да е следващият енергиен министър, той трябва да продължи да води ефективно досегашната политика", "date": "2018.02.25", "title": "Депутат от ГЕРБ се пита: Как Петкова може да накара Чехия да продаде ЧЕЗ на нейна приятелка?"}
{"url": "http://epicenter.bg/article/Aleksandar-Sidi--VMRO--Temenuzhka-Petkova-sas-sigurnost-e-znaela-za-sdelkata-za-ChEZ/148047/2/0", "text": "”Все още не са започнали разговорите за нов енергиен министър. Не се е водил разговор в коалицията, но в ГЕРБ най-вероятно са се водили разговори и вече имат имена, които да сложат на масата. Това е тяхна квота и е най-логично те да го предложат. В понеделник ще има съвет на коалицията и най-вероятно ще бъдат предложени имена”. Това каза Александър Сиди от ВМРО пред Канал 3.   ”Николина Ангелкова е от квотата на ГЕРБ и винаги е била техен член. Квотите биха могли да се променят, но не сме говорили за това в голямата коалиция. Не смятам, че новият енергиен министър може да е от Обединените патриоти, той е от квотата на ГЕРБ.”, коментира той   ”Теменужка Петкова беше добър професионалист. Това, което се случи в последния и работен ден ме изуми. Същия ден я изслушахме в енергийната комисия и тогава нямаше информация за сделка за ЧЕЗ. Два часа по-късно стана ясно, че вече се подписва договор по тази сделка. Тя със сигурност е знаела и си позволи да не даде информация на народните представители”, каза Сиди.   \"Смятам, че договорите с американските централи трябва да се развалят. За развалянето на договорите трябва да се премисли какъв ще бъде рискът. За ЧЕЗ ние Обединените патриоти смятаме, че трябва да се върне на държавата. Правителството трябваше да извади 320 млн.лева. и да си върне това ЕРП\", заяви той. БСП продължават да ходят по нашите стъпки, винаги сме казвали, че ЕРП-тата трябва да се върнат в държавата, каза още той и подкрепи идеята прокуратурата да провери сделката.", "date": "2018.02.25", "title": "Александър Сиди, ВМРО: Теменужка Петкова със сигурност е знаела за сделката за ЧЕЗ"}
{"url": "http://epicenter.bg/article/Korneliya-Ninova-otkriva-kragla-masa-za-levite-idei-i-patya-na-BSP/148049/2/48", "text": "Лидерът на БСП Корнелия Нинова ще открие кръгла маса за идейните политически и организационни предизвикателства пред партията. Националният политически институт „Димитър Благоев” организира кръгла маса на тема: „Идейните, политически и организационни предизвикателства пред БСП”, която ще бъде открита от 11.00 часа в БТА. Има ли ляв проект на обществото за бъдещето на България? Има ли идея в БСП какъв е той? Възможни ли са леви политики след като някои „експерти” обявиха края на политиката? Част ли е БСП от кризата на масовите партии? А сега накъде, тогава?   Това са част от въпросите, на които ще търсят отговори млади политолози, социолози, социални психолози, историци, други експерти и просто ангажирани с правенето на политика. Сред тях: Александър Димитров, Борис Попиванов, Боян Балев, Галин Дурев, Крум Зарков, Стефан Георгиев, Страхил Делийски и други. В началото на дискусията ще бъдат представени резултатите от актуалното социологическо проучване: „БСП като алтернатива на властта”.", "date": "2018.02.25", "title": "Корнелия Нинова открива кръгла маса за левите идеи и пътя на БСП"}
{"url": "http://epicenter.bg/article/Yordanka-Fandakova--Ne-obmislyame-poskapvane-na-sinyata-zona-v-Sofiya/148050/2/0", "text": "„Не обмисляме поскъпване на синята зона в столицата, съсредоточени сме в разширяването ѝ”, заяви пред БТВ столичният кмет Йорданка Фандъкова. Този коментар тя направи по повод призив на премиера Бойко Борисов от преди дни да се повиши цената на „Синята зона”.   По думите ѝ въвеждането на по-висока цена за паркиране в центъра в дните с повишено замърсяване на въздуха е много трудно към този момент, поради което общинският съвет на столицата се е отказал от мярката. Друго предложение за справяне със замърсяването в столицата беше да се ограничи движението на автомобили в идеалния център на града, както и да се забрани въобще влизането им.   „Всички европейски градове, които го правят, го правят постепенно с въвеждане на пешеходните зони. Постепенно разширяваме зоните, като това ще се случва все по-често с подобряването на градския транспорт”, коментира Фандъкова.     „Много сме далеч от проблемите на Пекин, по-скоро страховете ни са големи и с основание”, коментира наболялата за столичани тема кметът Фандъкова. Тя е категорична, че това е предизвикателство, с което всички трябва да се борим.   Кметът дава и личен пример и в дните, в които замърсяването е над допустимите норми, тя пътува с градския транспорт. „Това е важно, защото няма как хората да повярват на призивите ми, ако не го правя”, категорична е Фандъкова. В момента Столична община подготвя и мобилно приложение, в което граждани ще могат да следят в реално време замърсяването на въздуха.   Фандъкова коментира, че благодарение на пилотен проект постепенно ще се подменят печки на твърдо гориво с такива на екопелети, които са по-щадящи за околната среда. По повод новата мярка „зелен билет”, която беше въведена веднъж в столицата, Фандъкова добави, че трябва да има инвестиции и разходи в борбата за по-чист въздух. „Заложили сме в проекта за новата наредба и безплатен градски транспорт, разбира се това е при положение, че се промени нормативната уредба на национално ниво”, допълни Фандъкова.   От друга страна кметът е категоричен, че мерките зелен и бял билет ще бъдат съпроводени с рестриктивни мерки и за автомобилите – „само със стимули не може, ще трябва и с ограничения”.     Столичният кмет е категоричен, че с новите мерки за прием в детските градини процесът ще се олекоти и ще бъде по-честен спрямо всички. По повод скандалът с детската градина в Горна Баня, Фандъкова коментира, че проверката на Ботьо Ботев е приключила. „Случаят е препратен към компетентните органи в лицето на МВР и прокуратурата, защото там бяха открити изключително сериозни финансови нарушения. Ние не допускаме нарушения нито на записванията, нито на финансови”, категорична е Фандъкова.", "date": "2018.02.25", "title": "Йорданка Фандъкова: Не обмисляме поскъпване на синята зона в София"}
{"url": "http://epicenter.bg/article/Konstantin-Prodanov--Da-se-potarsi-nakazatelna-otgovornost-ot-tezi--koito-blokiraha-AETs--Belene-quot-/148052/2/48", "text": "Стои въпросът за политическата и наказателна отговорност за тези, които целенасочено и под зависимост блокираха АЕЦ „Белене“. Това каза председателят на АБВ Константин Проданов по време на дискусия на тема: “АЕЦ “Белене“ – ключ към сигурността и развитието на България“, предаде \"Фокус\".   Според него някой трябва да носи отговорност за пропуснатите милиарди и за предаване на ключа от националния трафопост в ръцете на Анкара. „На нас не ни трябва АЕЦ „Белене“, но само в случай, че решим да следваме досегашния икономически модел на развитие, а той е „последният да изгаси лампата“, допълни Проданов.   По думите му, ако се продължава така, не ни трябва АЕЦ „Белене“, но ако искаме България да бъде индустриална зона, ядрената енергетика и АЕЦ „Белене“ не са нещо пожелателно. „За мен особено важно е геополитическото измерение и сигурността. В Турция активно се говори за проект за трета атомна централа, при това говорят за нея като нещо, което ще бъде разположено на север от Истанбул. Ако ние се забавим, ще се наложи Турция, на която ние десетилетия сме продавали ток, сега да си купуваме от нея. Това за мен е много притеснително“, посочи Проданов.   Той коментира, че много българи се питат дали ще има режим на тока, ако не се направи „Белене“. „Бих обърнал внимание, че миналата година след една студена седмица бяхме на ръба от режим на тока. Дали в обозримо бъдеще ще е необходимо да има нови ядрени мощности? Бих попитал в контекста на необходимото преструктуриране на нашата енергетика в резултат на парижките споразумения, които ни налагат поетапно да затваряме ТЕЦ-ове, трябва да затворим и АЕЦ „Козлодуй“. С какво ще заместим базовите мощности?“, попита Проданов. Той обърна внимание и на социалния аспект за Северозапада от изграждането на АЕЦ „Белене“.", "date": "2018.02.25", "title": "Константин Проданов: Да се потърси наказателна отговорност от тези, които блокираха АЕЦ „Белене\""}
{"url": "http://epicenter.bg/article/Mihail-Mikov-iska-darzhavata-da-si-varne-ChEZ/148053/2/48", "text": "„Хубаво е да заявяваме, че държавата трябваше да придобие ЧЕЗ, но тази процедура върви от една година. Известно е, че има състезание за покупка на акциите на ЧЕЗ - продават се. През тази една година най-нормалното беше да се настоява, да се иска от правителството или мнозинството да заяви, че не приема виждането за връщане на държавата в енергоразпределителните дружества“. Това заяви в ефира на БНТ бившият председател на БСП Миков.   Той е недоумява как е било допуснато толкова малка фирма като „Инерком“ да стане собственик на дружеството. „Сега, когато се появява Гинка, когато става скандалът, оставката на министъра, сме изправени в ситуацията, в която фактът е свършен. Продължава същото - ЧЕЗ ще бъде собственост на Гинка, Иванка или Пенка, но няма ясната политика, че българската държава е хубаво да си върне собствеността в енергоразпределителните дружества“, каза той.   Михаил Миков обясни още, че големият въпрос е държавата ще може ли да се върне в енергоразпределителните дружества. „Трябваше преди няколко месеца още да се поиска от правителството да се заделят средства в бюджета и да се участва в процедурата по закупуването акциите на ЧЕЗ. И тогава нямаше да стои въпросът нито за Гинка, нито за втория, нито за третия, защото всички сме наясно, че тук става въпрос за състезание между икономически играчи“, допълни той.", "date": "2018.02.25", "title": "Михаил Миков иска държавата да си върне ЧЕЗ"}
{"url": "http://epicenter.bg/article/Korneliya-Ninova--Kogato-lyavoto-i-dyasnoto-se-sleyat-i-dvete-gubyat--no-nay-veche-gubyat-narodite/148054/2/48", "text": "„Когато лявото и дясното се слеят и двете губят, но най-вече губят народите. Това каза лидерът на БСП Корнелия Нинова по време на откриване на кръгла маса на тема „Идейните, политически и организационни предизвикателства пред БСП“.   По думите на Нинова това показва практиката в Европа. „За нас въпросът има ли ляво и дясно и трябва ли да има, има своя отговор, разбира се. Има ляво и дясно и то не само е необходимо, то е задължително, както е задължително много ясно да ги отграничим едно от друго“, коментира лидерът на БСП, цитирана от \"Фокус\".   Според нея е наложителна промяната в България и е необходима енергията на младите хора за това. По думите на Нинова това е една кауза, около която може да се обединява национална енергия за постигане на принципите, които за Левицата са изконни, стойностни, загубени, но такива, за които си заслужава да се води битка. „За нас, за лявото е много важна справедливостта. Сигурно вие младите хора усещате най-вече, че днес обществото ни страда най-много от чувството за несправедливост. Другият наш принцип е да помагаш на по-слабия, бедния, безпомощния“, посочи лидерът на БСП.   По думите й това българското общество не прави в достатъчна степен. „Третият ни важен принцип е равните възможности. Не всички да сме равни – не можем да сме равни. Важно е на всеки да се даде равен старт и в зависимост от неговите качества да постигнем това, което може“, заяви Нинова.   По думите й младите хора виждат, че този, който е близък до властта е по-добър. „Още един принцип – да бъдеш свободен човек е ляв принцип. Колко хора в България днес в България се чувстват свободни, да имат мнение, да го отстояват, да не се страхуват, че го отстояват, че няма да има последици от това. „Ето пред какви големи предизвикателства сме поставени ние Левицата, БСП и цялото ни общество“, коментира Нинова.", "date": "2018.02.25", "title": "Корнелия Нинова: Когато лявото и дясното се слеят, и двете губят, но най-вече губят народите"}
{"url": "http://epicenter.bg/article/-Boyko-Borisov--Poiskah-ostavkata-na-Temenuzhka-Petkova-zaradi-reputatsiyata/148055/2/48", "text": "Сделката за ЧЕЗ се извършва в Чехия. Това заяви премиерът Бойко Борисов на 9-я Зимен университет на Младежи ГЕРБ, който се провежда в град Сандански, по повод скандала с продажбата на ЧЕЗ и последвалата оставка на енергийния министър Теменужка Петкова.   „Колегите от БСП, да приемем, че добронамерено казват държавата да извади 380 млн.  евро да я купи. Първо защо ги продавахме? Защо по време на техните правителства от 2005 г. не си ги откупиха обратно и защо само ЧЕЗ да купим, а „Енерго Про” и ЕВН защо не ги купим”, попита министър-председателят.   „ . И ако на Теменужка й казах: Дай си оставката, защото при липсата на здрав разум, отстрани какво изглежда –  приятели на енергийния министър купили ЧЕЗ. Това чува публиката, но това няма нищо общо, не е истина. Частни компании са се разбрали, държавните регулатори ще ги наблюдават, но аз не мога да оставя и нейната, и нашата репутация да има някакъв подтекст в нея”, подчерта Борисов.   Той допълни, че държавата е много лош стопанин и разказа на младите за режима на тока преди години. \" . Дебнехме служителя от енергото да не се напие и да пусне тока след 2-3 часа и да изпуснем някой мач\", допълни Борисов.        „Важно е да имаме ефективен орган за борба с корупцията, който да е с по-широк обхват“, каза премиерът в Сандански.   По думите на Борисов не трябва да се случват безобразия, които после се приписват на управляващите. „Все пак с такива сложни закони и промени по тях ще за заминава парламента“, подчерта Борисов.   На въпрос, свързан с това как вижда България след 10 години, премиерът отговори, че това е сложна тема, която има много условности. „Така главоломно се променят нещата, че ден със ден вече не си приличат. Представяте ли си който и да е наш политик да излезе и да каже, че шансът да се спрат убийствата на ученици в американските училища е като се въоръжат учителите. Това каза президентът Доналд Тръмп по време на срещата с родителите на убити деца в американско училище. Представете си как започваме да раздаваме автомати на учителите и те да влизат така в клас. В България това не може да се случи, дори и да си го помислим, но ето, че в Америка се заговори за това“, каза още Борисов.   Според него е изключително важно да се следи какво се случва на Балканите и със съседите ни, както и с тези на Европейския съюз, тъй като на много места има точки на напрежение. По думите на Борисов ситуацията в света се променя динамично, а България има стратегическо място, тъй като през нашата страна минават и ще продължат да минават важни коридори и пътища. „Как ще изглежда България зависи от това колко спокоен ще изглежда света – дали ще има мир и спокойствие, и дали интересите на всички страни в Европейския съюз ще бъдат защитени, но няма как да защитим интересите на ЕС на Балканите, ако не защитим добрите отношения с Турция и Русия“, отбеляза Борисов.   Той подчерта, че без добри отношения с всички, които имат интереси, свързани с Балканите не може да се каже какво ще се случи. „Убеден съм, че диалогът с Русия и Турция, и нормализирането на отношенията с тях е най-доброто нещо за региона. Ако тогава, с тези условия нещата ни се случват, то аз съм огромен оптимист за България“, добави премиерът. Като пример за стратегическото място на страната ни в Европа, Борисов каза, че от Истанбул през София и Белград минава Коридор № 10, който после отива към Европа. „Целият е готов на около 90%. Остава ни още малко. Другият важен коридор е София-Скопие и завършва в Тирана, а именно коридор №8. №4 пък ще е важен за нашите приятели във Видин, защото от Сандански ще мине пред Видин и отива в Будапеща“.   Премиерът коментира още, че дълги години опозицията е казвала, че „асфалт не се яде“, но сега вече самите хора са осъзнали колко е важно да има добре развита инфраструктура, затова искат да се строят магистрали. „Нарочно още не се срещам с хората от Видин, че сами да се убедят, че им трябват пътища. Щом искат – ще го получат“, посочи лидерът на ГЕРБ, които поясни, че именно неговите правителства са направили обходите на Враца и Монтана и Дунав мост 2.     За Шенген аз съм убеден, че по въздух и вода няма никакъв риск веднага да ни приемат. За сухопътната граница – егоистично им е отношението към нас. Това каза премиерът Бойко Борисов в коментар отказа на водещи европейски страни да включат България в Шенгенското споразумение.   „Ако не се обърка нещо в България и така вървят нещата до края на годината ще влезем в чакалнята. Такова ми е усещането“, отбеляза Борисов. „За Шенген аз съм убеден, че по въздух и вода няма никакъв риск веднага да ни приемат. За сухопътната граница – егоистично им е отношението към нас. Те се плашат, ако утре не се проведе срещата във Варна, счупим отношенията с Турция на всякакво ниво. Защото във Варна единствената цел, която аз съм си поставил за тази среща е споразумението за мигрантите. Иначе не огради, не стени, нищо не може да спре стотици милиони мигранти“, отбеляза премиерът.   „Иначе всички казват, че сме готови за Шенген, по-скоро на тях им е неудобно ,че хем се изпълнили всички критерии, а трябва да измислят нещо да не ни приемат. Истинската причина е такава – ако и България е шенгенска държава, влизайки в България и Гърция до Холандия и германия няма къде да се запре вълната. Нашето положение е такова, че ще понесем от цунамито най-голямо поражение. Затова аз отстъпвам много пъти, опитвам се да градя мира, защото той е жизнено важен“, допълни още Борисов. „Когато говорим за релокация, винаги се представя вариантът, че от Австрия и от Германия ще ни връщат мигранти. За съжаление малко се чете. Релокацията аз я разглеждам в обратна посока - ако утре дойдат 200 или 300 хиляди мигранти в България, те тук ли трябва да останат или трябва да бъдат релокирани в Европа? Сиреч, когато кажеш релокация, трябва да си я представиш и в двете посоки. В единия случай казват трябва да вземете 1000, те трима дойдоха и тримата избягаха обратно. Или, ако имаме 1 или половин милион влезли през България, да останат в България или да бъдат релокирани?“, коментира още министър-председателят. „От както ние провеждаме нашата политика нулев е натискът на границата“, допълни още той. „България до момента сме се доказали, че е една стабилна, просперираща, европейска нормална държава, искаща да има мир със съседите си. Моята теза винаги е била ,че когато има бизнес, когато интересите на бизнеса на нашите съседи Турция и Русия, в случая газопроводи, петролопроводи, не случайно стокообменът ни е нараснал и с Русия, и с Турция с по 15-20 и на горе процента, тогава всеки иска да е спокоен и да няма война. Така че ние в тази посока дипломатично, внимателно ще продължаваме да настояваме за мирни отношения, На балканите това е жизнено важно“, посочи още Борисов. „Дори да бяхме в опозиция, щях да се радвам, ако българският премиер го канят на тези срещи. Това не е даденост, не е лека работа“, добави той.", "date": "2018.02.25", "title": " Бойко Борисов: Поисках оставката на Теменужка Петкова заради репутацията"}
{"url": "http://epicenter.bg/article/Boyko-Borisov-v-Sandanski--Napalno-gotovi-sme-za-Shengen/148064/2/48", "text": "За Шенген не представляваме никакъв риск. По въздух и вода могат да ни приемат още сега. Това заяви председателят на ГЕРБ и министър-председател на България Бойко Борисов пред над 120 младежи от цялата страна в рамките на 9-тия Зимен университет на Младежи ГЕРБ. Форумът се провежда в Сандански, а негови организатори са Младежи ГЕРБ, Фондация „Ханс Зайдел“ и Сдружение „Граждани за европейско развитие на България“.   „Всички казват, че сме готови да влезем в Шенген по вода и въздух. Репутационни проблеми в това отношения нямаме. Някои европейски държави обаче се притесняват, че ако се присъединим и по суша, голяма вълна от мигранти ще се насочи към тях. Затова ги разбирам“, обясни премиерът Борисов. По думите му е от изключително значение европейски коридори номер 4, 8 и 10 да бъдат напълно завършени, защото това би дало тласък както на бизнес отношенията, така и на културния обмен между страните. „През последните 10 години започнахме строителството на 6 магистрали. Някои и ги завършихме. Когато дойдохме на власт, пътищата бяха в много тежко състояние. Веднага се сещам за „Дунав мост 2“. Вижте как изглежда сега“, отбеляза Бойко Борисов.   Министър-председателят коментира, че България и Балканите са изключително стратегическо място, в което се преплитат редица геополитически интереси. „Дали районът ще просперира зависи от мира и спокойствието в него. В същото време този мир е невъзможен, ако не поддържаме добри отношения с Турция и Русия. Никой не може да ме убеди, че без да са налични нормални отношения с тези две страни, Балканите могат да се развиват“, категоричен бе Борисов и допълни, че друг важен аспект от поддържането на спокойствието на Балканите е въздържането от даването на съвети и оценки. Той подчерта, че Атина и Скопие трябва да си стиснат ръцете, но не трябва ние да сме тези, които да посредничат за намирането на компромис. „Нека историята си остане за историците“, призова Бойко Борисов.   „Разбирам, че Корнелия Нинова е настоявала да се върна в България между „две вечери“. Яд я е. Аз на нейно място бих се радвал, че българският премиер е канен на такива събития“, посочи премиерът и разказа, че вечерите са били с цел европейските лидери да обсъдят какви са основните проблеми пред техните страни и какви са пътищата за решаването им. По думите му БСП не иска да има успешно председателство и подкрепата, която те в публичното пространство изказват към правителството и управляващото мнозинство е само прах в очите на хората. „Толкова хубави неща могат да се случат за нашата държава по време на това историческо събитие. БСП обаче се надяват това да не стане само защото го правим ние. Това е много гадно тяхно качество“, отчете Бойко Борисов и напомни и какво са обичали да казват БСП за асфалта. „Нали не се ядеше? А сега само натискате да строим още и още“, попита председателят на ГЕРБ. Той каза още, че опозицията непрекъснато търси да се хване за нещо, да го нарече скандал и да го развие чрез медиите.   „Разбира се, че който бяга от войната в Близкия изток ще бъде настанен в Европа и ще получи необходимата подкрепа. Много сложен е въпросът какво ще се случи там след като размириците свършат. Толкова много унищожена инфраструктура. Не ми се мисли какви средства ще се необходими за възстановяването й“, коментира той и добави, че идването на мигрантите несъмнено е свързано и със заплахи за националната сигурност. „Затова предложих бежанците да влизат в границите на съюза само през официалните пропускателни пунктове. Така е навсякъде по света. Хората са измислили как да гарантират сигурността си“, уточни премиерът.   Министър-председателят коментира и сделката за ЧЕЗ. „Тя е направена в Чехия между частни субекти. Ние като дясна партия оставаме верни на философията си, че трябва да насърчаваме частния бизнес. Държавата е лош стопанин, не е добра идея да одържавяваме фирмите“, подчерта Борисов. Той обаче бе категоричен, че поддържането на свободен пазар и частен бизнес е обвързано с наличието и на силен регулатор. „Разбира се, ние ще проверим всички участници в сделката“, увери председателят на ГЕРБ. „Колегите от БСП ни попитаха защо не извадим 380 млн., за да купим активите на ЧЕЗ. Защо само на ЧЕЗ, а  и „Енерго про“? Защо да не вземем и „Лукойл Нефтохим“, попита той.   Борисов посочи, че Западът не работи по този модел и ние, като проевропейска държава, трябва да следваме техния пример. Той обясни, че е казал на Теменужка Петкова да подаде оставка, защото на пръв поглед много хора са повярвали, че в тази сделка има следи от корупция. „Това обаче е абсолютна лъжа. Нямаше как да оставя нейната репутация и тази на правителството под заплаха“, категоричен бе премиерът Борисов.    ", "date": "2018.02.25", "title": "Бойко Борисов в Сандански: Напълно готови сме за Шенген"}
{"url": "http://epicenter.bg/article/Nyama-osnovaniya-sdelkata-za-ChEZ-da-se-smyata-za-samnitelna--obyavi-premierat/148065/2/0", "text": "Сделката за ЧЕЗ ще бъде проверена в България. В това увери отново премиерът Бойко Борисов в неделя   Той посочи, че лично е поискал оставката на енергийния министър Теменужка Петкова, за да не се петни нейното име и това на партията.   Борисов посочи още, че няма основания сделката за ЧЕЗ да се смята за съмнителна, но въпреки това, всеки детайл от нея ще бъде проверен. А познанството на Петкова с купувачите на електроразпределителното дружество изглеждало подозрително само за публиката отстрани, но всъщност не било така.       БСП се интересува дали по време на посещението на чешкия премиер у нас са водени разговори за продажбата на ЕРП-то, „поеман ли е ангажимент от страна на Бойко Борисов по тази сделка, какъв точно, държавата ще финансира ли през Банката за развитие нечий частен интерес, не на Гинка, разбира се\".   „Не сме толкова наивни да не разбираме, че отзад стои друг”, коментира Нинова. От Европейската комисия социалистите ще поискат проверка за това дали при сключването на тази сделка са спазени европейските директиви, засягащи енергетиката.   БСП ще настоява и за изслушване на премиера Бойко Борисов в парламента. Левите искали да го попитат водил ли е разговори с чешкия си колега за ЧЕЗ, поемал ли е ангажименти за това кои банки ще се ангажират по тази сделка, правителството ангажирало ли е държавната банка за развитие с финансирането й.   „От това изслушване ще последват изслушване на КЕВР, на Комисията за финансов надзор, на КЗК и всички български институции”, каза още Нинова. Тя отбеляза, че БСП не вярва на Борисов за пълната проверка на сделката, защото ДАНС е подчинена на него. „Ако е вярно, че стои зад тази сделка, той ще проверява себе си”, коментира Нинова.   По отношение на оставката на министъра на енергетиката лидерът на левицата заяви, че „премиерът си е представил за пореден път, че ако даде една жертва в лицето на Теменужка Петкова, проблемът ще бъде забравен”.", "date": "2018.02.25", "title": "Няма основания сделката за ЧЕЗ да се смята за съмнителна, обяви премиерът"}
{"url": "http://epicenter.bg/article/Zimnite-olimpiyski-igri-v-PyongChang-priklyuchiha-s-unikalna-tseremoniya/148072/8/0", "text": "      По време на церемонията бяха наградени призьорите в последните стартове по ски-бягане - Иво Нисканен (Финландия) на 50 км масов старт класически стил за мъже и Марит Бьорген (Норвегия) в масовия старт на 30 км класически стил за жени.   Знаменосец на България на церемонията беше състезателят по ски бягане Йордан Чучуганов. \"През последните 17 дни ние преживяхме едни Олимпийски игри, които показаха традицията, но и пътят към бъдещето. Те доказаха думите на Пиер де Кубертен, когато каза, че Олимпийските игри са почит към миналото и вяра в бъдещето. На тези игра видяхме исторически обединен отбор на Корея, дебютираха нови дисциплини, които се харесват на младото поколение\", добави Бах.   \"На организаторите на зимните олимпийски игри искам да кажа: Благодаря ви от цялото си сърце. Поздравявам ви, че ни показахте нови хоризонти. Доброволци, благодаря Ви за вашата отдаденост. На нашите любезни домакини, на народа на Република Корея, казвам огромно благодаря\", заяви Бах.   Спортисти от петте континента на света и бъдещите домакини на олимпийските се присъединиха към тази благодарност. Сред тях бяха трикратният олимпийски шампион по биатлон Мартен Фуркад (Франция), звездата на американските алпийски ски Линдзи Вон, носителката на два медала от Пьончан в турнира по бързо пързаляне с кънки Нао Кодайра (Япония), знаменосецът на Тонга и единствен представител на страната Пита Тауфатофуа и други. Всички те си направиха снимка за спомен с Томас Бах на стадиона.   Президентът на МОК връчи тържествено олимпийското знаме на кмета на Пекин Цзинин Чън. Именно китайската столица ще приеме Игрите след четири години. След това се проведе церемония, която представи Пекин. Това е първият град в историята, който ще бъде домакин на лятна и зимна олимпиада. Летните игри се проведоха в Пекин през 2008 година.   На церемонията присъстваха редица официални лица, сред които бяха президентът на Република Корея Мун Дже-ин, Иванка Тръмп, най-голямата дъщеря и съветничка на американския президент Доналд Тръмп, и други.   Следващата зимна олимпиада е след четири години в Пекин.", "date": "2018.02.25", "title": "Зимните олимпийски игри в ПьонгЧанг приключиха с уникална церемония"}
{"url": "http://epicenter.bg/article/Kurioz--Vratar-propusna-gol-zaradi-zhazhda/148080/8/0", "text": "Един вратар винаги трябва да има вода някъде под рамката на вратата си, за да утоли жаждата по време на дългите 90 минути на терена. Препоръчително е обаче да не го прави по време на атака на противника.   Това май не знаеше стражът Марк Флекен от \"Дуйсбург\". Той влезе във вратата си докато противниците от \"Инглощат\" организираха атака. Причината беше тривиална - Флекен беше ожаднял.    И докато се опитваше да разбере какво се случва, противниците вече ликуваха с попадение на тяхната сметка. Все пак \"Дуйсбург\" - отборът воден от Илия Груев, спечели срещата с 2:1.   Флекен обаче със сигурност ще си помисли преди пак да посегне към бутилката с вода в следващите мачове.", "date": "2018.02.25", "title": "Куриоз! Вратар пропусна гол заради жажда"}
{"url": "http://epicenter.bg/article/Frantsiya-e-osuetila-atentat-sreshtu-sporten-obekt/148070/7/50", "text": "Два подготвяни атентата са били осуетени във Франция от началото на годината - един срещу голямо спортно съоръжение, друг срещу обект на въоръжените сили. Това съобщи днес френският министър на вътрешните работи Жерар Колон, цитиран от Франс прес и БТА.  Единият застрашен обект се е намирал в Южна Франция, другият - в западен регион, уточни Колон, който говори пред радио \"Европа 1\", телевизия \"Си-Нюз\" и стопанския всекидневник \"Лез Еко\". Избралите за мишена спортното съоръжение бяха решили да вземат \"на прицел младите хора\", отбеляза той. Във връзка с тези случаи има задържани, които в момента са \"в затвора\" и са били \"следени\", уточни Колон. \"Всъщност по този начин успяхме да осуетим\" плановете им, посочи той и отказа да даде повече подробности. Колон обаче обърна внимание, че става дума за лица, вписани във френския регистър на личните данни, използван за превенция на радикализацията с терористична насоченост. В тази връзка френският вътрешен министър подчерта, че в момента са затворени три джамии в страната, \"защото там е бил възхваляван тероризмът\". Миналата година във Франция по официални данни са били осуетени общо 20 атентата.", "date": "2018.02.25", "title": "Франция е осуетила атентат срещу спортен обект"}
{"url": "http://epicenter.bg/article/Tsarkvite-v-Slovakiya-za-Istanbulskata-konventsiya--Da-sme-tolerantni-kam-slabostta--a-ne-i-kam-lazhata/148078/7/50", "text": "На 25.02.2018 г. почти във всички католически, православни и протестантски храмове в Словакия бе прочетено следното обръщение, подписано от представители на Римокатолическата църква, Евангелската църква на аугсбургското изповедание, Гръцката католическа църква, Православната църква, Реформирана християнска църква, Църквата на Братството, Евангелската методистка църква, Баптисткото единство на баптистите, Староколическата църква, Апостолската църква в Словакия и Църквата на адвентистите на седмия ден:   „Толерантност може да има към слабостта, но не и към лъжата. Целта не оправдава средствата. И не всеки път води до предварително обявената цел. Не можем да се съгласим с идеологии, които представят равнопоставеността като еднаквост и прибягват до отричането на различията между мъжа и жената.   Поради тази причина се обръщаме към правителството на Словашката република с желание то да оттегли подписа си от тази конвенция:   Модерните времена, промените в светогледа на човечеството и начина на живот, както и прекомерният акцент върху индивидуализма, личностното развитие и личните интереси доведоха със себе си негативни явления, включително различни форми на насилие, дори и в отношенията между роднини и най-вече в семействата.   Като християни ние вярваме, че Бог е създал всички човешки същества равни по достойнство. Всеки мъж и жена са неповторими; Бог иска да имаме семейство, в което взаимно да се допълваме. Насилието никога не е добър начин за решаване на проблеми. Добре е, че нашето общество все повече осъзнава тези истини и, че нашето законодателство отразява това. Това е похвално. Когато става въпрос, обаче, за постигане на възвишени идеали, е много важно да знаем какви средства избираме за постигането им. Целта не оправдава средствата. И не всеки път води до предварително обявената цел.   Ето защо ние сме загрижени за инициативите, целящи ратифицирането на спорната Конвенция на Съвета на Европа, наречена Истанбулска конвенция.   Истанбулската конвенция вижда корените на домашното насилие в \"ролите\" на мъжете и жените, които нарича стереотипни. Конвенцията иска да се реши този проблем, като се заличат биологично заложените разлики в човешка природа на мъжа и жената, и те да бъдат променени в полза на т.нар. равенство между половете (gender equality).   Конвенцията определя пола (gender) като \"социално изградени роли, поведения, дейности и характеристики, които определено общество смята за подходящи за жените и за мъжете\" (член 3, буква в). Конвенцията, изисква същността на тези осъдителни \"стереотипни роли\" (член 12, параграф 1), както и въвеждането на \"нестеротипните роли на половете\" (член 14, параграф 1), да се следи от неясно избрана \"експертна група\" (член 66) която ще има приоритет над националните парламенти.   Във всички страни ратифицирали Конвенцията, ще се стигне до основни промени в законодателството, образованието и възпитанието, защото не може да бъдат направени никакви резерви по отношение, на която и да е разпоредба на тази конвенция, с изключение на няколко незначителни части (член 78,параграф 1). Не сме убедени, че експертните мнения ще отговарят на истината и ще помогнат за ефективното предотвратяване на домашното насилие. Вместо това се опасяваме се, че ратификацията ще доведе до разпространението на джендър- и антисемейна програма. Проблемът с насилието в семейството изисква всеобхватен подход. То може да засяга не само жените, но и други уязвими хора. За всяко насилие е е характерно неуважението към човешкото достойнство, което, като дар от Бога, и е неприкосновено.   Християнските църкви в Словашката република се застъпват за равенство и на двата пола. Ние подкрепяме защитата на жените от каквото и да било насилие, но не можем да се съгласим с идеологии, които представят равнопоставеността като еднаквост и прибягват до отричането на различията между мъжа и жената. Естественото взаимоотношение между мъжа и жената не представлява конфликт, a призвание за хармония и взаимно допълване в Божието дело на брака и семейството.   Толерантност може да има към слабостта, но не и към лъжата. Ние сме твърдо убедени в неотменната истина за естеството на човека, за идентичността на мъжа и жената и затова, че ние като хора не определяме истината, а само я откриваме. Същевременно ние твърдим, че сме в състояние да я познаем, такива каквито сме, запазвайки здрав разум който е в състояние да знае истината относно брака, който се явява връзката между един мъж и една жена.   Ние, представителите на християнските църкви, се обръщаме с това изявление към всички граждани и държавни служители на Словашката република, за да потвърдим, че подкрепяме всички усилия за ефективно справяне с проблема с домашното насилие. Същевременно заявяваме, че много от предложенията залегнали в Истанбулската конвенция са израз на джендър идеологията.   Поради тази причина се обръщаме към правителството на Словашката република с желание то да оттегли подписа си от тази конвенция. Нека направим всичко по силите си, за да защитим всички хора, изложени на риск от насилие, както и да насърчаваме здрави бракове и семейства.   Молим милосърдния Господ да ни даде сили да устоим в това наше усилие: да се отнасяме към всеки човек справедливо, въз основа на неизменимата истина за същността на мъжа и жената създадени по Божия образ и подобие.   Бадин, 13 февруари 2018 г.  ", "date": "2018.02.25", "title": "Църквите в Словакия за Истанбулската конвенция: Да сме толерантни към слабостта, а не и към лъжата"}
{"url": "http://epicenter.bg/article/Mladezh-zagina-pri-tezhka-katastrofa-kray-Dragichevo/148069/3/0", "text": "Тежък пътен инцидент е станал по обяд днес в района на Драгичево, съобщава МВР. Малко след 14 часа при бензиностанция са се ударили два леки автомобила. 19-годишно момиче е загинало, а друга жена е транспортирана в болница.   На място се извърша оглед и движението се регулира от пътни полицаи. От Пътна полиция препоръчват на водачите, пътуващи към София,  да използват АМ “Люлин“.   Отново по обяд два тира се сблъскаха на автомагистрала “Тракия“ в района на Вакарел, посока София. По първоначални данни на полицията тир се ударил в движещия се пред него друг тир, но няма сериозно пострадали. Изпреварваща и активна ленти са затворени. Движението се извършва в аварийна лента.", "date": "2018.02.25", "title": "Младеж загина при тежка катастрофа край Драгичево"}
{"url": "http://epicenter.bg/article/Borisov-otletya-za-London--Otkriva-utre-sreshta-na-EBVR-za-investitsii-v-Zapadnite-Balkani/148067/2/48", "text": "  През октомври миналата година   посветена на инвестициите в Западните Балкани, един от най-важните приоритети на българското европредседателство.           По време на   както и потенциалът за бъдещо сътрудничество  Хайлброн отбеляза ръста на българската икономика, инвестициите и потреблението, които са отчетени в последния анализ на банката.   Той подчерта, че основните инвестиции са в сектори, които генерират растеж, като образование и инфраструктура. Политиката на правителството е насочена към подобряване на бизнес средата чрез реформа на административното обслужване, поддържане на ниски данъци и борба с данъчните измами и контрабандата, увери Борисов.    Тогава българският премиер и вице-президентът на ЕБВР обсъдиха и перспективите за европейска интеграция на Западните Балкани. Чрез реализирането на проекти в областта на инфраструктурата и особено газовата, транспортната и цифровата свързаност Западните Балкани ще се приближат осезаемо към европейските си съседи, беше мнениеито и на двамата.   На срещата тогава присъстваха вицепремиерът Томислав Дончев, както и Шарлът Ру, управляващ директор на ЕБВР за Централна и Югоизточна Европа и Лариса Манастърли, директор за България на банката.    ", "date": "2018.02.25", "title": "Борисов отлита за Лондон. Открива утре среща на ЕБВР за инвестиции в Западните Балкани"}
{"url": "http://epicenter.bg/article/Aleksandar-Simov--Ostavkata-na-Temenuzhka-Petkova-mozhe-da-se-okazhe-kalkulirana/148068/2/48", "text": "  „     „", "date": "2018.02.25", "title": "Александър Симов: Оставката на Теменужка Петкова може да се окаже калкулирана"}
{"url": "http://epicenter.bg/article/GERB-otgovori-na-Ninova--Bankata-za-razvitie-nyama-uchastie-v-sdelkata-za-ChEZ/148073/2/0", "text": "ГЕРБ уличи лидера на БСП в лъжа.     „         Според бившия депутат Антон Тодоров, под ръководството на Корнелия Нинова, БСП се е превърнала с инкубатор на лъжи и фалшиви новини, които \"заразили\" дори  президента Румен Радев.    Така Тодоров отговори на въпроса на соцлидерката дали министър-председателят Бойко Борисов не стои зад скандалната сделка за ЧЕЗ.   „   „   „   „  ", "date": "2018.02.25", "title": "ГЕРБ отговори на Корнелия Нинова: Чудовищна лъжа е, че Бойко Борисов стои зад сделката за ЧЕЗ!"}
{"url": "http://epicenter.bg/article/Cherven-kod-za-opasno-vreme-tazi-nosht-i-v-ponedelnik/148074/2/0", "text": "Предупреждения от най-висока степен са в сила в областите Смолян и Кърджали. Обявен е червен код за опасно време.   Обстановката в страната ще се усложнява, заради преминаването на циклон южно от България. Циклонът ще премине през Гърция, Егейско море и ще продължи към Черно море, като през цялото време ще определя времето у нас.   От тази нощ започва да вали доста по-обилно и ще се натрупа доста голяма снежна покривка. Обстановката в страната утре ще бъде притеснителна, не само заради силните валежи, но и заради силния вятър, който ще създава условия за виелици и навявания. Обявен е код червено, предупреждение от най-висока степен, в областите Смолян и Кърджали.   Там се очаква снежната покривка да достигне до около 40-50 см, а средната скорост на вятъра ще е около 50-70 км/ч. Такава ще е скоростта на вятъра и в източните райони. В районите, където предупрежденията са от втора степен - код оранжево - новата снежна покривка ще е около 20-30 см.   Утре ще бъде и доста по-студено. Температурите ще са без съществен дневен ход, от минус 9 - минус 7 градуса в Западна и Централна България до 0 - 5 градуса на места в югозападните райони и по Черноморието.   През следващите дни ще бъде много студено, като сутрин температурите ще се предимно между минус 10 и минус 15 градуса, на места и по-ниски. Дневните също ще са отрицателни. Валежите чувствително ще отслабнат във вторник, в повечето райони временно и ще спрат, но вечерта от югозапад отново ще завали. Вятърът също ще отслабне.   В сряда ще превалява сняг, на повече места и повече като количество в югоизточната половина от страната. Вятърът ще се ориентира от север-северозапад и ще се усили, повече в Източна България.   Месец март ще започне без валежи, а и облачността временно ще се разкъса. Ще започне затопляне.", "date": "2018.02.25", "title": "Червен код за опасно време тази нощ и в понеделник"}
{"url": "http://epicenter.bg/article/Valeri-Simeonov-se-nastani-na--quot-Rakovski-quot--134/148075/2/48", "text": "   ", "date": "2018.02.25", "title": "Валери Симеонов се настани на \"Раковски\" 134"}
{"url": "http://epicenter.bg/article/Zhivko-Georgiev--GERB-vodi-na-BSP-sas-150-000-glasa--video-/148077/2/45", "text": "             ", "date": "2018.02.25", "title": "Живко Георгиев: ГЕРБ води на БСП със 150 000 гласа (видео)"}
{"url": "http://epicenter.bg/article/Rumen-Ovcharov--Yasno-e-koy-stoi-zad-sdelkata-za-ChEZ--Temenuzhka-e--quot-myure-quot-/148079/2/48", "text": "„Сделката за продажбата на ЧЕЗ на Гинка Върбакова няма как да е станала без знанието на министър-председателя Бойко Борисов.“ Това обяви пред Дарик Румен Овчаров от БСП.   \"Случката с продажбата на ЧЕЗ е логичното развитие на цялата професионално некомпетентно, политически и личностно корумпирана политика на ГЕРБ в енергетиката. Този случай не става без участието на държавата, не става без знанието на Теменужка Петкова и Бойко Борисов.   Г-жа Петкова в момента играе ролята на \"мюре\", което бива отстрелвано, за да хвърли малко прах в очите на публиката колко справедливи са ГЕРБ и правителството, а всъщност да прикрие истинските нови собственици на ЧЕЗ\", заяви Овчаров. „Кой стои зад Гинка и Слави от Пазарджик е ясно“, каза още той, но отказа да бъде конкретен. \"Като кажа нещо, после ме викат в прокуратурата и започвам да получавам обвинения\", обясни Румен Овчаров. Вчера министър-председателят Бойко Борисов възложи на Държавната агенция \"Национална сигурност\" (ДАНС) и Националната агенция по приходите (НАП) да направят пълна проверка на сделката по продажбата на електроразпределителното дружество ЧЕЗ, както и на дружеството купувач - \"Инерком България\".   \"Какво ще проверява Борисов сделката, при положение, че той е съвсем наясно с това, което се случва с тази сделка. Наистина ли мислите, че чешката държава и чешката държавна компания ще направи подобна продажба на такава фирма без да е консултирала това с българската държава?\", коментира още Овчаров.", "date": "2018.02.25", "title": "Румен Овчаров: Ясно е кой стои зад сделката за ЧЕЗ, Теменужка Петкова е \"мюре\""}
{"url": "http://epicenter.bg/article/Krum-Zarkov--BSP-e-edinstvenata-seriozna-opozitsiya-na-GERB/148081/2/48", "text": "Радикално поведение на БСП в България би могло да върне нормалността в политическия диалог. Това каза Крум Зарков, член на Изпълнителното бюро на Националния съвет на БСП по време на кръгла маса на тема \"Идейни, политически и организационни предизвикателства пред БСП\", предаде БТА.   Според него българското общество в момента е неспособно да проведе какъвто и да било дебат, в който да се чуят различните нюанси на една, по съществото си и по дефиниция, сложна проблематика, като тази за управлението на държавата, посочи той. Крум Зарков смята, че БСП трябва да върне нормалността в политиката и в политическото говорене. Направи ли това пътят за нея към властта ще се изчисти по коренно различен начин - не чрез кратковременна договорка, не чрез включване на определен вид мрежи, а чрез естествения процес на политическото възобновяване. Единствената структурирана политическа сила, която стои срещу ГЕРБ в момента сериозно, това е БСП, посочи той.   Социологът Стефан Георгиев коментира, че БСП не е фаворит сред избирателите, които би трябвало да са основна целева група на социалистите - работници и безработни. БСП разказва себе си като социална партия, но проблемът е, че не успява да бъде припозната от именно тези социални групи, чиито интереси трябва да защитава, посочи той.   Стефан Георгиев отбеляза, че БСП се възприема от българските граждани като една консервативна партия, а не като прогресивна формация. Същевременно БСП успява да се превърне от пасивна политическа сила, бидейки опозиционна, в реактивна, което може би е лакмус за позитивно развитие, коментира той. Предизвикателството пред БСП е не само да бъде реактивна, а да предлага алтернативни политики преди всичко в социалната сфера.", "date": "2018.02.25", "title": "Крум Зарков: БСП е единствената сериозна опозиция на ГЕРБ"}
{"url": "http://epicenter.bg/article/-Zam-predsedatelyat-na-DPS-Filiz-Hyusmenova-organizira-seminar-za-malkiya-i-sreden-biznes-v-Montana/148071/2/0", "text": "    Освен евродепутата и зам.-председател на ДПС Филиз Хюсменова, в семинара активно се включиха народният представител на ДПС от област Монтана - Димитър Аврамов, областният председател на ДПС Монтана - Тихомир Трифонов, областният председател на МДПС Монтана - Мариян Димитров, общинските председатели на ДПС в областта.", "date": "2018.02.25", "title": " Зам.-председателят на ДПС Филиз Хюсменова организира семинар за малкия и среден бизнес в Монтана"}
{"url": "http://epicenter.bg/article/-Ginka-Varbakova-izleze-na-svetlo--Ne-sam-fasada--az-sam-krayniyat-sobstvenik/148083/2/48", "text": "Мистериозната Гинка Върбакова, собственичката на фирмата, която спечели конкурса за ЧЕЗ и предизвика оставка на енергийния министър Теменужка Петкова, днес се представи за пръв път публично - в интервю пред Виктор Николаев от Нова телевизия. Тя бе категорична, че не е фасада, даваща път на офшорка да придобие най-голямото ЕРП в България. „ ”, заяви Гинка Върбакова. На въпрос защо чешката държава е избрала именно нейната компания, тя отговори: „Не мога да кажа защо са избрали нас. Това беше една дълга и много сложна процедура, в която се изискваха много финансови документи, които да гарантират кои сме ние, какъв е нашият опит и какво можем да направим. По принцип при такъв вид финансиране, защото покупката на активите на ЧЕЗ ще стане с привлечено финансиране с банков кредит от международна банкова институция, която към момента, за съжаление, не мога да разкрия”. Запитана как банката си гарантира, че обезпечава парите, Гинка Върбакова отвърна: „ ”. Гинка Върбакова призна, че от 20 години познава Теменужка Петкова, която подаде оставката си като енергиен министър, след като сделката беше обявена публично. На въпрос дали Петкова е помогнала по някакъв начин в осъществяването на сделката за продажбата на ЧЕЗ, Гинка Върбакова беше категорична: „ . Това е една частна сделка”. Цялото интервю ще бъде излъчено утре в \"Здравей, България\". По-рано ГЕРБ дадоха извънредна пресконференция, на която заявиха, че Българска банка за развитие /ББР/ не е финансирала сделката с ЧЕЗ. Нинова лъже, заяви Делян Добрев, депутат от ГЕРБ по повод твърдението на лидера на БСП Корнелия Нинова от днес пред медиите. В петък сутринта пред Нова тв същият бе удивен, че фирмата \"Инерком\" на Гинка Върбакова купува ЧЕЗ-България и заяви, \"това ми звучи като фалшива новина\". Нещо, което ни възмути е една лъжа - ББР по някакъв начин щяла да финансира сделката с ЧЕЗ, продължи той. Това не е вярно, тази банка не участва в сделката за ЧЕЗ и това е публикувано на 15 февруари т.г. в една електронна медия. Няма как лидерът на БСП да не е знаела тази информация, смята той. Днес се наложи ББР отново на своята страница да публикува съобщение по случая. За нас е необяснимо защо се пускат такива плоски лъжи, каза Добрев. Разтревожи ни тезата на Нинова, че институциите в България трябва да се подчиняват на изпълнителната власт, коментира той.   Питаме се, когато Нинова е била зам.министър, използвала ли е институциите за определени цели. Защото тя каза, че институциите в България ги знаем и те ще направят това, което смята премиерът. Скандално е това нейно твърдение и е обида за самите институции, отбеляза Добрев. Тревожи ни това и вярваме в институциите, като във времето сме се стремили да ги направим независими, посочи той и даде пример с КЕВР, където ГЕРБ има само двама представители, а никоя друга партия няма мнозинство. Силно сме притеснени от това, че БСП не изпълнява ролята си на опозиция, заяви и бившият депутат от ГЕРБ Антон Тодоров. Според него Гинка ще обясни откъде идват парите за ЧЕЗ, когато Корнелия Ненова обясни откъде идват парите за приватизацията, в която е участвала. Според него тя не е дори за нивото на зам.-министър, а партията, ръководена от нея, се превръща в инкубатор на клюки. Ако си уволнен за съмнения с корупция , ако преди това си участвал в бандитската приватизация, както те самите я определят, а днес се превръщаш в човек, който генерира само лъжи и фалшиви новини, то тогава ти вредиш на статута на опозицията. Това поведение на лидера на опозицията има силно болестотворен характер и започва да се проявява и при българския президент. Вероятно те са нереализирани репортери, заяви Тодоров. Ние казахме, че е чудовищно, политическо отровителство да се твърди, че премиерът стои зад сделката с ЧЕЗ, подчерта бившият депутат в отговор на въпрос на медия. Червената партия все повече придобива жълти черти, добави той.", "date": "2018.02.25", "title": "Гинка Върбакова излезе на светло: Не съм фасада, аз съм крайният собственик (видео)"}
