{"url": "http://epicenter.bg/article/NATO-provezhda-nay-golyamoto-voennomorsko-uchenie-za-godinata-v-Cherno-more/153903/2/0", "text": "НАТО провежда най-голямото военноморско учение за годината в Черно море. В него участват 21 кораба и 10 самолета, съобщи бтв.   \r\n Учението в Черно море на 7 държави от НАТО е част от мерките за засилване на югоизточния фланг на Алианса след събитията в Крим. В международни води, на 80 мили от румънския бряг, корабите на НАТО тренират отговор на всякакви заплахи, включително и нелегален трафик. \r\n Командоси от испанския кралски флот демонстрираха как овладяват и претърсват кораби със съмнителен товар. \r\n В учението участват и британски изтребители, изпратени за 4 месеца в Румъния за патрулиране по въздушите граници на НАТО. Още на третия ден са вдигнати по сигнал за руски разузнавателен полет, разказа командирът на подразделението Крис Бол. Маневрите в Черно море включват борба с подводници, противовъздушна отбрана и отговор на кризи. В тренировката участва и българската фрегата „Дръзки”. \r\n Тази година са планирани 15 големи военоморски учения на Алианса. \r\n При засиленото военно присъствие в Черно море корабите от НАТО следват стриктен протокол, така че да не влизат във взаимодействие с руските кораби, които също имат право да плават в международни води, така че да няма конфликтни ситуации. \r\n", "date": "2018.05.09", "title": "НАТО провежда най-голямото военноморско учение за годината в Черно море"}
{"url": "http://epicenter.bg/article/Rumen-Radev--Dvata-praznika-na-9-may-ne-biva-da-ni-protivopostavyat--a-da-ni-obedinyavat--/153882/2/0", "text": "Девети май – Ден на Победата и Ден на Европа. Двата празника не бива да ни противопоставят, а да ни обединяват. Това написа в личната си страница в социалната мрежа Фейсбук президентът Румен Радев.  Ето целият текст на съобщението на държавния глава:  \"Девети май – Ден на Победата и Ден на Европа. Двата празника не бива да ни противопоставят, а да ни обединяват. Изисква го почитта към милионите жертви и решителното отхвърляне на всякакви форми на исторически ревизионизъм.  Без победата над кафявата чума, обединена Европа щеше да остане несбъднат блян. В борбата с хитлеризма, редом с милионите съветски граждани и воини от Великобритания, САЩ, Франция и другите страни от Антихитлеристката коалиция, по бойните полета положиха костите си и хиляди българи. Днес почитаме и тяхната памет.  Обединена Европа не е икономически проект, а хуманистичен идеал и антифашизмът е вграден в нейния ценностен фундамент.\"  ", "date": "2018.05.09", "title": "Румен Радев: Без победата над кафявата чума, обединена Европа щеше да остане несбъднат блян!"}
{"url": "http://epicenter.bg/article/Vesela-Lecheva--/153883/2/0", "text": "Несръчен опит от страна на Марешки да бъде на гребена на медийната вълна, да бъде на екраните. Така депутатът от БСП Весела Лечева коментира присъствието на лидера на \"Воля\" Веселин Марешки на червения площад в Москва на 9 май.   Лечева бе гост в предаването \"Лице в лице\" по БТВ.   В управляващата коалиция не комуникират помежду си, търсят от БСП подкрепа за основни законопроекти, които са в приоритетите им, подчерта Весела Лечева. Според нея модернизацията на армията трябва да бъде съобразена с възможностите на страната. По отношение на друг законопроект от страна на управляващите - за вероизповеданията, Весела Лечева каза, че има нужда да се регулира държавното финансиране за традиционните вероизповедания и да се ограничи финансирането отвън.   Весела Лечева отговори и на въпроси, свързани със законопроекта за хазарта. Той е приоритет за вицепремиера Валери Симеонов и утре има среща между него и лидера на БСП Корнелия Нинова. Хубаво е да има повече пари за спорта, нека видим законопроекта и тогава ще отговорим дали ще го подкрепим, коментира тя.      ", "date": "2018.05.09", "title": "Весела Лечева: В коалицията не комуникират помежду си, търсят от БСП подкрепа за основни закони!"}
{"url": "http://epicenter.bg/article/Patriotite-nastoyavat-balgarskiyat-flag-da-se-vee-nad-vseki-religiozen-hram/153885/2/0", "text": "\r\n \r\n Депутатите от „Обединени патриоти” искат над всеки религиозен храм да се вее български трикольор, проповядването да е само на български език с компромис службата да е в традицията на съответната църква. Те настояват още за спиране на даренията от чужбина за религиозните организаци. Това предвижда внесеният днес в парламента законопроект за промени в Закона за вероизповеданията.  Амбицията на патриотите е да не се допусне радикализацията и политизацията на вероизповеданията.  Зам. председателят на парламентарната група Искрен Веселинов коментира другите поправки в закона, внесени преди дни от ГЕРБ, БСП и ДПС. По думите му този закон е много по-либерален, като според патриотите религиозните организации трябва да имат и други задължения.   Те предлагат още вероизповеданията в България да не поддържат задгранични контакти с радикални вероизповедания и да обявяват местата, където проповядват.   Борис Ячев подчерта, че законът не е срещу конкретно вероизповедание, целта му е да регламентира работата на всички. Проектът на ГЕРБ не бил алтернатива на техния, а го допълвал, затова двата проекта могат и да се обединят.", "date": "2018.05.09", "title": "Патриотите настояват българският флаг да се вее над всеки религиозен храм"}
{"url": "http://epicenter.bg/article/Valeri-Zhablyanov-v-Plovdiv--9-ti-may-e-den-praznik--den---zname--den-za-pamet-i-den-za-borba-/153887/2/0", "text": "„9-ти май е ден-празник, ден-знаме, ден за памет и ден за борба. 9-ти май събира като във фокус волята на народите за свобода, за достоен живот и за справедливост”. Това каза в Пловдив народният представител от „БСП за България” Валери Жаблянов на честването по повод 73 години от края на Втората световна война в Европа.  Тържествата бяха в подножието на паметника „Альоша” и се проведоха под патронажа на почетния консул на Руската федерация у нас Георги Гергов.  В словото си Жаблянов подчерта, че няма отговорно човешко сърце, което да не се вълнува на този ден. „Наше задължение е да принесем този ден през поколенията, въпреки усилията на гласовитата платената пропаганда”, заяви народният представител от БСП. Той припомни целите на хитлерофашизма за унищожение на славянството  и изтъкна, че тази идея на Третия райх все още  намира форми на проявления днес. По думите му всеки съвременен прогресивен политик, държавник и общественик е призван да защитава паметта на  9-ти май като „дата-символ на свободата, могъществото, победата, решителността и волята на един народ, който, изоставен от целия свят и сам-самичък,  намери сили през 1941 година да се мобилизира срещу фашистките режими на цяла Европа и да преодоля машината на войната”.  Жаблянов припомни успехите на Съветската армия и огромния героизъм на руския народ в битките при Ленинград, Сталинград, пробива при Куртската дъга, та чак до превземането на Берлин. В заключение призова гражданите да държат високо знамето, което беше развято преди 73 години от съветския войник над Райхстага.  „Опазването на миналото  е грижа за бъдещето”, посочи и специалният гост на пловдивското честване Виталий  Шереметиев, председател на руската обществена младежка организация „Руски съюз на ветераните от Афганистан”, „Наследство”. Той изрази дълбока благодарност към пловдивчани, че се грижат за паметника „Альоша”, а на почетния консул на Руската федерация Георги Гергов връчи благодарствена грамота за дейността му в опазването на руските военни и културни паметници в България. Георги Гергов увери, че паметника, наречен гальовно от пловдивчани „Альоша”, винаги ще символизира стремежа към мир. Той подчерта, че братските чувства между двата народа – българския и руския, са живи. „Политиката си е политика, но обичта между българи и руснаци е истинска”, заяви Георги Гергов. „У мен, както и у милиони мои сънародници е жива  паметта за войната, за блестящите победи и за тежките непреодолими загуби.”, каза в приветствието си към пловдивчани  Негово превъзходителство  г-н Анатолий  Макаров, извънреден и пълномощен посланик на Руската  Федерация в Република България. „Четири дълги години се водеше войната, рушаха се градове,  фашизмът лишаваше цели поколения от живот, деца от детство.  Единствено титаничната борба на Съветския съюз обърна хода на историята  тъкмо след  битките при Сталинград  и Курск света се появи лъча на надеждата за свобода.”    В словото си Негово превъзходителство  призова  присъстващите да не забравят уроците на войната, кървавия поход на фашизма, чудовищната  трагедия на Втората световна война, предателското нападение на Хитлеристка Германия над Съветския съюз и  милионите  човешки животи, дадени за това да се възстанови мира на земята. „Не слушайте тези, които казваха, че победата  е била предрешена. Добре е да се знае, че западните страни вече са се готвили за позорния мир с Хитлер, само да избегнат пълното унищожение. Благодарение на нашите войници,  които защитаваха своята страна, които бяха под куршумите по бойните полета, благодарение на тяхната самоотверженост се възцари мирът в Европа.” завърши Анатолий Макаров, а множеството го аплодира.   Стотици пловдивчани се събраха, за да отбележат празника и да покажат, че паметта за историческата истина е жива. В честванията се включиха посланиците на Армения и Беларус – Армен Саргсян и Владимир Воронкович, управляващият посолството на Казахстан в България Тимиртай Избастин, народните представители Теодора Халачева, Георги Търновалийски, Георги Йорданов, Манол Генов и Димитър Георгиев, председателят на Пловдивски общински съвет Савина Петкова и представители на Община Пловдив, съюзите на „Русофили” и „Съотечественици”. Млади социалисти положиха гирлянд на славата.            ", "date": "2018.05.09", "title": "Валери Жаблянов в Пловдив: 9-ти май е ден-празник, ден-знаме, ден за памет и ден за борба!"}
{"url": "http://epicenter.bg/article/Politolog--/153888/2/0", "text": "За мен е изненадващо подобно гостоприемство от страна на двамата вицепремиери към опозицията. Това каза пред Novini.bg политологът Любомир Стефанов по повод срещите на вицепремиерите Красимир Каракачанов и Валери Симеонов с лидера на БСП Корнелия Нинова. Каракачанов и Нинова проведоха срещата си вчера, а срещата Симеонов - Нинова предстои. Лидерът на \"Атака\" Волен Сидеров пък вчера подчерта, че срещите не са оторизирани от Обединените патриоти.   Да се търси подкрепата на опозицията за прокарване на някакви закони е практика, когато става дума за фундаментални, променящи институционалната рамка на държавата инициативи.   В случая разбрахме, че става въпрос за обсъждане на законопроекта за въоръжените сили и като гръм от ясно небе дойде и законопроектът за вероизповеданията.   Осведомяването на опозицията какво се случва в изпълнителната власт обикновено става по време на парламентарен контрол, посочи Стефанов. Този въпрос касае вътрешното доверие и стабилността в коалицията.   Премиерът Борисов категорично е наясно с това, че вицепремиерите му се срещат с опозицията. Не бих останал изненадан, ако чуем остра критика от някой от неговите заместници или от самия него към неговите коалиционни партньори, защото това не е честа практика.   БСП не се държи като конструктивна опозиция, БСП иска оставки. Не сме забравили 1 май, когато БСП поиска оставката на правителството. В подобен ред на мисли, такова поведение ми изглежда конюнктурно и като че ли опит за създаване на друга коалиция.   Но докато ГЕРБ е най-голямата политическа партия и докато Борисов е премиер, тези неща няма да останат без последствия. Може би отново ще станем свидетели на някаква динамична размяна на реплики в публичното пространство, после ще се свика коалиционен съвет и ще се излезе с обща позиция, която казва, че в крайна сметка няма нищо лошо да си говорим с политическите опоненти, но не се търси подкрепа от опозицията като цяло, а само за конкретни политики. Така че може би и Борисов тества БСП доколко са готови да направят нещо, каза още Любомир Стефанов.", "date": "2018.05.09", "title": "Политолог: Срещите на Каракачанов и Симеонов с Нинова са опит за друга коалиция"}
{"url": "http://epicenter.bg/article/Zhenata-na-Boyan-Petrov-sabira-pari-za-spasitelnata-aktsiya/153892/2/0", "text": "Жената на Боян Петров - Радослава Ненова, обяви банкова сметка за събиране на пари за спасителната акция за намиране на изчезналия алпинист в района на връх Шиша Пангма.   По принцип Петров има застраховка в австрийска компания, която, по думите на самата Ненова, е от най-високия клас, но очевидно средствата са необходими на момента, за да се плати на спасителния екип, а и за очакваните облитания на хеликоптери, с които също ще се търсят следи от алпиниста. \"Не знам до колко е подходящо, но ето че го направих. Сметка за спасителната акция на Боян. След време застрахователите би трябвало да възстановят пари, но след време не ми върши работа аз имам само СЕГА. Радослава Георгиева Ненова BG32 UNCR 7000 1523 2695 49 UniCredit Bulbank UNCRBGSF Мога да посоча и Paypal ако е по-удобно   \"", "date": "2018.05.09", "title": "Жената на Боян Петров събира пари за спасителната акция"}
{"url": "http://epicenter.bg/article/Desislava-Atanasova--BSP-sa-kresliva--no-ne-i-alternativna-opozitsiya/153894/2/0", "text": "“Опозицията не казва нищо ново. Това е нормалното им поведение, не случайно това не се отразява на рейтинга им. БСП са креслива, но не и алтернативна опозиция. Социолозите утвърждават ГЕРБ като управляващи. Нападките между управляващи и опозиция не печелят  нищо”.  Това заяви депутатът от ГЕРБ Десислава Атанасова в предаването \"Още от деня\" по БНТ.   \"Заявихме воля за борба с корупцията. Имаме конкретни мерки. Справедливостта е най-важната тема в обществото. Българите рядко виждат, че справедливостта тържествува. Днес вече са готови декларациите, които висши служители трябва да попълнят за притежание на имоти\", каза тя по темата за корупцията.   \"Адмирирам добрата работа между всички власти. Дори и при последният такъв случай при ареста на кметицата на \"Младост\" Десислава Иванчева, Пламен Георгиев – председател на КПКОНПИ, поиска ясни законодателни мерки. Има комуникация\", каза още Атанасова.   Според нея промените в Закона за вероизповеданието ще защитят българските интереси. Промените касаят финансирането на училищата, финансирането на институциите и още много\", заяви депутатката. \"Това, че имаше среща между Красимир Каракачанов и Корнелия Нинова не е драматично. Напротив, когато се касае за сигурността колкото по-сериозна подкрепа има в парламента, толкова по-значимо\", завърши Десислава Атанасова.", "date": "2018.05.09", "title": "Десислава Атанасова: Няма драма в коалицията след срещата на Каракачанов с Нинова"}
{"url": "http://epicenter.bg/article/Falshiv-signal-za-bomba-oprazni-Sofiyski-rayonen-sad/153842/3/0", "text": "  Фалшив сигнал за бомба евакуира Софийски районен съд, съобщи  . Сигналът за поставеното взривно устройство е подаден днес в 10:18 часа.   Всички служители и граждани бяха евакуирани от сградата на бул. “Ген. Михаил Д. Скобелев” № 23.  При проверката не е намерена бомба.     Около 12:30 часа съдът отново е отворил врати.  ", "date": "2018.05.09", "title": "Фалшив сигнал за бомба опразни Софийски районен съд"}
{"url": "http://epicenter.bg/article/Ministerstvoto-na-turizma-zalichi-8-turoperatora-ot-Natsionalniya-turisticheski-registar/153837/4/0", "text": "Министерството на туризма заличи 8 дружества, регистрирани като туроператори от Националния туристически регистър (НТР). Това става със заповед на министъра на туризма Николина Ангелкова след мотивирано предложение на Експертната комисия по регистрация на туроператори и туристически агенти (ЕКРТТА), съобщиха от пресцентъра на Министерство на туризма.   Причината е, че те нямат задължителна застраховка „Отговорност на туроператора“, което е изрично условие за извършване на туроператорска дейност, записано в Закона за туризма. С последните компании общо заличените през 2018 г. туроператори от регистъра стават 78.    Заличените дружества няма да бъдат премахнати от НТР, но ще бъде отразена заповедта за заличаването им, като имената им са оцветени в червено. Така потребителите, при справка в регистъра, ще получават информация дали туроператорът е коректен и извършва дейност, спазвайки закона.    За 2018 г. по тяхно желание са прекратени и регистрациите на други 13 туроператора.    В момента действащите туроператори в Националния туристически регистър са 1928, в които не влизат заличените дружества.    Министерството заличи и 18 дружества, регистрирани като туроператори и турагенти. Причината е, че удостоверенията за дейност, които министерството издава, не са получени в оригинал в двумесечен срок от уведомяването на заявителите, каквото е изискването според Закона за туризма.    Ако удостоверението не е получено дружеството няма право да извършва туроператорска и/или турагентска дейност. Със заличаването на регистрацията се преустановява и действието на удостоверението.    Определен е период от две години, през които заличеното лице няма право да заявява регистриране за извършване на туроператорска и/или туристическа агентска дейност, считано от датата на издаване на настоящата заповед.  ", "date": "2018.05.09", "title": "Министерството на туризма заличи 8 туроператора от Националния туристически регистър"}
{"url": "http://epicenter.bg/article/-quot-Uolstriyt-dzharnal-quot--Izlizaneto-ot-iranskata-yadrena-sdelka---golyamata-avantyura-na-Tramp-/153839/11/33", "text": "Решението на президента Доналд Тръмп да излезе от ядрената сделка, която неговият предшественик сключи с Иран, е голяма авантюра, вероятно най-голямата досега в неговото президентство.  По-точно казано, тази стъпка представлява цяла серия от авантюри: Тръмп залага на това, че лидерите на Иран, иранската икономика и народ, както и съюзниците на САЩ и дори лидерът на Северна Корея ще реагират според неговите очаквания. Тръмп може да спечели и неговите надежди да бъдат оправдани. Но ако е сбъркал, то рисковете са достатъчно високи.  Тръмп основно залага на това, че възобновените пълни икономически санкции ще накарат иранските лидери да седнат на масата за преговорите и да предоговорят ядрената сделка, сключена при президента Барак Обама.  Той явно разчита на това, че максимален натиск от страна на САЩ ще окаже разрушително въздействие върху слабата иранска икономика, която и без това е в тежко положение заради ръста на цените, падането на курса на местната валута и продължителното засушаване. И че в резултат ще започне да расте недоволството, ще започнат вътрешни размирици, които ще заплашат съществуващия режим в страната.  Доналд Тръмп не е казвал пряко, че иска да свали правителството в Техеран. Но с думите си за \"кървавия\" режим в Техеран и заявлението, че \"бъдещето на Иран принадлежи на неговия народ\", той почти призова към това. Разбира се, винаги съществува рискът, когато иранското правителство се сблъска със заплахата от страна на Америка, иранският народ да се сплоти около него.  По-нататък Тръмп залага на това, че съюзниците на САЩ - Франция, Великобритания и Германия, които призоваваха президента да не разваля сделката, по-скоро ще си сътрудничат с него, вместо да оказват съпротива или пък да се опитват да изградят собствени отношения с Техеран. Такова непокорство от страна на европейските държави би довело до намаляване на натиска върху Иран и в крайна сметка изолираните ще бъдат САЩ, а не Иран. Обещанието на президента да въведе санкции срещу всяка страна, която помага на Иран, може да постави под удар както Техеран, така и съюзниците на Америка.  Освен това, Тръмп предполага, че в отговор Иран няма да възобнови пълномащабната работа по реализацията на ядрената си програма. И няма да произвежда обогатен уран, който, както се опасява Западът, ще постави Техеран на пътя към създаването на ядрено оръжие. Европейските лидери призовават иранците да реагират спокойно и без прибързани действия, но привържениците на твърдата линия в Техеран може да използват момента, за да възобновят действия, които никога не са искали да прекратяват.  Доналд Тръмп залага и на това, че лидерът на Северна Корея Ким Чен-ун, с когото трябва да се срещне до няколко седмици, ще си направи необходимия извод от неговите думи. За това, че сделка, подобна на иранската, при която Пхенян нямада закрие ядрената си програма, а само ще забави реализацията ѝ, е неприемлива. Съществува обаче опасността Северна Корея да направи съвършено различен извод - че не трябва да се разчита на думата на САЩ при сключването на сделки.  Най-голямата авантюра на Тръмп обаче е предположението, че напрежението в отношенията с Иран няма да прерасне в конфликт със САЩ, Израел или Саудитска Арабия.  \"В най-лошия случай Иран ще възобнови работата си по ядрената програма. И или Израел, или САЩ ще се противопоставят на това и ще употребят военна сила. А Иран ще реагира с всички сили и в региона, и в целия свят, използвайки средствата, с които разполага\", казва Ричард Хаас, президент на Съвета по международни отношения. Той отбелязва специално, че към тези средства принадлежат тероризмът и кибервойната.  След решението на Доналд Тръмп \"развитието на кризата вече зависи от Иран, сега е ред на Техеран да действа\", смята експертът по ирански въпроси в института \"Брукинг\" Сюзан Мелъни. \"Смятам, че вероятният краткосрочен подход ще бъде максималното използване на възможната дипломатическа и икономическа реакция на Европа\", казва тя.  Но, добавя Мелъни \"Иран притежава широк спектър от възможности, които му позволяват да демонстрира, че има достатъчно лостове за влияние в конфликтите в Йемен, Сирия, Ирак и други страни от региона и че те са не по-слаби от икономическите лостове на САЩ\".  И, накрая Тръмп залага на това, че твърдата му политика по отношение на Иран ще убеди останалите страни в региона, че САЩ и занапред няма да отстъпват и ще се придържат към непреклонната си позиция, според която на Техеран никога няма да бъде позволено да притежава ядрено оръжие. Президентът заяви, че това ще е гаранция, че другите страни от региона няма да се стремят да се обзаведат със собствени ядрени оръжия и няма да позволят и на Иран да го направи.  Рискът тук, естествено е, че може да се случи точно обратното. Иран може да отговори с активни действия по реализация на ядрената си програма, отбелязва Хаас. А това може да принуди Саудитска Арабия и други страни да излязат от глобалния Договор за неразпространение на ядреното оръжие и да застанат на пътя на създаването му.  ", "date": "2018.05.09", "title": "\"Уолстрийт джърнъл\": Излизането от иранската ядрена сделка - голямата авантюра на Тръмп "}
{"url": "http://epicenter.bg/article/Balgariya-se-klasira-za-finala-na-Evroviziya-2018/153731/6/0", "text": "Преди броени минути завърши първият полуфинал на певческия конкурс \"Евровизия\" 2018. Португалската столица Лисабон прие представителите на 19-те европейски страни в невиждана гласова надпревара, която откри миналогодишният победител Салвадор Собрал.   Тази вечер за 10-те места на финала на 12 май сили премериха 19 страни. Според жребия днес пяха участниците от   Страната ни се представи с песента \"Bones\", изпълнена от група \"Equinox\", съставена от Жана Бергендорф, Владимир Михайлов, Георги Симеонов-JJ, Джони Манюел и Трей Кембъл.   \" \" (Equinox) предизвика огромен интерес сред феновете на конкурса по света. Визуалното представяне на България бе невиждан до момента експеримент в историята на шоуто. \"Икуинокс\" излезе на бляскавата сцена в зала \"Altice Arena\" и доказа, че мечтае песента \"Bones\" да спечели сърцата на зрителите.   показаха блестящи вокални данни. Освен много ефекти за преход между кадрите, по време на изпълнението на страната ни, беше използван и т. нар. \" \" - екранът се раздели на три равни части, както във всяка една от тях зрителите виждаха даден изпълнител и постепенно тримата артисти се превърнаха в едно цяло.  , чийто проекти вече са печелили конкурса, а целта му е да развие прехода от мрак към светлина.   Класирането на България за финал бе очаквано, тъй като прогнозите на букмейкърите даваха голяма преднина на формацията. През последните няколко дни наблюдавахме и промени в нагласите. Немалка част от фаворитите излязоха от топ 10, но    разликите между най-силните са минимални.", "date": "2018.05.09", "title": "България се класира за финала на Евровизия 2018 с невиждано досега визуално шоу"}
{"url": "http://epicenter.bg/article/Pishten-voenen-parad-v-Moskva-po-sluchay-Denya-na-Pobedata/153799/7/0", "text": "    73-та годишнина от Великата отечествена война бе отбелязана в 27 града в Русия, но гвоздеят в празненствата бе парадът на Червения площад.   Традиционно над Червения площад времето бе слънчево. От руското министерство на отбраната съобщиха, че са се погрижили да разчистят небето от облаци, така че метеорологичните условия да не пречат за провеждането на парада.    Парадът започна в 10.00 часа московско време с внасянето руския трибагреник и знамето на победата.  \r\n \r\n Парадът бе открит от пеши марш на офицери, сержанти, войници и курсанти. Кулминацията на парада бе преминаването на военна техника - 159 единици съвременно въоръжение.   Сред най-новите оръжия бяха показани бойните машини за поддръжка на танкове, по-известни като \" \". Това е бронирана машина, предназначена за боеве предимно в градски условия. Основната ѝ задача е унищожаване на силите на пехотата. Машината има два вида броня - активна и пасивна, като втората представлява малки заряди, поставени между листовете на металната броня. Отвътре машината е снабдена със специална облицовка, която защитава от разпръскване на парчета при напукване на бронята. \"Терминатор\"-ът е въоръжен с две 30-милиметрови оръдия, два гранатомета АГС-17Д или АГС-30 с дистанционно управление, четири противотанкови ракетни комплекса „Атака-Т“ и 7.62-милиметрова картечница.   Сред новите въоръжения, които бяха показани, са и роботизираните комплекси \"Уран - 6\" - леки бронирани машини с дистанционно управление, предназначение за унищожаване на мини и разчистване на минни полета.   Сред механизираната техника дефилираха автомобилите \"Тигър\", танкове Т-72БЗ, бойни машини на пехотата БМП-3, бронетранспортьори БТР-82А, самоходните гаубици \"Мста-С\", зенитно-ракетните комплекси \"БУК - М2\", ракетните комплекси \"Ярс\", а също и танковете \"Армата\", пехотните машини \"Курганец\", БТР \"Бумеранг\" и и самоходната гаубица \"Коалиция-СВ\".   Парадът приключи със зрелищно авиационно шоу с участието на 75 самолета, в това число и дроновете \" \" и \" \".  Най-новите многофункционални изтребители от пето поколение изтребители Су-57 за първи път полетяха в небето над Москва.   Тази година за тържествата на 9 май Русия ще даде около 8 милиона евро. Само за превозването на военнослужещите, които ще участват в традиционния парад на Червения площад са предвидени 150 млн. рубли. Освен  това 1300 евро струва специално поръчаната георгиевска лента, която е с дължина 5 км.   Предвидени са средства и за подаръци на ветераните, за празнични концерти , за фоерверки и дори за  разгонването на облаците над Червения площад.", "date": "2018.05.09", "title": "Най-мащабният военен парад в Москва по случай Деня на Победата (ВИДЕО)"}
{"url": "http://epicenter.bg/article/Megan-Markal-s-vosachna-figura-v-muzeya-na-Madam-Tyuso/153809/10/100", "text": "По-малко от две седмици преди официално да стане член на британското кралско семейство, Меган Маркъл беше увековечена с фигура в музея на Мадам Тюсо, съобщава Нова.тв Восъчната фигура е облечена с права масленозелена рокля, съчетана със светли обувки на висок ток.   Двойката ще сключи брак на пищна церемония в Лондон на 19 май.", "date": "2018.05.09", "title": "Меган Маркъл с восъчна фигура в музея на Мадам Тюсо (Снимки)"}
{"url": "http://epicenter.bg/article/Plemennikat-na-Megan-Markal-prodava-marihuana--sazdadena-v-chest-na-kralskata-svatba/153814/10/100", "text": "Племенникът на Меган Марлел Тайлър Доули е натрупал печалба от \"Маркъл Спаркъл\", нов сорт на марихуана, създаден в чест на кралската сватба, пише “Дейли мейл“.   30 грама от лекия наркотик за момента се търгуват за 206 долара.   Тревата е \"уникална и индивидуална\" като Меган, споделя 25-годишният ѝ родственик. \"Маркъл Спаркъл\" е толкова добра, че ще издуха короната на всекиго.   Тайлър отглежда растенията в Орегон, където марихуаната е законна. Той планира да участва с \"Маркъл Спаркъл\" на 2 юни в \"Купата на Канабис\" в Калифорния - най-голямото тържество за марихуана в света, което привлича десетки хиляди посетители от цял свят всяка година. Щамът на новата марихуана е много мощен и мирише на боровинки. Наркотикът е уникален и елегантен като леля ми. Тя и принц Хари са добре дошли на безплатна проба по всяко време. Знам, че Хари винаги се е радвал на доброто парти. Бих искал да мисля, че той и леля ми ще одобрят това.   Тайлър и майка му Трейси Доули, която е била омъжена за незаконния брат на Механ Том Маркъл младши, са създали компания, наречена Royally Grown и потенциално биха могли да спечелят милиони от продажбата на новия щам заедно с други продукти.   Трейси, която се занимава с правната и маркетингова страна на компанията, съобщава, че планира да разшири перспективите, като се предложат и десетки продукти, включително козметична линия от коноп, грим, продукти за грижа за кожата. бижута и продукти за баня.   \"Всичко ще бъде от най-високо качество. Искаме да живеем с кралски стандарт“ - каза Трейси.   Превод и редакция: БЛИЦ   ", "date": "2018.05.09", "title": "Племенникът на Меган Маркъл продава марихуана, създадена в чест на кралската сватба"}
{"url": "http://epicenter.bg/article/Arhiepiskopat-na-Kentarbari-se-podgotvya-za-svatbata-na-Hari-i-Megan-s-pesen-na-Stormzi/153826/10/99", "text": " може и да е главният водач на  , но не е застрахован срещу \"сватбена треска\".   Готвейки се за предстоящата кралска сватба,  признава, че успокоява нервите си с песен на грайм изпълнителя  , пише в. \"Дейли експрес\". На 19 май в  \" \" на  Кентърбърийският епископ ще води размяната на брачни обети между  и избраницата му  . В интервю за Би Би Си Ковънтри и Уорикшър  Уелби споделя как се готви за брачната церемония. \"Винаги съм нервен на сватби, защото те са изключително важни за двойките, независимо кои са те. На предишните две церемонии допуснах левашки грешки и си мисля, че предстоящата кралска сватба не е най-подходяща за отбелязване на хеттрик\", споделя    .   На въпрос на водещата  как се подготвя за бракосъчетанието,  казва, че се успокоява с изречение от песента \" \" на грайм изпълнителя  .   \"В песента се казва \"Молих се и свърших работата\" - мисля, че това обобщава всичко\", обяснява  .    преди е споделял, че един от големите му сватбени страхове е да не изпусне халките по време на службата, пише Дарик. ", "date": "2018.05.09", "title": "Архиепископът на Кентърбъри се подготвя за сватбата на Хари и Меган с песен на Стормзи"}
{"url": "http://epicenter.bg/article/Printsesata-v-syanka--Margaret---sestrata-na-Elizabet-II-/153838/10/0", "text": "Принцеса Маргарет, графиня Сноудън, е по-малката дъщеря на крал Джордж VI и единствена сестра на кралица Елизабет II. Родена е на 21 август през 1930 г.    Маргарет прекарва голяма част от детството си в компанията на по-голямата си сестра и родители.   Като малка Маргарет е била по-симпатична, отколкото по-голямата й сестра. И както става в приказките с красивите принцеси, съдбата й е по-драматична. У дома всички се гордеели с прилежанието и образцовото поведение на Елизабет, Марго обаче ги печелила с красота, весел нрав, чар. Животът й се променя драстично  , когато чичо й крал Едуард VIII, се отказва от короната, за да се ожени за разведената Уолис Симпсън. На престола се възкачва баща и Джордж VI, а любимата й голяма сестра изведнъж се оказва в положение на бъдещ монарх. Подобно на сестра си, Маргарет няма формално образование. Двете принцеси са възпитавани и обучавани в Бъкингамския дворец. Въпреки това, след навършване на 18 години Маргарет започва да участва в обществения живот, заемайки роля на патрон на много благотворителни организации.  престолонаследницата Елизабет – перфектната английска дама. Бил влюбен обаче в принцеса Маргарет, която им давала, каквото искат – кралска особа, с поведение и излъчване на кинозвезда. Маргарет е по-екстровертната принцеса, обича партитата и да е център на вниманието. През тъжните години по време и след войната медиите с удоволствие разказват за по-малката принцеса. Тя се превръща в  . Маргарет се влюбва в Питър Таусент, адютант на баща й. Питър е много по-възрастен от нея и при това все още женен, с две деца. След като Питър получава развод двамата планират да се оженят.   Обаче в това време умира крал Джордж VI. На престола се възкачва Елизабет. Тя е посъветвана от Англиканската църква да не разрешава на сестра си да сключи брак с разведен мъж, чиято бивша съпруга е жива. В сметка се правят промени в   и намесата на Кралицата стажа ненужна. За да спази моралните изисквания, Елизабет казва на сестра си, че може да се ожени, но ще трябва да се откаже от титлите си и да напусне двореца. Маргарет и нейните деца няма да имат каквито и да е било права в кралското семейство и над короната. Не се знае дали причината за раздялата на Маргарет и Таунсен е именно това, но е факт, че така обсъжданият им брак не се състои.   Няколко години по-късно принцесата се омъжва за известния фотограф Антъни Армстронг-Джоунс.Тяхната връзка протича под знака на отдадеността и скандала. Годежът им шокира целия свят, а злите езици говорят, че Маргарет решава да се омъжи за Джоунс, само защото бившият ѝ любим Таунсен вече е сгоден за друга.  От брака си с него Маргарет има две деца. Медиите следят социалния й живот, в който участват обикновени хора – а не аристократи – като певци, актьори и писатели. След няколко години на първа страница на таблоидите изскача снимка на Маргарет, която целува флиртува със 17 години по-младия Роди Леуелин. По-късно тя признава, че с бракът ѝ е свършено.  През 1978 г., се развежда с Антъни Армстронг-Джоунс. Така става първата дама в кралското семейство, чиито брак легално е приключил.  играе важна роля в модернизирането на любовта между кралските особи. Начинът, по който днес принц Хари държи любимата си Меган за ръка никога нямаше да бъде възможен, ако не беше Маргарет. Нейният развод й е спечелил негативен имидж сред обществото. След това името и се появява в медиите свързвано с романтични афери с още няколко мъже. Здравето й постепенно се влошило през последните две десетилетия от живота й. Принцесата била страстен пушач през по-голямата част от живота си. Претърпява белодробна операция през 1985 г., разболява се от пневмония през 1993 г Принцеса Маргарет почина в болница \"Крал Едуард VII\" на 9 февруари 2002 г.   Източник: дарик", "date": "2018.05.09", "title": "Принцесата в сянка: Маргарет - сестрата на Елизабет II "}
{"url": "http://epicenter.bg/article/Kamila-Parkar-Bouls--quot-retsiklira-quot--svatbenata-si-roklya/153844/10/84", "text": "\r\n Херцогинята на Корнуол Камила Паркър Боулс е стъпка напред пред дамите на кралското семейство с това, че вече не се колебае да използва сватбения си тоалет и за други събития. \r\n \r\n Камила носеше елегантно бяло манто и рокля с блестящи декорации за сключването на гражданския си брак с принц Чарлз през април 2005 година. \r\n   \r\n Две години по-късно, през 2007 година, херцогинята се появи със същия тоалет на откриването на политическия сезон на парламента на Уелс. Тогава тя обаче смени аксесоарите. Сложи друга шапка с широка периферия, както и тройна огърлица от перли и, разбира се, различни обувки. \r\n   \r\n Въпреки това носеше същата брошка, като на сватбата си - диамантена, с която включва перото на Принцът на Уелс. \r\n   \r\n Корнуолската херцогиня е една от кралските булки, които се появиха в документалния филм на ITV \"Кралските съпруги на Уиндзор\". Телевизионното шоу показа кралските съпруги, които се омъжиха в най-известното семейство в света. И как традициите на монархията се промениха по начин, който не беше възможен дори само преди едно поколение. \r\n   \r\n Само след броени дни - на 19 май, отново предстои кралска сватба в замъка Уиндзор. Принц Хари и актрисата Меган Маркъл ще сключат брак в църквата \"Сейнт Джордж\", пише дарик. \r\n   \r\n \r\n", "date": "2018.05.09", "title": "Камила Паркър Боулс \"рециклира\" сватбената си рокля"}
{"url": "http://epicenter.bg/article/Tita-izkopira-Suzanita-/153849/10/100", "text": "Тийнсензацията Тита окраде и изкопира колежката си Сузанита.   Младата изпълнителка отряза светлорусата си коса и се боядиса в розов нюанс, досущ като избора на 15-годишната певица, пише в. \"Телеграф\".   Промяната на Христина не убегна на последователите, които категорично отхвърлиха новата й визия. Те споделиха, че нито новият цвят, нито дължината подхожда на моделката.   Други пък се присмяха на решението й да се боядисва в розово, изтъквайки, че е глупаво да взима пример от творци като Сузанита.", "date": "2018.05.09", "title": "Тита изкопира Сузанита  "}
{"url": "http://epicenter.bg/article/Bivshiyat-godenik-na-Monika-Valerieva-ne-e-sheyh--a-obiknoven-dzhambazin/153852/10/100", "text": "Прословутият годеник на моделката Моника Валериева не е никакъв арабски шейх или бизнесмен с неограничени възможности, а обикновен джамбазин, пише „Галерия“. Всъщност дори вече не е и неин годеник, след като брюнетката сама призна, че са се разделили.     „Почти година след като се срещнахме, аз и мъжът, който беше до мен, се разделяме! Не бих занимавала никого с една житейска история, но много телевизии и списания ме потърсиха относно годежа ми! Който беше факт! Много хора ме поздравиха и искрено се зарадваха за нас, но животът поднася страхотни изненади, понякога шокиращи. Някой ден със сигурност ще разкажа какво се е случило“, съобщи Моника в социалния си профил.   Моделката подплати новината със снимка, на която е скрила лицето на бившия си.   И макар досега Валериева да криеше самоличността му се появиха подробности около тайнствения мъж. Той е син на търговец на коли и помага на баща си в общия бизнес. Със сигурност не е от едрите риби в бранша, нито е толкова богат, колкото Мона го описваше.    „Благодарна съм на бог, че имам този мъж до себе си. Колкото до възможностите му – те са непосилни за повечето хора“, похвали се неотдавна Валериева.    В подкрепа на думите си, моделката редовно заливаше мрежата със снимки, които нагледно обрисуват високия й стандарт на живот – редовни пътешествия в чужбина, скъпи хотелски стаи, ежедневни букети от над 100 рози, луксозни бижута и тузарски коли. Все неща, които един обикновен търговец на коли няма как да си позволи. Именно тук се крие и разковничето за разтрогването на годежа.     Според добре осведомени източници, Моника успява да поддържа високо ниво, благодарение на услугите, които предлага, на богати мъже в чужбина. Когато преди няколко седмици джамбазинът й предложил брак, Валериева първосигнално се съгласила.   „После лампичката й светна, че това е грешка. Той започна да настоява да заживеят заедно, което е пречка за деликатния й бизнес. Логично, когато джамбазинът разбра, я заряза“, разказват запознати. И уверяват, че моделката никак не страда от този факт.  ", "date": "2018.05.09", "title": "Бившият годеник на Моника Валериева не е арабски шейх, а обикновен джамбазин"}
{"url": "http://epicenter.bg/article/Uchitelka-na-Megan-Markal--Prints-Hari-ne-znae-kakav-kasmet-e-izvadil-s-neya-/153854/10/100", "text": "Броени дни преди сватбата на Меган Маркъл с принц Хари жителите на родния й Лос Анджелис си я спомнят като момиче отдадено на благотворителността, обожаващо кучета и блестящо на училищната сцена, предаде Асошиейтед прес, цитирана от Новини.бг.   Тридесет и шест годишната актриса, която ще се омъжи за принц Хари на 19 май, е прекарала детството си в Холивуд.   Меган Маркъл е учила в католическо основно училище и гимназия, макар да не е католичка. Там тя е участвала в мюзикъли и е получила първите си уроци по социален активизъм. Бъдещата съпруга на принц Хари споделя, че именно той ще е основната цел в живота й сега.    \"Принц Хари не знае какъв късмет е извадил с Меган.\" \"Като си помислите в какви кръгове се движи принц Хари и колко много образовани и културни жени е срещал през живота си. Но аз познавам искреността и състрадателността на Меган, нейната задълбоченост е нещо, което сигурна съм не всички онези жени притежават\" - обясни Мария Полия.   От своя страна пък Маркъл си спомня думите, с които Полия й е помогнала да преодолее страха си от участие в благотворителната инициатива \"Сид Роу кичън суп\". \"Постави нуждите на другите над собствените си страхове\", казала й учителката.   Родителите на Маркъл се развели, когато тя била на 6 години, но въпреки това я отгледали с общи усилия. Бащата на бъдещата кралска особа, който работел като осветител в сериала \"Женени с деца\", често я взимал със себе си на снимачната площадка. Именно там се зародила и обичта на Меган към кучетата.   Хора от продукцията разказват, че бъдещата принцеса заделяла от вечерята си, за да храни кучето от сериала - Бък, много обичала да го гали и да си играе с него.   Собственикът и треньор на Бък - Стивън Рит си спомня: \"Томи често я водеше на снимачната площадка, разбира се тя си играеше с Бък много\", \"Доста деца се въртяха около него\", каза още Рит, но подчертава: \"Меган беше мъдра още като дете, по-зряла от повечето деца на нейната възраст\".   Обичта на Меган Маркъл към кучетата пък е изиграла важна роля при първата й среща с кралица Елизабет II в Бъкингамския дворец.   \"Коргитата веднага те харесаха - каза през смях принц Хари в телевизионно интервю през ноември, гледайки към годеницата си. - От 33 години винаги ме лаят. Тя просто влезе и нищо. Замахаха с опашки\".", "date": "2018.05.09", "title": "Учителка на Меган Маркъл: Принц Хари не знае какъв късмет е извадил с нея!"}
{"url": "http://epicenter.bg/article/Grafolog--Megan-ne-e-gotova-za-svatba/153855/10/0", "text": "Животът на Меган Маркъл на пръв поглед изглежда приказка, в която едно обикновено момиче първо се превръща в холивудска звезда, а след това в истинска принцеса.   Актрисата ще бъде най-голямото изключение на британското кралско семейство до момента – тя е разведена мулатка и артист, отгоре на всичкото американка.   От 19-и май нататък г-ца Маркъл вече ще бъде важна фигура с публични изяви, живееща в истински разкош, за който едва ли някога е мечтала.    Това ще разберем по подписа й. Да, точно така, не се шегуваме.   Графологът Мишел Дресболд е категорична, че почеркът на човек издава много факти за него. Ето защо тя реши да разбере повече за бъдещата кралска двойка, използвайки подписите на Хари и Меган.   Първото, което прави впечатление е, че между двата подписа има много голяма разлика. Според експерта подписът на Меган издава нейната нерешителност и лека неувереност, когато е пред много хора. Тя се бори с вътрешни противоречия и все още не е сигурна какъв образ иска да има пред света.   Подписът на Хари пък издава категоричност и е много по-смел от този на Меган. Той се подписва единствено като „Хари“, което говори за известна скромност и срамежливост.   Любопитен факт е, че според Дресболд подписът на принца издава, че той е преживял тежка травма (вероятно става дума за смъртта на майка му, лейди Даяна).   В подписа на Меган Мишел забелязва, че буквата „М“ на името и фамилията е много по-голяма от другите, което говори за висок интелект. Още по-любопитното е, че второто „М“ (на фамилията й) е по-малко от първото и това е заради семейните й проблеми в миналото.   В подписа на Меган има чудесна равна линия, което означава, че тя обича красивото, но и издава страхът й от бъдещето. Тя е много премерена и внимателна и може би все още не е готова за огромното внимание към нея, което ще нараства все повече. Източник: woman.bg", "date": "2018.05.09", "title": "Графолог: Меган не е готова за сватба"}
{"url": "http://epicenter.bg/article/Megan-Markal--Nyamam-tarpenie-da-stana-mayka/153857/10/100", "text": "Меган Маркъл е споделила пред свои приятели, че няма търпение да има деца. Това разкри бившата й агентка Джина Нелторп-Коун, цитирана от британското издание Telegraph, цитиран от Нова.тв   Коун разказа, че Меган й е споделила за връзката си с принц Хари шепнешком по време на обяд. Тогава тя казала, че много се надява да създаде семейство.   „Меган и аз бяхме на обяд този ден. Казах й, че изглежда фантастично и я питах какво й се случва, че изглежда толкова въодушевена. Тогава тя ми отвърна, че довечера има среща с мъж, когото със сигурност познавам. И прошепна, че става дума за принц Хари”, споделя Коун.   Сватбата на Маркъл и принц Хари ще се състои на 19 май в Уиндзор край Лондон.   Самият принц по-рано също е споделял за мечтата си да има деца, както и за обичта си към племенниците си – малките Джордж, Шарлот и Луи.", "date": "2018.05.09", "title": "Меган Маркъл: Нямам търпение да стана майка"}
{"url": "http://epicenter.bg/article/Yordanka-Fandakova--Nyama-nishto-izvanredno-v-pravomoshtiyata-na-Ivancheva/153793/2/0", "text": "Няма нищо извънредно в правомощията на Иванчева. Ние сме имали работни отношения. Това заяви в предаването „Здравей, България“ по Нова телевизия столичният кмет Йорданка Фандъкова. Тя коментира ситуацията в столичния район \"Младост\" след ареста на кмета Десислава Иванчева. Йорданка Фандъкова подчерта, че арестуваната Иванчева е кмет на втория по големина район в София, в който има много предизвикателства и много задачи. „За мен беше важно работата да върви, да не се блокира“, посочи Фандъкова. Според нея са бавени преписки не само за строителство.   „Ситуацията е доста сложна. Това, което е важна за мен, е да може, който и да е от екипа на г-жа Иванчева, да осигури нормалното административно обслужване на района“, допълни Фандъкова. По думите й Клисуров беше определен по волята на Иванчева за заместващ. Той подаде заявление за напускане като заместник-кмет. Тази седмица Клисуров е 4 дни в отпуск, като архитект Русев го замества. Да изпълнява своите задължения и да бъде отговорен е най-важно в случая за един кмет. „Тук трябва наистина да започнат да се решават проблемите на Младост“, смята още Фандъкова, като допълни, че е важно да се убедят гражданите, че няма нищо тайно и скрито.", "date": "2018.05.09", "title": "Йорданка Фандъкова: Няма нищо извънредно в правомощията на Иванчева"}
{"url": "http://epicenter.bg/article/Parviyat-ni-poslanik-v-Skopie-prof--Angel-Dimitrov-oglavyava-Komisiyata-za-pregovori-s-Makedoniya/153823/2/0", "text": "  Първата среща на комисиите по историческите и образователните въпроси на България и Македония ще се състои в София. Това каза пред журналисти министърът на външните работи Екатерина Захариева, предаде агенция „Фокус“. По силата на договора за добросъседство, комисията ще обсъжда и решава исторически, образователни и други въпроси.   Екатерина Захариева представи членовете на българската комисия.      – пръв посланик на България в Скопие и посланик в Белград, автор на най-задълбочената монография на съвременната политическа история на Македония.    – бивш консул в Битоля и в Торонто, член на Македонския научен институт, един от учредителите на Българското сдружение на родовете от Македония.    В състава ѝ влизат още и – главен редактор на предаването „Варя и общество“ и бивш дипломатически служител в Министерството на външните работи, доктор по история и следовател на историята на Българската православна църква;   – бивш ректор на СУ „Св. Климент Охридски“, известен български общественик и историк;   – директор на Института за исторически изследвания към БАН;   – посланик на България във Ватикана, известен писател и преподавател по Българска възрожденска литература;  – археолог и директор на Националния исторически музей.   „ Днес от Република Македония също ще обявят състава на тяхната комисия, разбрали сме се да има по седем членове. Поканили сме ги вече първото заседание да се проведе в София. А до провеждането му след около месец и половина ще тече подготовка по издаване на правилата на самата комисия“, каза още външният министър.   Захариева уточни, че правителството е одобрило и комисията, която на правителствено ниво да докладва и да наблюдава веднъж годишно изпълнението на договора. „Тя се председателства от двамата външни министри на двете държави и в състава са включени министри, зам.-министри и други членове на кабинета, тъй като в договора има разпоредби, които са свързани със сътрудничество във всички сфери на обществения живот“, уточни тя.  ", "date": "2018.05.09", "title": "Първият ни посланик в Скопие проф. Ангел Димитров оглавява Комисията за преговори с Македония"}
{"url": "http://epicenter.bg/article/Radoslava-Nenova--Da-si-zhenata-na-Boyan-Petrov-vinagi-e-bilo-chest-i-nakazanie-ednovremenno--/153829/2/0", "text": "\"Да си жената на Боян Петров винаги е било чест и наказание едновременно!\". Toва написа в социалната мрежа Фейсбук съпругата на изчезналия в Хималаите алпинист - Радослава Ненова, която на 7 май разкри, че той е в неизвестност в района на връх Шиша Пангма.  \"Последните дни прекарах в безсъние и не защото тихо се надявам, а защото не спирам да действам. Задействани са всички институции. Външно министерство са денонощно на разположение, непрекъснато обменяме информация с министър Захариева и зам. министър Георгиев, които съдействат за вдигане на хеликоптер от непалска страна към Тибет. Подкрепата на премиера Б. Борисов. От тибетска страна момчетата от експедицията вече са по склоновете на Шиша Пангма... днес са се включили спасители от Китай. Ще насочим сателит за сателитна снимка на склона... имам цялата подкрепа на света! Алпийската застрахователна компания в Австрия, където е застрахован Боян, също следи нещата. В един свят, пълен с възможности, не ми казвайте, че нещо е невъзможно!\", написа Радослава.  ", "date": "2018.05.09", "title": "Радослава Ненова: Да си жената на Боян Петров винаги е било чест и наказание едновременно! "}
{"url": "http://epicenter.bg/article/Parvan-Simeonov--Balgarite-uspeshno-sachetavat-blizostta-s-Rusiya-sas-zadalbochenata-evrointegratsiya/153830/2/0", "text": "68 години след декларацията на френския министър Робърт Шумън мечтаем за единен европейски субект, който да има думата в международните отношения. Това каза в сутрешния блок „Добро утро, България“ на Радио „Фокус“ политологът Първан Симеонов. Той коментира 9 май - Денят на Европа и Денят на победата. По думите му българите успешно съчетават близките чувства с Русия със задълбочената европейската интеграция за разлика от много други народи. Той поясни, че по данни на „Галъп интернешънъл“ българите, трайно през годините, формират едно от най-проевропейски настроените общества.   „Истината е, че понякога в такива бурни и не особено приятни исторически моменти като този, именно прагматизмът, именно здравото стъпило на земята отношение е ценност. Именно такива като нас, които знаят и едното и другото, са ценни. Такива, които могат да си говорят с всички. Затова 8 и 9 май може би освен в социалните мрежи и за някои малобройни агитки са по-скоро поводи да говорим за важните неща, отколкото да се караме за тях“, обясни той.   Първан Симеонов допълни, че в последната една година има укрепване на авторитета на ЕС, като доверието в него достигна нива от близо 60%. Това означава, че няма драматични колебания в Общността, както и че в българските очи европейските кризи са останали по-назад, каза още политологът. ", "date": "2018.05.09", "title": "Първан Симеонов: Българите успешно съчетават близостта с Русия със задълбочената евроинтеграция"}
{"url": "http://epicenter.bg/article/Forbs--Nay-vliyatelnite-lichnosti-v-sveta-sa-Si-Dzinpin--Putin-i-Tramp/153786/7/0", "text": "Лидерите на Китай, Русия и САЩ заеха първите три места в класацията на \"Форбс\" за най-влиятелните хора в света.    75-те души, включени нея, \"определят хода на световните събития\". За пръв път първото място се заема от президента на Китай Си Дзинпин, който след провелия се през март партиен конгрес е \"постигнал промяна на Конституцията и е разширил своето влияние\".   На второ място е руският президент Владимир Путин.  \"Той заема първите места в списъка в течение на 4 години, което е безпрецедентно. Путин е начело на Русия от май 2000 г. и през тази година беше преизбран на поста президент за четвърти път, спечелвайки на изборите 77% от гласовете. Това е най-значителната победа на кандидат за изборен пост от краха на СССР\", отбелязва \"Форбс\".   Година след встъпването си в длъжност американският президент Доналд Тръмп се оказа на трето място в рейтинга на най-влиятелните личности в света. \"Тръмп беше съпътстван от ограничен успех в прокарването на своята програма в Конгреса, където мнозинството принадлежи на неговата партия\", пише \"Форбс\".  \"Той е разследван и не може да загърби скандалите свързани с личния му живот и бизнес, но въпреки това Тръмп ръководи страната с най-силна икономика и армия в света\", добавя изданието.   В първата десетка влизат още канцлерът на Германия Ангела Меркел, президентът на \"Амазон\" Джеф Безос, папа Франциск, основателят на \"Майкрософт\" Бил Гейтс, престолонаследникът на Саудитска Арабия Мохамед бен Салман, индийският премиер Нарендра Моди и основателят на \"Гугъл\" Лари Пейдж.  ", "date": "2018.05.09", "title": "Форбс: Най-влиятелните личности в света са Си Дзинпин, Путин и Тръмп"}
{"url": "http://epicenter.bg/article/Frantsiya--Velikobritaniya-i-Germaniya-iskat-da-prodalzhat-da-prilagat-iranskoto-yadreno-sporazumenie/153787/7/0", "text": "Франция, Великобритания и Германия са решени да продължат да прилагат иранското ядрено споразумение и същевременно да работят по договаряне на ново и по-обхватно, предаде Франс прес, цитирана от БТА и Новини.бг.   \"Ще останем страни по споразумението. Правителствата ни остават решени да гарантират прилагането на споразумението и ще работят за това с останалите ангажирани с него страни. Приканваме САЩ да се съхранят структурите на споразумението и да се избегне всякаква мярка, която би попречила на пълното му прилагане от другите страни\", се казва в съвместно изявление на лидерите на трите европейски държави Еманюел Макрон, Тереза Мей и Ангела Меркел. Тримата лидери изразяват съжаление и безпокойство след решението на Тръмп да се оттегли от иранското ядрено споразумение, което по думите им \"е от особено значение за споделената ни сигурност\" и напомнят, че Международната агенция за атомна енергия смята, че Иран продължава да спазва ангажимента си да не разработва ядрено оръжие. Последното се оспорва от САЩ и Израел.   Тримата европейски лидери призовават Иран да прояви сдържаност в отговора си на американското решение и да продължи да спазва задълженията си по споразумението. В замяна Техеран ще продължи да се възползва от отмяната на икономическите санкции от другите страни по документа, обещават те. Париж, Лондон и Берлин искат и да се подготви ново, по-обхватно споразумение за ядрената програма на Иран след 2025 г., ракетната му програма и \"дестабилизиращите му регионални дейности, по-специално в Сирия, Ирак и Йемен\" - все теми, които мотивираха изтеглянето на САЩ от сегашното споразумение, отбелязва АФП. Иранският президент по-рано заяви, че иска в близките седмици Техеран да обсъди с европейците, китайците и руснаците дали те могат да гарантират интересите на Иран след оттеглянето на САЩ от ядреното споразумение. ЕС е решен да съхрани иранското ядрено споразумение и съжалява за решението на президента Тръмп да изтегли САЩ от него, заяви шефката на дипломацията на ЕС Федерика Могерини. Иранското споразумение \"изпълнява целта си да гарантира, че Иран няма да разработва ядрени оръжия и ЕС е решен да го съхрани\", каза Могерини. \"Не допускайте никой да разтрогне това споразумение. То е един от най-големите успехи на дипломацията и ние сме постигнали заедно\", обърна се Могерини към иранските ръководители и граждани. \"Продължавайте да спазвате вашите ангажименти и ние ще продължим да спазваме нашите. Заедно с останалата част от международната общност ще съхраним това ядрено споразумение\", заяви Могерини. Доналд Тръмп не уточни кои санкции на САЩ срещу Иран ще бъдат възстановени и кога, но предупреди, че \"всяка страна, която помага на Иран в стремежа му към ядрени оръжия, може също да бъде тежко санкционирана от САЩ\".   \"ЕС е решен да действа съобразно със своите интереси в областта на сигурността и да защитава своите икономически интереси\", отвърна Могерини. \"Докато Иран продължава да спазва свързаните с ядрената програма свои задължения, както прави досега, ЕС ще продължи да е ангажиран с пълното и ефективно прилагане на ядреното споразумение\", увери тя.", "date": "2018.05.09", "title": "Франция, Великобритания и Германия искат да продължат да прилагат иранското ядрено споразумение"}
{"url": "http://epicenter.bg/article/Erdogan--Frenskiyat-manifest--v-koyto-se-osazhdat-stihove-ot-Korana--e-fashistki/153788/7/0", "text": "Френски манифест, в който е отправен призив към мюсюлмани да осъдят антиеврейски и антихристиянски стихове в Корана, е фашистки и сходен с идеологията на екстремистката групировка \"Ислямска държава\", заяви днес турският президент Реджеп Тайип Ердоган, цитиран от ДПА.   \"Вие не сте по-различни от ДАЕШ\", каза Ердоган пред тълпа, събрала се в Анкара за конференция за културното наследство. \"Колкото повече предупреждаваме западните страни за враждебността им спрямо турците, исляма, ксенофобията, расизма, толкова по-лоша става нашата репутация\", смята той.   \"Хей, Запад: ти трябва да знаеш, че ние няма да нападаме това, което е свещено за теб, дори ако нападаш нашата свещена книга\", каза още Ердоган и нарече групата, включваща актьора Жерар Депардийо, певеца Шарл Азнавур и бившия френски президент Никола Саркози, \"жалка\".    Спомената група подписа манифест, публикуван вчера във в. \"Паризиен\". В него те отправят призив към мюсюлмани да осъдят някои стихове в Корана, така че \"никой вярващ да не може да се позовава на свещен текст за извършване на престъпление\".   Турските опозиционни партии също заклеймиха манифеста. Председателят на светската Народнорепубликанска партия (НРП) Кемал Кълъчдароглу заяви, че манифестът е същият като идеологията на Ал Каида, Ан Нусра, \"Ислямска държава\".", "date": "2018.05.09", "title": "Ердоган: Френският манифест, в който се осъждат стихове от Корана, е фашистки"}
{"url": "http://epicenter.bg/article/Sanktsiite-na-SASht-sreshtu-Iran-vlizat-v-sila-nezabavno--Ne-se-razreshavat-nikakvi-novi-dogovori-/153794/7/0", "text": "Възстановяването на санкциите на САЩ срещу Иран, свързани с ядрената програма на Техеран, влизат в сила незабавно за нови договори, докато вече работещите с Иран фирми ще имат няколко месеца да прекратят търговските си отношения с него, заяви съветникът на Тръмп за националната сигурност Джон Болтън, цитиран от Франс прес.   Министерството на финансите на САЩ обяви, че санкциите по вече сключени с Иран договори ще влязат в сила след преходен период от 90 до 180 дни. \"Напълно е възможно да последват и още санкции, ако получим нови сведения. Искаме да окажем колкото се може по-голям икономически натиск над Иран и да го лишим от достъпа до приходите, с които щеше да разполага, ако САЩ не се бяха изтеглили от ядреното споразумение. Не се разрешават никакви нови договори\", каза Болтън.   За вече сключени договори, включително за чуждестранните, често европейски, фирми, които са инвестирали в Иран, преходният период от три до шест месеца \"е начин да им се даде възможност да напуснат\" Иран, добави Болтън. Новият посланик на САЩ в Германия Ричард Гренел, който встъпи в длъжност вчера, призова германските фирми да прекратят дейностите си в Иран.   Президентът Доналд Тръмп \"каза, че санкциите ще са насочени към критично важни сектори от икономиката на Иран. Работещите с Иран германски фирми би трябвало незабавно да прекратят дейностите си\", написа Гренел в Туитър.   Германия е един от главните икономически партньори на Иран. По данни на министерството на икономиката от 2016 г. германският износ е достигнал около 2,6 милиарда долара, което е повишение от 26 процента за една година.   Министърът на финансите на САЩ Стивън Мнучин съобщи, че решението на Тръмп да изтегли САЩ от иранското ядрено споразумение анулира разрешителните на американската фирма Боинг и европейския й конкурент Еърбъс за продажби на пътнически самолети на Иран, предаде Асошиейтед прес.", "date": "2018.05.09", "title": "Санкциите на САЩ срещу Иран влизат в сила незабавно! Тотална забрана за нови договори с Техеран!"}
{"url": "http://epicenter.bg/article/Kongresmeni--Reshenieto-na-Tramp-da-izleze-ot-sdelkata-s-Iran-e-bezetgovorno-i-opasno-/153798/7/0", "text": "Решението на президента на САЩ Доналд Тръмп да изтегли страната от ядрената сделка с Иран ще увеличи вероятността от военна конфронтация с Техеран, заяви конгресменът Джим Макгавърн, цитиран от Sputnik и Фактор. „Решението на Доналд Тръмп да излезе от сделката с Иран без да удължи претенциите си върху санкциите за Иран е едно от най-безотговорните и опасни неща, които е правил откакто стана президент“, заяви Макгавърн във вторник. „Излизането от ядрената сделка ще спомогне за ескалирането на напреженията в региона и опасността от война или военна конфронтация с Иран става по-вероятна“. Конгресменът добави, че с излизането от сделката, Тръмп е демонстрирал че думата и достоверността на САЩ „не могат да бъдат доверени“. Макгавърн също коментира, че в отсъствието на някакви конкретни доказателства за нарушение на сделката от страна на Иран, решението на президента да изостави сделката „изолира“ страната от нейните международни партньори. Друг Конгресмен, Адам Смит също пусна изявление по темата: „Излизането от ядрената сделка ще увеличи риска от отворен конфликт и ще дестабилизира още повече Близкия изток.“ „Това решение ще ни донесе по-малко сигурност като позволи на Иран да се сдобие бързо с ядрено оръжие, отдалечавайки ни от нашите съюзници и подхранвайки нестабилност в региона. Сделката дотук беше успешна в предотвратяването на Иран от сдобиване с ядрено оръжие“, допълни още Смит. \r\n \r\n", "date": "2018.05.09", "title": "Конгресмени: Решението на Тръмп да излезе от сделката с Иран е безотговорно и опасно!"}
{"url": "http://epicenter.bg/article/Vuchich-na-parad-v-Moskva--Putin-v-Sarbiya-do-kraya-na-godinata/153802/7/0", "text": "  След разговор на четири очи държавният глава на Руската федерация Владимир Путин е приел поканата на сръбския си колега Александър Вучич за посещение в страната – при това до края на годината, съобщава белградското електронно издание Blic, цитирано от агенция „Фокус“.   След срещата в Москва, където Александър Вучич пристигна във вторник на двудневно посещение, президенът на Сърбия разкри пред журналистите, че събеседникът му веднага е приел поканата и че трябва единствено да намери подходяща дата до края на годината.   По повод косовския въпрос, Вучич заяви: „Помолих президента Путин Русия да ни окаже помощ в ООН и други международни организации, когато става дума за Косово. Невъзможно е без Русия да се вземе решение в ООН. Русия ще наблюдава активно продължаването на преговорите и ще реагира своевременно“, подчерта Вучич, който в навечерието на визитата си в Москва увери, че ще попита директно Путин за позицията на Кремъл по косовския въпрос.    „ Президентът Путин имаше търпението да изслуша всичко, което имах нужда да представя като позицията на Сърбия за основния ни проблем – и това е Косово и Метохия. Нашите позиции съвпадат до голяма степен. Благодарих му и му обясних какво ще се случи в следващия период“, допълни сръбският президент.   По-късно в сряда Вучич ще присъства на военния парад в Москва по повод Деня на победата. След това заедно с Путин сръбският президент ще поднесе венец пред паметника на Незнайния войн в руската столица.  От чуждестранните лидер в Москва се очаква единствено министър-председателят на Израел Бенямин Нетаняху.    Президентът на Сърбия Александър Вучич е първия чуждестранен лидер, с който държавният глава на Руската федерация Владимир Путин се срещна след встъпването си в длъжност за четвърти път. Вучич пристигна в Москва след двудневно посещение в Турция, където разговаря с турския президент Реджеп Тайип Ердоган.    В понеделник от Кремъл бе обявено, че двамата лидери ще обсъдят състоянието и перспективите за по-нататъшно развитие на руско-сръбското сътрудничество и изпълнението на съвместни инвестиционни проекти. Двамата ще обменят и мнения по актуални за региона въпроси.   На предходната си среща през декември 2017 г. в Кремъл президентите на Сърбия и Русия обсъдиха сътрудничеството в търговията, културата и други области, както и ситуацията на Балканите. По това време в президентския дворец в Москва бяха подписани многобройни споразумения, включително съвместна декларация за сътрудничество в икономиката, както и меморандум за сътрудничество в областта на туризма.   Освен това Русия и Сърбия подписаха изменения на междуправителствено споразумение за премахване на забраната за реекспорт на газ от Сърбия и изменение на споразумението от 2013 г. за доставките на газ за Сърбия. По този повод руската компания \"Газпром\" обяви, че според този документ доставката на природен газ за Сърбия ще се увеличи с 15% през настоящата година.  ", "date": "2018.05.09", "title": "Вучич на парад в Москва. Путин в Сърбия до края на годината"}
{"url": "http://epicenter.bg/article/Otnovo-obvineniya-v-plagiatstvo-kam-Melaniya-Tramp/153806/7/0", "text": "Зорки наблюдатели   Първата дама на САЩ огласи програмата, по която тя ще работи и която е посветена на децата. Мелания Тръмп стартира инициативата си \"Бъди най-добър“, насърчаваща онлайн безопасността на децата. Тя заяви, че ще съсредоточи усилията си в три области, свързани с подрастващите - физическото здраве, социалните медии и злоупотребите с опиоиди.  Брошура на кампанията  от Федералната търговска комисия по време на управлението на Обама.   Офисът на   и съобщи: \"Госпожа Тръмп се съгласи да добави надслова „Be Best“ и да използва брошурата в опит да се облегне на платформата й, за да разпространи положителното послание. Федералната търговска комисия, която е автор на брошурата, е развълнувана, че Мелания я е включила в кампанията си.“ Според  първоначално е било написано, че материалът е  След това обаче било коригирано, че   обясни, че материалът е от 2009 година. Тя освен това смята, че вместо погледите да са насочени към усилията в полза на децата, медии се предпочели да отправят    Настоящата първа дама на САЩ е обвинена в плагиатство за втори път, след като в речта й от предизборната кампания през 2016 г. присъстваха думи от реч на Мишел Обама.   Източник: Дарик", "date": "2018.05.09", "title": "Отново обвинения в плагиатство към Мелания Тръмп"}
{"url": "http://epicenter.bg/article/Germantsi-v-shok--Bosnentsi-vdignaha-na-krak-berlinskata-pozharna-zaradi-cheverme-v-park/153827/7/0", "text": "Група босненци опънаха 12 агнета на чеверме в парка на берлинския квартал „Фридрихшайн“, съобщава вестник \"Тагесшпигел\".   Събитието било организирано от хора от Босна и Херцеговина и се провело на 6 май. Чеверметата бяха поставени в парка и се обръщали с помощта на акумулатори. \"Близо 150 души лежаха в парка, а децата тичаха около горещата жар върху суха трева. Над горещите въглища бяха наредени агнета, които се обръщаха с помощта на автомобилните акумулатори\", съобщава полицията.   Органите на реда уточняват, че точно в този парк било разрешено да се прави барбекю, но проблемът в случая бил, че това ставало по един абсолютно безотговорен начин. \"Имаше опасност жарта да възпламени съседните храсти и поради тази причина се намеси пожарната. Групата е съдействала на пожарникарите за премахването на чеверметата и изгасването на жарта\", заявяват още от полицията.", "date": "2018.05.09", "title": "Германци в шок: Босненци вдигнаха на крак берлинската пожарна заради чеверме в парк"}
{"url": "http://epicenter.bg/article/ABV-podnese-tsvetya-pred-Pametnika-na-Savetskata-armiya-v-Sofiya-po-sluchay-Denya-na-pobedata/153832/2/0", "text": "Представители на младежката и софийската организации на АБВ поднесоха венци и цветя пред Паметника на Съветската армия в София по случай Деня на Победата - 9 май, съобщиха от пресцентъра на партията.   В събитието участваха председателят АБВ-Младежи София - Пламена Пламенова, зам.-председателят на столичната организация Христо Колев, членът на ИБ на политическата сила Румен Петков, членове и симпатизанти на партията.", "date": "2018.05.09", "title": "АБВ поднесе цветя пред Паметника на Съветската армия в София по случай Деня на победата"}
{"url": "http://epicenter.bg/article/Rodi-se-dashterya-na-Krum-Zarkov/153835/2/0", "text": "Крум Зарков стана баща на дъщеря на 9 май! Така червената парламентарна група има още един повод за празник на Деня на Европа и Деня на победата. Новината съобщи самият Зарков във фейсбук.   \"От днес историческата дата 9ти май за мен придоби ново значение. Преди няколко часа за пръв път проплака дъщеря ми Лена.  Благодаря ти, Kalchevska Irina! Обичам ви!\", написа в социалната мрежа радостният татко.  ", "date": "2018.05.09", "title": "Крум Зарков стана баща на дъщеря на 9 май!"}
{"url": "http://epicenter.bg/article/Pavlova-shte-bade-ministar-do-kraya-na-godinata/153836/2/48", "text": "Лиляна Павлова ще бъде министър на българското председателство на ЕС до края на тази година. Това стана ясно от думите ѝ тази сутрин пред БТВ. Тя заяви, че за нея да е министър не е самоцел, тъй като има достатъчно работа за всички. „До края на триото (трите поредни председателства на Естония-България-Австрия) много вода ще изтече\", уточни тя.   На практика това означава, че до края на 2018 г. няма да има промени в кабинета „Борисов“ 3.   Министърът припомни, че пикът на европредседателството предстои на 17 май, когато в София ще се проведе среща на върха Европейски съюз-Западни Балкани. Според Лиляна Павлова досега председателството получава много висока оценка. България първоначално е била подценявана, но се е доказала като добър играч на външнополитическата сцена.   Междувременно в парламентарната група на ГЕРБ се твърди, че в началото на следващата година Лиляна Павлова ще се върне като депутат в Народното събрание. В парламента тя ще бъде за кратко, тъй като е възможно да оглави листата на партията за европейските избори през май 2019 г. Депутати казаха пред Епицентър.бг, че това е признание за перфектната ѝ работата като министър на българското европредседателство. Такава била оценката както на премиера и лидер на ГЕРБ Бойко Борисов, така и на председателя на парламентарната група Цветан Цветанов.   Покрай тежкия инцидент със сина на транспортния министър Ивайло Московски на „Боровец“ в управляващата партия се твърдеше, че са възможни рокади в правителството. През февруали и март тази година тръгна слух, че е възможно той да се откаже от министерството и постът му да бъде зает от Павлова. В ГЕРБ е бил обсъждан и вариантът евроминистърката да се върне в МРРБ, а Николай Нанков да поеме транспорта. Ивайло Московски обаче остана титуляр на МТИТС и пред Лиляна Павлова се очертава кариера в Европейския парламент.", "date": "2018.05.09", "title": "Павлова ще бъде министър до края на годината"}
{"url": "http://epicenter.bg/article/Vizhte-resheniyata-na-pravitelstvoto-ot-dnes/153840/2/48", "text": "  Правителството одобри становище по конституционно дело №1 за 2018 г. То е образувано по искане на петчленен състав на ВАС за установяване на противоконституционност на чл. 193, ал. 6 от Закона за съдебната власт.   Оспорената разпоредба предвижда в 9-месечен срок от приключване на предходната конкурсна процедура с решение на съответната колегия на ВСС и при наличие на освободена длъжност в орган на съдебната власт, съответната колегия на ВСС да приема решение за назначаване на следващия по ред кандидат в конкурса за повишаване или преместване, получил крайна оценка в конкурсната процедура, не по-ниска от много добър 5,00.   Според 5-членния състав на ВАС по този начин се нарушава равенството на съдиите, прокурорите и следователите, които кандидатстват за повишаване или преместване за свободна длъжност. В становището си Министерският съвет излага аргументи, според които искането е неоснователно и следва да бъде отхвърлено.     Правителството одобри изготвения от Министерството на енергетиката Национален баланс на запасите и ресурсите на находищата на подземни богатства в Република България към 01.01.2018 г. В документа е направен сравнителен анализ за състоянието на количеството и качеството на запасите и ресурсите към началото на миналата и на тази година, отбелязани са измененията, допуснатите експлоатационни загуби, увеличението и/или намалението на запасите и ресурсите в резултат на проучване, преизчисление и преоценка.   В страната са проучени, утвърдени и заведени на отчет запасите и ресурсите на общо 164 подземни богатства – девет вида енергийни суровини, 13 вида руди, 78 вида индустриални минерали и 64 вида скално-облицовъчни и строителни материали.   Анализът показва, че настъпилите през 2017 г. абсолютни изменения в количеството и качеството на наличните запаси и ресурси на находищата на подземни богатства като цяло са в границите на заложените стойности в съгласуваните и утвърдени работни проекти. Обезпечеността на страната със запаси и ресурси, разчетена въз основа на осъществения през годината добив (без нефта и природния газ), е достатъчна при сегашните потребности от различните видове подземни богатства.   Данните за националния баланс се съхраняват в Националния геоложки фонд към дирекция „Природни ресурси, концесии и контрол“ на Министерството на енергетиката. Той може да се ползва по установения законов ред от компетентните ведомства, както и от всички заинтересовани физически и юридически лица.     Сдруженията „Българска асоциация за рекреация и туризъм“ и „Българска асоциация за лица с интелектуални затруднения“ са признати за представителни организации на национално равнище в Националния съвет за интеграция на хората с увреждания за срок от три години.   БАРТ работи в интерес на своите членове, както и за утвърждаване на България като европейски значима дестинация за туризъм и интегриране на хората с увреждания и на лицата в неравностойно социално положение чрез рекреация, спорт и туризъм. Дейността на БАЛИЗ е свързана с отстояване на правата и осигуряване на достоен и независим живот на децата и лицата с интелектуални затруднения и техните семейства.   Националният съвет за интеграция на хората е увреждания е консултативен орган към Министерския съвет. Членуващите в него неправителствени организации защитават интересите на хората е увреждания и изразяват становища по нормативни и стратегически документи, с което допринасят за изпълнението на държавната политика за интеграция на хората с увреждания и за усъвършенстване на нормативната база.   Отпуснати са близо 24 млн. лв. за работа  с деца и ученици от уязвими групи  и за кариерно ориентиране и консултиране   Правителството отпусна по бюджетите на общините 23 905 144 лв. Средствата са предвидени в бюджета на Министерството на образованието и науката за работа с деца и ученици от уязвими групи и за кариерно ориентиране и консултиране на ученици.   По-голямата част от сумата – 22 538 760 лв., е за детските градини и училищата, в които има деца от уязвими групи. С тях се осигурява финансов ресурс за реализиране на по-ефективни мерки за подпомагане на достъпа до образование и предотвратяване на риска от отпадане от системата на предучилищното и училищното образование.   Средствата за кариерно ориентиране и консултиране на ученици са 1 366 384 лв. и се предоставят на центрове за подкрепа за личностно развитие. С тях ще бъдат подпомогнати дейности за кариерно ориентиране на учениците чрез стимулиране развитието на личностните им качества и придобиването на социални компетентности.     Правителството прие решение за отчуждаване на имоти и части от имоти – частна собственост, необходими за изграждането на обхода на с. Асеновец, който е част от пътя Велико Търново - Гурково. Терените се намират в землището на новозагорското село.   Финансирането на отчуждителната процедура се осигурява от Агенция „Пътна инфраструктура“. Решението на Министерския съвет може да бъде обжалвано по реда на Административнопроцесуалния кодекс в 14-дневен срок от съобщаването му на заинтересованите лица.   Министерският съвет даде съгласието си чрез търг с тайно наддаване да бъдат продадени неоперативни активи, собственост на две държавни дружества. „Български пощи“ ЕАД ще продаде обекти в Стара Загора с обща площ 159 кв. м, а „Научноизследователски строителен институт – НИСИ“ ЕООД – два етажа от административна сграда на ул. „Алея Топола” №6 в Русе.   Продажбата на имотите с отпаднала необходимост за дружествата е продължение на политиката за понижаване на разходите и увеличаване на приходите им, а постъпленията ще се използват за развитие на дейността им.     Правителството утвърди подписания през февруари т. г. договор между българското Министерство на външните работи и Министерството на външните работи и търговията на Унгария за сътрудничество в легализирането на документи. Договорът предвижда унгарският търговски офис в Тайпе да легализира документи, издадени в Тайван и предназначени за ползване в България.   България неотклонно се придържа към принципа за „един Китай“, признава Тайван като неделима част от Китай и не поддържа дипломатически отношения с Тайпе. Това налага определени ограничения във връзките с Тайван, в т.ч. и по отношение на легализирането на тайвански документи.   Към настоящия момент, за да бъдат валидни в България и да могат да послужат пред българските институции, издадените от тайванските власти документи на български граждани следва да имат поставен щемпел на Министерството на външните работи на Тайван, след това да бъдат заверени от Представителството на Тайван в Гърция, а подписът и заверките на тайванското представителство в Атина да се заверят и от консулската служба на България в гръцката столица. Влизането в сила на договора между България и Унгария значително ще улесни българските граждани и ще стимулира установяването и развитието на бизнес контакти с тайвански граждани, без да противоречи на принципа за признаване на „един Китай“.     Министерският съвет одобри проекта на Програма за сътрудничество в областта на образованието и науката между правителствата на България и Армения. Тя обхваща периода 2018-2022 г. и целта й е да насърчи образователния обмен между двете държави, както и разработването и изпълнението на съвместни научни проекти в рамките на Европейската научноизследователска програма „Хоризонт 2020“.   Документът определя конкретните квоти за обмен на студенти, докторанти, специализанти и преподаватели, мерките за насърчаване на прякото сътрудничество между висшите училища на двете страни и за изучаването на български и арменски език чрез дейността на български и арменски лекторати в страната-домакин и летните училища по език и култура на страната-партньор.   През 2017 г. беше отбелязана 25-годишнината от установяването на дипломатически отношения между България и Армения и подписването на междуправителствената програма за активизиране и задълбочаване на двустранните отношения в областта на образованието и науката.   Правителството одобри позицията и състава на правителствената част от националната тристранна делегация на България, която ще участва в 107-та сесия на Международната конференция на труда. Форумът ще се проведе в периода в периода 28 май - 8 юни в Женева. Българската делегация ще се ръководи от министъра на труда и социалната политика Бисер Петков.   По време на конференцията ще се обсъди създаването на международен стандарт за насилието над мъжете и жените на работното място. В дневния ред са и теми, свързани с развитието на социалния диалог и сътрудничество на Международната организация на труда в подкрепа изпълнението на Целите за устойчиво развитие.     Министерският съвет удължи с 399 дни срока за търсене и проучване на нефт и природен газ в „Блок 1-7 Търнак“. Удължаването е поискано от титуляра на разрешението „Мизия ойл енд газ (България)“ ЕООД. То е мотивирано с наличието на форсмажорно обстоятелство – забавяне на административни процедури по прехвърляне на права и задължения във връзка с проучването.   Площта „Блок 1-7 Търнак“ е разположена на територията на областите Плевен и Враца. Договорът за търсене и проучване е в сила от февруари 2014 г. и трябваше да приключи до февруари 2019 г. С днешното си решение правителството оправомощи министъра на енергетиката в едномесечен срок да подпише допълнително споразумение с „Мизия ойл енд газ (България)“.   С 12 години ще бъде удължен концесионният договор за добив на баритна суровина от находище „Тевни дол“, намиращо се в община Благоевград. Искането е на концесионера „Илинденски мрамор“ ООД. Договорът с него е сключен през 2004 г. за срок от 12 години, но добив така и не е започнал поради неполучаване от дружеството на всички необходими за това документи.   С одобрените от Министерския съвет изменения концесионната площ се увеличава от 2,5 дка на 3,7 дка, като се включват и терени, необходими за осъществяване на добива. Концесионният договор ще бъде приведен в съответствие с променената Наредба за принципите и методиката за определяне на концесионното възнаграждение за добив на подземни богатства.   Варненското дружество „Пътища и мостове“ ЕООД беше определено за концесионер на добива на строителни материали – варовици, доломитни варовици и алевритови мергели, от находище „Капу баир“. Кариерата се намира в землищата на селата Партизани и Лопушна, община Дългопол, и на с. Трънак, община Руен.   На база количествата на утвърдените запаси и ресурси и предвидения средногодишен добив, концесията се предоставя за срок от 35 години. За този период се очакват постъпления от концесионни плащания в размер на близо 500 хил. лв., без ДДС. По закон тези приходи постъпват в държавния бюджет и в бюджета на общините по местонахождение на концесионната площ. За осигуряване на производствената си дейност кандидат-концесионерът предвижда инвестиции за 1,8 млн. лв.   Определени бяха и титулярите на две разрешения за проучване на възможностите за добив строителни материали. В срок от една година „Интерпром“ ЕООД и „Ескана” АД ще оперират в площите „Подгоре“ в област Видин и „Водажия” в област Варна. Инвестициите, които ще направят, са съответно 50,4 хил. лв. и 34,4 хил. лв. Проучвателните дейности ще се извършват за сметка на титулярите на разрешенията, при спазване на ограниченията на законодателството, заплащане на нормативно определените такси и представяне на съответните банкови обезпечения.     Правителството одобри промяна в Методологията за преразпределяне на ресурса, до който Междинните звена могат да избират проекти в рамките на Процедура „Изпълнение на интегрирани планове за градско възстановяване и развитие 2014-2020“ по Приоритетна ос 1 „Устойчиво и интегрирано градско развитие“ на Оперативна програма „Региони в растеж“ 2014-2020. Тя предвижда удължаване с три месеца – до 30 септември 2018 г., на срока за постигане на индивидуалните етапни цели на всяка община - бенефициент до 2018 г., в който тя трябва да има верифицирани от Управляващия орган на ОПРР средства в размер на 20% от общия размер на безвъзмездната финансова помощ.   Изменението в Методологията ще създаде условия за ефективно и ефикасно оползотворяване на този важен за общините финансов ресурс и ще допринесе за постигането на общите етапни цели в изпълнение на Приоритетна ос 1 и за цялостно изпълнение на ОПРР 2014-2020.   Целта на методологията е да се приложи механизъм за оценка на индивидуалното изпълнение на инвестиционните програми за реализация на интегрираните планове за градско възстановяване и развитие на 39-те общини-бенефициенти по първата приоритетна ос на програмата. Тя се основава на степента на постигане на заложените етапни и крайни стойности на индикаторите в одобрените инвестиционни програми на общините. Това е и механизъм, чрез който Управляващият орган на оперативната програма да може своевременно да предприеме мерки за постигане в максимална степен на заложените стойности на индикаторите за продукт по Приоритетна ос 1 и по ОПРР 2014-2020 като цяло.     Министерският съвет утвърди подписания през март т. г. Меморандум за разбирателство в областта на младежта и спорта между правителствата на България и на Катар. Основните сфери на сътрудничество са свързани с осъществяване на обмен на информация и мнения по въпроси, отнасящи се до младежта и спорта, размяна на покани за участие в срещи и други форуми, както и насърчаване на обмена на делегации, треньори, младежи, специалисти и ръководители в областта на младежта и спорта. Сферите на сътрудничество обхващат спорта за всички, спорта за хора с увреждания, спорта за високи постижения, спортната медицина, антидопинговата дейност, младежките политики, разработването и изпълнението на проекти в сферата на младежта, спортни лагери, управление и поддръжка на спортни съоръжения и др. Меморандумът предвижда учредяването на смесена комисия, която да координира и контролира изпълнението му.     Промени в Правилника за прилагане на Закона за насърчаване на инвестициите предвиждат отпадането на два документа, изисквани до този момент от инвеститорите, които кандидатстват за издаване на сертификат за клас инвестиция или приоритетен инвестиционен проект. Това са удостоверението за липса на парични задължения към община и свидетелството за съдимост. Те ще бъдат събирани по служебен път от Българската агенция за инвестиции и Министерството на икономиката. Мярката е поредната от плана на правителството за намаляване на административната тежест за гражданите и бизнеса.   Втората част от промените в Правилника го привеждат в съответствие с влезлите в сила през 2017 г. изменения в Общия регламент за групово освобождаване. Съгласно тях от инвеститора, който кандидатства за регионална инвестиционна помощ, ще се изисква да потвърди, че през последните две години не е извършвал преместване на предприятието, в което предстои да бъде осъществена първоначалната инвестиция, и да се ангажира да не прави такова преместване за период до две години след приключването на инвестицията. Ще се прецизират също редът и условията за прилагане на финансовите мерки за изграждане на елементи на довеждаща техническа инфраструктура, за частично възстановяване на извършените разходи за осигуровки и за обучение.   Измененията ще позволят да бъде продължено ефективното привличане и насърчаване на изпълнението на съществуващи и бъдещи значими за икономиката ни инвестиционни проекти с издаден сертификат по реда на ЗНИ на територията на страната.     Работодателите, които желаят, могат да създават и съхраняват документите от трудовото досие на работника или служителя в електронен формат, като спазват специфични правила. Те се уреждат с нова Наредба за вида и изискванията за създаването и съхраняването на електронни документи в трудовото досие на работника или служителя.   С Наредбата се определят вида на електронните документи и изискванията към тяхното създаване, съхраняване и размяна. Установяват се минимални изисквания, които да гарантират сигурността, надеждния произход и целостта на електронния документ, както и дългосрочното съхраняване на информацията, за да се осигури правната валидност на документа за продължителен период и да се гарантира, че той може да бъде валидиран, независимо от бъдещи промени в технологиите. Документите, създавани от работодателя, задължително ще се подписват с квалифициран електронен подпис.   Определят се специфични изисквания към информационната система на работодателя, чрез които се гарантира целостта и проследимостта на постъпване на информацията в нея. Изисква се информационните системи да не позволяват случайно или незаконно унищожаване на документи и данни и да не се допуска неправомерен достъп, изменение или разпространение на личните данни на работниците и служителите.   За размяна на електронни документи между работодателя и работника или служителя ще се изисква изрично съгласие на работника или служителя, като то може да бъде оттеглено по всяко време. Изпращането и получаването на електронните документи ще се извършва чрез услуга за електронна препоръчана поща, предоставяща възможност за доказване на връчването на всяко съобщение. Всички разходи за размяна на електронните документи ще са за сметка на работодателя.   Запазва се възможността документите в трудовото досие да се създават на хартия, като се гарантира, че работниците и служителите могат да подават документи на хартиен носител при изградена информационна система на работодателя.   Наредбата за единните държавни изисквания за придобиване на висше образование по специалността „Право“ и професионална квалификация „юрист“, която предвижда отпадане на задочната форма на обучение, въвеждане на допълнителни хорариуми за определени дисциплини и откриване на специализирани магистърски програми, ще влезе в сила от учебната 2019-2020 година.   Протичащият в момента процес на преструктуриране на учебния процес във всички юридически факултети е причина за приетото решение от Министерския съвет. Новият срок ще даде достатъчно време висшите училища да се подготвят и при необходимост да променят учебните си програми, за да са в съответствие с новите изисквания.   Националната агенция за оценяване и акредитация също ще има възможност да актуализира критериите за оценяване и акредитация на специалността „Право“. Ще се създадат и необходимите условия за оценка и акредитация на специализирани магистърски програми в рамките на професионално направление „Право“.   Удължаването на срока ще позволи и на Министерството на правосъдието да сформира работна група, която да прегледа нормативната уредба в сферата на обучението по специалността от регулираните професии „Право“.     Министерският съвет прие Наредба за критериите и реда за избор на лечебни заведения за болнична помощ, с които Националната здравноосигурителна каса сключва договори.   С нормативния акт се регламентират условията и критериите за обективна оценка при избора на лечебни заведения, с които районните здравноосигурителни каси сключват договори в областите, в които броят на леглата за болнично лечение надвишава конкретните потребности от брой легла по видове, определени с Националната здравна карта. Същевременно се гарантира спазването на принципите за равнопоставеност на лечебните заведения, недопускане на дискриминация, пропорционалност, публичност и прозрачност. По този начин се осигурява механизъм за планиране и осигуряване на медицинските дейности, заплащани с публичен ресурс, на териториален принцип, съобразно потребностите на населението и нуждите на националната система на здравеопазване.   С Наредбата се гарантира по-добро планиране на ресурсите на НЗОК, както и достъпът на населението до своевременна и качествена медицинска помощ, заплащана с публичен ресурс, съобразно потребностите на областно и национално ниво.   Досегашната липса на ясни критерии за оценка и избор на договорни партньори не предоставяше основание за отказ от страна на НЗОК да сключва договори с някои болници. Това доведе до разпределяне на ограничения финансов ресурс за болнична помощ, въпреки неговото ежегодно нарастване, между все повече лечебни заведения, без да се гарантира необходимото ниво на качество в медицинското обслужване.   Правителството прие промени в Националната рамка за политика за развитие на пазара на алтернативни горива в транспортния сектор и за разгръщането на съответната инфраструктура. Чрез измененията се въвеждат изискванията на европейското законодателство за създаване на условия за по-широко прилагане на алтернативни горива и задвижвания в транспорта.   Важна част от документа е законодателната рамка, в която са посочени нормативните актове, които трябва да бъдат изменени, за да се осигури реалното изпълнение на националната рамка. Заложени са средносрочни и дългосрочни мерки, които да доведат до развитието на електромобилната и водородната технологии, както и до налагането на природния газ като стандартно гориво. Посочени са и компетентните институции, които трябва да предприемат действия за транспониране на конкретните разпоредби.   Съгласно националната рамка, след осигуряване на финансиране трябва да бъде разработено онлайн приложение, което да даде информация на потребителите за географското местонахождение на публично достъпните зарядни точки или точки за зареждане с алтернативни горива. В Националната рамка е заложено, че могат да се използват допълнително и функционалностите на Географската информационна система в българските пристанища. Изградените зарядни точки за алтернативни горива в българските пристанища могат да бъдат включени в Географската информационна система.   Трябва да бъдат предприети действия, които да гарантират, че цените, начислявани от операторите на публично достъпните зарядни точки, са прозрачни, разумни, лесно и ясно съпоставими. Всички оператори на електрически зарядни точки трябва да предоставят услугата свободно на потребителите, без сключването на договор. Необходимо е да се измени нормативната уредба, с която се определят изискванията за проектиране, изпълнение, контрол и въвеждане в експлоатация на точки за зареждане с водород, както и изискванията за осигуряването на тяхната пожарна безопасност.     С промени в Устройствения правилник на областните администрации от двама на трима се увеличава броят на заместник-областните управители в Софийска област и в област Стара Загора. Промяната е свързана с подобряване на координацията в дейността на областните администрации, необходимостта от активна работа с представители на бизнеса за реализиране на политики на местно равнище, с възлагане на специфични дейности, свързани със стопанисване и управление на язовири и охрана на обекти.   Увеличението на числеността в двете областни администрации се извършва чрез компенсирана промяна за сметка на други структури.     Кабинетът определи министъра на външните работи за съпредседател от българска страна на междуправителствената комисия по чл. 12 от Договора за приятелство, добросъседство и сътрудничество между България и Република Македония. Комисията ще координира и контролира ефективното изпълнение на договора и представлява форум, в рамките на който могат да бъдат повдигани и обсъждани актуални въпроси между двете страни.   Членове на междуправителствената комисия са министри или техни заместници. Редовните й заседания ще се провеждат веднъж годишно или при необходимост, по искане на една от страните. Определени бяха и съпредседател, структура и състав от българска страна на Съвместната мултидисциплинарна експертна комисия по историческите и образователни въпроси. Нейното създаване е регламентирано в чл. 8, ал. 2 от Договора. Съпредседател на комисията е проф. Ангел Димитров, д.и.н., бивш посланик на България в Скопие и Белград, а заместник-съпредседател – доц. д-р Наум Кайчев, преподавател по съвременна история в СУ „Св. Климент Охридски“, бивш генерален консул в Битоля и Торонто, член на Македонския научен институт.   Членове от българска страна ще бъдат: Момчил Методиев - доктор на историческите науки, главен редактор на „Вяра и общество“, бивш дипломатически служител в МВнР, проф. д-р Иван Илчев, преподавател в СУ ,.Св. Климент Охридски“, доц. Даниел Вачков – директор на Института за исторически изследвания на БАН, проф. д-р Кирил Топалов, преподавател по старобългарска и възрожденска литература, посланик на България във Ватикана, доц. д-р Бони Петрунова, директор на Националния исторически музей.     Правителството одобри отпускането на 13,8 милиона лв. допълнително по бюджета на Министерството на образованието и науката. Средствата са предвидени в централния бюджет за националния абонамент за закупуване на архив и достъп до електронни бази данни, съдържащи пълнотекстови научни списания и публикации, книги и референтни издания, както и за обезпечаване на дейности за насърчаване на научни изследвания чрез финансиране на конкурсен принцип.   Целта на финансирането е да бъде гарантиран достъпът на научните организации до наукометричните, реферативните и пълнотекстовите бази данни на издателство Елзевиер (Elsevier), да се осигури финансиране за разработването на програми и организиране на конкурси за насърчаване на фундаменталните и приложните изследвания в системата на висшето образование и науката.   От средствата 5,8 милиона лева ще бъдат изразходвани за осигуряване на достъп до информацията в електронната база данни Science Direct, реферативната база данни Scopus и аналитичната платформа SciVal, собственост на издателство Elsevier. Останалите осем милиона лева ще бъдат изразходвани за конкурси за насърчаване на научни изследвания от Фонд ,,Научни изследвания“.     Правителството одобри 100 000 лв. допълнително по бюджета на Министерството на културата. Средствата се осигуряват за продължаване на теренните археологически проучвания на един от най-значимите археологически обекти – Хераклея Синтика в местността Рупите край Петрич.   Обектът е разположен на границата между древните области Тракия и Македония. Това е единственият гръко-македонски град в България, изследван археологически. Писмените извори и досегашните археологически данни разкриват етнически силно смесено население в югозападния ъгъл на днешна България с обща платформа - елинската култура. Археологическата информация за Хераклея Синтика обогатява съществено знанията за историята на Балканите през античността, както и за прехода към Средновековието. Разкопките целят да се проучи и покаже максимално най-голяма част от централния площад и околните му сгради, както и театърът, който градът е притежавал.     Правителството одобри българските позиции за заседанията на Съвет „Общи въпроси“, които ще се проведат на 14 май в Брюксел. На първото заседание министрите ще продължат дискусията по въпроса за върховенството на закона и Полша, като ЕК ще информират за актуалните развития по темата. Европейската комисия ще представи официално Многогодишната финансова рамка, оповестена на 2 май, като ще се даде възможност за първи обмен на мнения между държавите-членки. С това ще се постави началото на преговорния процес по финансовата рамка 2021-2027 г. на ЕС.   На второто заседание на Съвета по чл. 50 от ДЕС ще бъде обсъден ходът на преговорите с Обединеното кралство за оттеглянето му от ЕС.   Девет ключови обекта на „Булгартрансгаз“ ЕАД бяха обявени от Министерския съвет за обекти от национално значение според Закона за устройство на територията и за национални обекти според Закона за държавната собственост. Обектите за разширение, модернизация и рехабилитация на газопреносната мрежа, които получават този статут, са: газов хъб „Балкан“, разширение на газопреносната мрежа в участъка от българо-турската граница до компресорна станция „Странджа“, разширение на газопреносната инфраструктура паралелно на северния магистрален газопровод до българо-сръбската граница, преносен газопровод до Панагюрище и Пирдоп, преносен газопровод за Свищов, преносен газопровод до Разлог и Банско, модернизация на компресорните станции „Лозенец“, „Петрич“ и „Ихтиман“ чрез интегриране на четири газотурбокомпресорни агрегата, подмяна на северен (магистрален) газопоровод в участъка Беглеж – Дерманци –Батулци – Калугерово и подмяна на северния (магистрален) газопровод в участъка от Вълчи дол до Преселка.   С реализацията на проекта за газов хъб „Балкан“ ще бъде изградена необходимата газопреносна инфраструктура, която да свърже пазарите на природен газ в региона с тези в Централна и Западна Европа, както и на държавите от Енергийната общност – Сърбия, Република Македония, Босна и Херцеговина. По този начин проектът ще допринесе за постигането на основните приоритети на европейската енергийна политика. Проектът е включен в десетгодишния план за развитие на мрежите на ENTSOG.   С реализацията на проекта за разширение на газопреносната инфраструктура на “Булгартрансгаз” ЕАД в участъка от българо-турската граница до българо-сръбската граница ще се постигне сигурност на доставките на природен газ както за нашата страна, така и за съседните балкански държави и региона, откриване на допълнителни висококвалифицирани работни места, затвърждаване на ролята на България като транзитна страна в региона и ЕС.   Проектите за изграждане на преносни газопроводи до Панагюрище и Пирдоп, до Свищов, както и до Банско и Разлог се финансират по линия на Международния фонд „Козлодуй“, администриран от Европейската банка за възстановяване и развитие.   Проектът за модернизация на трите компресорни станции „Лозенец”, „Петрич” и „Ихтиман” е част от дейностите, които се финансират по линия на Механизма за свързване на Европа. Модернизацията на компресорните станции предвижда интегриране на 4 нискоемисионни турбинни газокомпресорни агрегата, като в компресорна станция „Лозенец” ще бъдат интегрирани два агрегата. С реализацията на проекта компресорните станции ще отговарят на най-високите европейски екологични изисквания.   С рехабилитацията на участъци от северния полупръстен Беглеж –Дерманци - Батулци –Калугерово и Вълчи дол - Преселка ще бъде гарантирана надеждността на съоръженията и ще бъде осигурен проектният капацитет за пренос на природен газ.   Изпълнението на всички обекти е включено в десетгодишния план за развитие на мрежите на „Булгартрансгаз” ЕАД за периода 2017-2026 г., одобрен от Комисията за енергийно и водно регулиране на 1 август 2017 г.", "date": "2018.05.09", "title": "Вижте решенията на правителството от днес"}
{"url": "http://epicenter.bg/article/Priyatel-na-Boyan-Petrov--Situatsiyata-e-kritichna-/153792/2/0", "text": "Проф. Павел Стоев, приятел от детинство на алпиниста Боян Петров, заяви в сутрешния блок на Нова телевизия, че алпинистът бедства някъде, че ситуацията е критична. „Ситуацията е критична, той определено бедства някъде. Въпросът е къде. Все пак днес е един хубав ден да се случи чудо“, заяви в предаването \"Здравей, България\" по Нова телевизия проф. Павел Стоев. „Той е целеустремен човек. Поставя си ясни цели и ги преследва, докато ги постигне. Той има силна воля. Не знам друг човек, който продължава толкова смело, след всичко, което той е преживял“, каза проф. Стоев.   „Всичките изпитания – борбата с рака, травмите, критичните ситуации в планината, са го направили по-силен. Преживява ги, но с много борба и силна воля“, сподели още приятелят му, който го познава от повече от тридесет години.   И разказа конкретна критична ситуация, която преживели заедно: \"През 2000 г. изследвахме няколко пещери в Румъния. В Карпатите трябваше да се спуснем в пещера, на дъното на която имаше термален извор. Всичко беше в мъгла от изпаренията, видимостта беше много малка. Но хората, които се бяха пускали преди нас бяха сложили въжетата неправилно. Затова с Боян паднахме от височина от около 10 метра. Той имаше много счупени ребра, а аз бях сериозно контузен. Трудно се измъкнахме.“ „Шанс да бъде намерен винаги има. Аз вътрешно усещам, че нещата могат да имат добър край. Има два типа бедствия, които могат да се случат в планината – бавно случващи се и бързо. За бавните съм сигурен, че може да ги предвиди и избегне. Бързите като лавина, снежна дъска, пропадане в процеп или нещо подобно…за там ни трябва висша сила“, каза още приятелят на изчезналия алпинист.  ", "date": "2018.05.09", "title": "Приятел на Боян Петров: Ситуацията е критична, но Боян е силен!"}
{"url": "http://epicenter.bg/article/Prof--Nikolay-Ovcharov--Nechii-interesi-prenasochiha-AM--quot-Struma-quot--kam-razkopkite-na-rimskoto-selishte/153797/2/0", "text": "Да си кажем истината: магистрала „Струма“ по проект трябваше да мине по друг маршрут, не където са сега разкопките на римското селище. Трасето минаваше през или покрай някакъв стадион.   Проверете защо и кой е изместил посоката. Това заяви проф. Николай Овчаров в сутрешния блок на телевизия On Air. Той защити тезата, че не трябва да се променя трасето на магистралата. Разкопките били разкрили римско село. Важните разкрития можело да се запазят и преместят малко встрани. Археологът даде пример с Рим, където за разширяване на основните улици са пострадали ценни паметници.\r\n   \r\n Оказва се, че в Агенцията „Пътна инфраструктура“, са знаели за археологическите находки преди повече от година. Оттам обаче не са поставили въпроса за обсъждане и приемане на решение, а са си затраели. Чак когато обществеността в Благоевград се вдигна да защити разкопките и да поиска промяна на маршрута на „Струма“ темата се превърна в скандал. \r\n   \r\n Премиерът Борисов упрекна преди дни местните хора, че не са протестирали преди година. Тогава трябвало да поставят исканията си. Преди година обаче хората не са знаели каква е ситуацията, нито какво точно се разкрива под земята. \r\n Знаели са от АПИ, но са мълчали, надявайки се, че всичко ще мине мирно и тихо. Знаел е и министър Николай Нанков. Той също се прави на изненадан от сегашните протести, но е знаел за проблема отдавна. Просто го е скрил от премиера, смятат запознати. \r\n", "date": "2018.05.09", "title": "Проф. Николай Овчаров: Нечии интереси пренасочиха АМ \"Струма\" към разкопките на римското селище"}
{"url": "http://epicenter.bg/article/Tsveta-Karayancheva--Sega-Evropa-e-Balgariya--tuk-se-diskutirat-vazhni-za-vsichki-evropeytsi-temi/153800/2/0", "text": "  Сега Европа е България, тук се дискутират важни за всички европейски граждани теми. Търсят се и се намират най-удачните решения. Това каза в началото на пленарното заседание председателят на парламента Цвета Караянчева по повод 9 май – Ден на Европа, предаде агенция „Фокус”.   „ Днес всички ние имаме повод за основателна гордост, защото през последните месеци България не просто се утвърди като отговорен и надежден член на Европейския съюз, но и даде своя значим принос в дебата за бъдещето на общия ни европейски дом. Вярвам, че и занапред българските парламентаристи ще работят за гарантиране мира, свободата и просперитета на Европа”, посочи Цвета Караянчева.    „ Уверена съм, че всеки един от нас ще продължи да работи и да влага своята енергия, за да допринесе за постигането на общите ни европейски цели – мир, стабилност и просперитет. Честит празник!”, каза още председателят на парламента.   ", "date": "2018.05.09", "title": "Цвета Караянчева: Сега Европа е България, тук се дискутират важни за всички европейци теми"}
{"url": "http://epicenter.bg/article/Sevdalina-Arnaudova--Panikata-za-Boyan-Petrov-tozi-pat-e-napalno-opravdana/153801/2/0", "text": "Говорителката на премиера Бойко Борисов Севделина Арнаудова разпространи пост на Райко Байчев, посветен на мистериозното изчезване на аплиниста Боян Петров в Хималаите.   Публикуваме го без редакторска намеса:   „Паниката за Боян Петров този път е напълно оправдана. Боян е сред малкото българи, с които можем да се гордеем, с открито сърце. Във фалшива страна, с фалшиви звезди, в които машината за известност бълва лъскаво опаковани боклуци, Боян е златното изключение. Ние твърде много обичаме низината, зоната на комфорт, кухненския живот, четирите стени. Този човек катери върхове в страна, в която любовта към висотите се възпитава с поставени на тавана в спалнята фосфоресциращи звезди. Това е човек, който е така целеустремен, че всяко сравнение с него би ни създало неудобство пред обикновеността на грижите ни.   Ние отдавна сме забравили какво е дух, какво е воля, какво е битка. Мани ги тия работи. Всичката мощ, която е трябвало да имаш, е била връчена на Боян Петров.   Този човек е голямото изкупление на собствената ни окаяност - затова и в изчезването му има нещо лично, то е много повече от индивидуално загубване, а някакъв общ, колективен страх от това, че го няма.   Само хора като Боян можеха да ни откопчат от хипнозата на одомошарения, овчи живот и да напомнят, че там някъде има върхове за изкачване, там някъде е вълнуващо и страшно, там някъде те очакват трепет и изпитания, различни от ежедневното блъскане, офисния комфорт и упокойките на социалните мрежи.   Появявиха се гласове - безотговорен бил, имал семейство, две деца, съдбата му дала урок с катастрофата, трябвало да си седи мирен у дома. Вечните български гласове, чиито размах на мечтите се простира до идеята да си усвоиш балкона.   Съществуват хора, които никога няма да могат да простят безразсъдството, смелостта, любовта към опасностите. Че има неща, които превъзхождат семейното добруване и еснафските удоволствийца, е факт, към който има особено ниска възприемчивост.   Дано Боян издържи. Преди време беше казал, че винаги усеща енергията, която хората му изпращат и, че тя го пази и вдъхновява. Човек не трябва да е мистик, за да разбира добре, че това е самата истина. Боян трябва да оцелее и този път. Очаква го още много и на много високо“.  ", "date": "2018.05.09", "title": "Севдалина Арнаудова: Паниката за Боян Петров този път е напълно оправдана"}
{"url": "http://epicenter.bg/article/Vse-oshte-nyama-sleda-ot-Boyan-Petrov--Tarseneto-prodalzhava/153804/2/0", "text": "Днес ще продължи издирването на алпиниста Боян Петров, който изчезна на 3 май под връх Шиша Пангма в Хималаите. Ако метеорологичните условия днес позволяват, в издирването на алпиниста Боян Петров ще се включи и екипът от шестима професионални планински спасители, който от вчера се движи по трасето към връх Шиша Пангма, пише БНР.   В момента екипът се намира на около 6000 м надморска височина, където изчаква подобряване на времето. Той бе сформиран със съдействието на китайските и на тибетските власти по настояване на външното ни министерство.   От непалската страна са съобщили, че имат готовност за предоставяне на хеликоптер, който да лети на височина над 5000 м. Външното ведомство е поискало разрешение от китайските власти за включването му в издирването на Боян Петров, съобщи министър Екатерина Захариева, която коментира закъснението, с което българските власти научават за изчезването на Боян.   „В постоянна връзка сме и със семейството му, с нашите посланици в Пекин и Делхи, защото се опитваме по всякакъв начин да получим съдействие. Получаваме официална информация от Тибетските алпийски власти в нашето посолство в Пекин. На трети се установява неговото отсъствие, не знам защо тибетските власти информират за това чак на шести. Полагаме всички усилия, но това е голяма височина, и се надявам времето да е с нас“, каза Захариева.   „Спира ни единствено лошото време. Опитваме се да вдигнем и хеликоптер, но е голям проблем разрешението то Китай този хеликоптер да дойде от Непал. Най-важното е Външно да задейства това разрешение и този хеликоптер да тръгне”, поясни в сутрешния блок на bTV партньорката на Боян Петров - Радослава Ненова.", "date": "2018.05.09", "title": "Все още няма следа от Боян Петров. Търсенето продължава"}
{"url": "http://epicenter.bg/article/Deputatite-pochetoha-Denya-na-pobedata-i-Denya-na-Evropa--patriotite-malchat/153808/2/0", "text": "Парламентът почете Деня на Европа и Деня на победата. От ГЕРБ заявиха принадлежността на България към евроатлантическите ценности, от БСП изтъкнаха, че без Ден на победата нямало да има Ден на Европа. От ДПС пък подчертаха, че Европа е на кръстопът.  Днес България е Европа, заяви още в началото на парламентарното заседание председателят на Народното събрание Цвета Караянчева. Младежите и децата са гарант за европейското ни бъдеще, подчерта тя.  Председателят на парламентарната комисия по външна политика Джема Грозданова прочете декларация от името на ПГ на ГЕРБ във връзка с Деня на Европа. Според нея от партия ГЕРБ следват евроатлантическите ценностите и са гарант за членството ни в ЕС и НАТО. Грозданова не пропусна да подчертае и, че кабинетът поддържа финансова дисциплина и гарантира сигурните граници на ЕС. „Заедно можем да отговорим на предизвикателствата на нашето време“, посочи Грозданова.  „Европейският проект - от неговото начало до днес, без съмнение е най-великият мирен проект в историята на човечеството“, заяви от парламентарната трибуна Джема Грозданова.  И припомни, че на 9 май 1950 г. френският християн-демократ, министър и два пъти министър-председател на Франция Роберт Шуман прочита декларация, с която Франция подава ръка на победена Германия и предлага многовековната вражда между двете държави да бъде погребана. „Така чувството на реваншизъм е заместено с желанието за европейско единство, основано на равноправие и зачитане на интересите на всички”, посочи Джема Грозданова. В декларацията тя припомни, че на 7 май 2018 г. се навършиха 26 години от приемането на България за пълноправен член на Съвета на Европа.  „На същата дата - 7 май отново преди 26 години, България получи и покана за асоцииране към Европейските общности – днес носещи името Европейски съюз. Споразумението за това асоцииране беше парафирано още в края на същата година, с което се постави началото и на този втори аспект на нашата европейска интеграция”, допълни тя и подчерта, че в резултат от искрените усилия на българското общество през 2007 г. България стана пълноправен член на Европейския Съюз.  „Двете измерения на 9 май всъщност изразяват победата на съзиданието над разрушението - призивът ни е единство в името на България“, заяви зам.-председателят на ПГ на „БСП за България“ Драгомир Стойнев, който също прочете декларация от името на групата.  „Днес е важен ден, в който прекланяме глави пред несломимата воля и военен подвиг на онези, които сложиха край на най-голямата и унищожителната война в историята на човечеството, които спасиха милиони човешки животи. Днес е ден, в който българите по традиция почитат Съветската армия и хилядите загинали в антифашистката съпротива. Днес е ден, в който гледаме назад към опустошената Европа, но виждаме и първите искри на нейното възраждане и единство“, заяви Стойнев. И също отбеляза делото на Робер Шуман.  Стойнев отчете историческия факт, че Съветската армия е имала основна роля за постигането на мира в Европа и света. „Стига идеологически залитания и следване на пропагандни сюжети, независимо какви. Време е за осъзнаване и обединение около национални цели. Ще завърша с думите, с които Шуман започна своята декларация: „световният мир не може да бъде запазен без съзидателни усилия, пропорционални на опасностите, които го грозят“. Те са актуални и днес. Нашият призив е единство в името на България. Винаги е по-добре да сведем глави пред разума на историята, дори да не приемаме уроците й, отколкото да плуваме по течението на конфликта“, завърши словото си от трибуната Драгомир Стойнев.  Йордан Цонев от ДПС подчерта, че Европа е на кръстопът. И също отбеляза в декларация от името на парламентарната група, че без Деня на победата нямало има Ден на Европа, защото нямало да се стигне до капитулацията на Германия. \"Нека се върнем назад в историята и да видим какво представлява мечтата за обединена Европа. Тя е мечта за мирна Европа. Европа, в която няма световни войни и Европа без национализъм\", каза от парламентарната трибуна Йордан Цонев. „Европа е изправена на кръстопът отново. Кръстопът, защото обединението не е факт. Мирът не е трайно постигната цел. Просперитетът е за едни, а за други – не толкова”, продължи Цонев. „ДПС, от деня на своето създаване, твърдо стои на проевропейския път на България”, подчерта депутатът. Според Цонев на днешната дата трябва да бъдат отбелязвания както Денят на победата, така и Денят на Европа. „Днес ДПС казва така: „Нека вървим по пътя на мечтата на европейските народи, но да не забравяме никога кое противопостави народите и доведе до тези катастрофи, защото днес тази опасност е по-жива от всякога”, смята Йордан Цонев.   От партия \"Воля\" също изразиха мнение, че без победата над хитлеристка Германия нямало да има Ден на Европа. Нищо не е смислено, ако мирът не съществува, категоричен бе депутатът Слави Нецов.  Само ПГ на Обединени патриоти „мълча“ и не почете с декларация нито Деня на Европа, нито Деня на победата.", "date": "2018.05.09", "title": "Всички депутати без Обединени патриоти почетоха Деня на победата и Деня на Европа"}
{"url": "http://epicenter.bg/article/Prof--Vladimir-Chukov--Veroyatno-predstoyat-opiti-za-predogovaryane-na-iranskoto-yadreno-sporazumenie/153810/2/0", "text": "През следващите месеци вероятно ще има опити за предоговаряне на иранското ядрено споразумение. Това каза в сутрешния блок „Добро утро, България“ на Радио „Фокус“ арабистът проф. Владимир Чуков по повод обявеното решение на американския президент Доналд Тръмп за излизане от споразумението.  По думите му президентът, въпреки острата си реч, е оставил вратички, даващи възможност през следващите месеци спорните аспекти да бъдат изчистени.  „Първо, очевидно е, че срокът от 10 години е много кратък за екипа на Доналд Тръмп. Второ, няма никакъв контрол върху програмата за балистичните ракети на Ислямската република Иран. Третият много важен пункт, който касае и регионалните съюзници, са регионалните активности на Ислямската република специално в Сирия, в Ирак и в Йемен“, обясни той.  Проф. Владимир Чуков добави, че разминаването в позицията между САЩ и Европа по отношение на иранското ядрено споразумение е съществено.  „Проблемът е, че според САЩ то генерира война, докато, съдейки по изказването на председателят на ЕК Федерика Могерини, ядреното споразумение с Иран генерира мир\", коментира Чуков.  „Определянето на размера на санкциите спрямо Иран и начини за предоговаряне на спортните аспекти, така че всички да са доволни, са най-важните моменти, по които трябва да се работи в близко бъдеще\", добави арабистът.  ", "date": "2018.05.09", "title": "Проф. Владимир Чуков: Вероятно предстоят опити за предоговаряне на иранското ядрено споразумение"}
{"url": "http://epicenter.bg/article/Zaharieva--Prodalzhavame-da-tarsim-tehnika--koyato-da-leti-nad-6100-m--za-izdirvaneto-na-Boyan-Petrov/153811/2/0", "text": "Продължаваме да търсим техника, която да лети над 6100 м., за издирването на Боян Петров. Това каза пред журналисти в Министерски съвет министърът на външните работи Екатерина Захариева, предаде агенция „Фокус“.   „ Днес премиерът Бойко Борисов помоли китайският посланик да се срещне с нас на Министерски съвет. От момента на информиране на тибетските власти от България за изчезналия наш велик алпинист, ние полагаме всички усилия, за да организираме издирването. В постоянна връзка сме с китайските и с тибетските власти, както и с няколко институции. Също така и нашият посланик в Делхи и нашият почетен консул в Катманду също действат пред непалските фирми, които са организирали този преход“, каза още министър Захариева и припомни, че са изпратени шестима професионални спасители от Китай, които в момента се намират на около 6000 м., но поради силния вятър претърсването на мястото се извършва много трудно.   „ Още вчера сутринта бяхме информирани, че тибетските и китайските власти не разполагат с хеликоптер, който да лети над 5000 м. Затова продължихме и издирването на такава техника още вчера през Делхи и Катманду. Имаше информация, че е намерен такъв хеликоптер, който може да лети по-високо, но в справка, която извършихме, се оказа, че той може да лети само на 6100 м. височина. След многократни разговори и огромен натиск от наша страна едва преди около 15 минути получихме уверение, че ще се получи разрешение за такова излитане, когато времето позволява.    Продължаваме да търсим други фирми и друга техника, която да може да лети над 6100 м., защото де факто в момента спасителите се намират на тази височина. Но се надяваме утре прогнозата да бъде позитивна, времето да се оправи и вятърът да намалее.    Премиерът помоли за пълно съдействие от китайските власти. Свързали сме се и с Министерството на отбраната с молба, ако имат друга някаква военна техника за съдействие“, каза още Захариева.   Китай ще продължи да предоставя пълната си подкрепа в издирването на алпиниста Боян Петров. Tова каза посланикът на Китай в България Н.Пр. Джан Хайджоу след среща с министър-председателя Бойко Борисов и външния министър Екатерина Захариева. „Още от първия момент, когато получихме информацията за изчезването на българския алпинист Боян Петров и молбата за подкрепа, ние изпратихме наши спасители, които да помогнат в издирването. Китай отделя значително внимание на този случай и още вчера сутринта проведохме допълнителни разговори във връзка с хеликоптерите и с необходимостта и от друга техника, която да се издигне на височина над 5000 м.“, каза още той и посочи, че на практика капацитетът на хеликоптерите е да се изкачат на височина максимум 6100 м.   „ И днес издирвателните дейности продължават и китайският екип от спасители продължава да работи по издирването. Нашата страна ще продължи да предоставя своята подкрепа, ще положим максимални усилия. Издирването на Боян Петров продължава“, каза посланикът.    ", "date": "2018.05.09", "title": "Захариева: Продължаваме да търсим техника, която да лети над 6100 м, за издирването на Боян Петров"}
{"url": "http://epicenter.bg/article/Korneliya-Ninova--Nikoga-poveche-voyna--pomnim-milionite-zaginali-v-borbata-sreshtu-fashizma---Snimki--/153812/2/0", "text": "Лидерът на БСП Корнелия Нинова поведе червено шествие към Паметника на Съветската армия в София. Социалистите поднесоха венци и цветя послучай Деня на победата и отдадоха почит на съветските войни, дали живота си за освобождението на Европа от кафявата чума. В червеното шествие се включи и председателят на най-голямата червена организация - столичната Калоян Паргов, депутати от \"БСП за България\".   Нинова отбеляза днешния Ден на победата и във фейсбук. \"Никога повече война. Помним милионите загинали в борбата срещу фашизма\", написа председателят на БСП Корнелия Нинова в социалната мрежа.  \"Прекланяме се пред смелостта и героизма им. Без техния подвиг, без Деня на победата, Европа нямаше да е същата. Наш дълг към тяхната памет е днес да не допускаме фашизъм и ксенофобия. Искаме мирен свят на свободни и щастливи хора. Честит празник!\", завършва лидерът на социалистите.  ", "date": "2018.05.09", "title": "Корнелия Нинова: Никога повече война, помним милионите загинали в борбата срещу фашизма! (Снимки) "}
{"url": "http://epicenter.bg/article/Kaloyan-Pargov--Balgariya-ima-svoya-prinos-v-antifashistkata-borba-/153813/2/0", "text": "\"България има своя принос в антифашистката борба, а БСП като приемник на българските комунисти е партия на антифашистката кауза.\" Това заяви председателят на Градския съвет на БСП – София Калоян Паргов пред Паметника на Съветската армия, цитиран от \"Фокус\".   Паргов участва в честването по повод Деня на победата. „9 май 1945 г. e дата с огромно историческо значение. Дата, която трябва да остане завинаги в паметта на човечеството. Ден на Победата, но и ден, който ни напомня за ужаса на войните и тоталното насилие. Ден за призив към хората, от които зависи бъдещето на планетата, да се обединят, за да съхранят мира и бъдещето на своите народи“, продължи Калоян Паргов. По думите му, ако не е имало Денят на победата, нямало да има и Ден на Европа, в който честваме началото на европейското единство, поставено от Декларацията на френския външен министър Робер Шуман, не случайно произнесена на 9 май 1950 година. „Тук, пред Паметника на Съветската армия, построен от признателния български народ, можем с пълно право да заявим, че в световната битка срещу мракобесието на ХХ в. великите сили СССР, САЩ и Великобритания победиха, защото проявиха разум да обединят силите си по време на Втората световна война и да нанесат смъртоносен удар на нацистка Германия. Това е извод, който не бива да забравяме, най-вече в днешната ситуация, когато фашизмът в Европа и по света се възражда отново“, отбеляза лидерът на столичните социалисти.   Паргов подчерта и друга историческа истина, която според него днес сме длъжни да припомним - че през Втората световна война най-много жертви, повече от 27 милиона, са дали народите на Съветския съюз, а най-жестокия терор нацистите са упражнили над техните градове и села. Паргов подчерта решаващата роля на Червената армия във войната и припомни, че тя изнесе на плещите си решаващите сражения и военни операции срещу агресора. Калоян Паргов каза още, че Съветската аримя е била посрещната с цветя и радостни и искрени чувства от българския народ. „Така българите препотвърдиха волята си да живеят в дружески и приятелски отношения с руския народ“, каза още лидерът на БСП-София. Паргов заяви и, че България има своя принос в антифашистката борба и отчете, че още през 30-те години на ХХ в. героят от Лайпциг, българинът Георги Димитров е дал суровата и проникновена дефиниция на фашизма.   „Големи български творци, като великия поет Никола Вапцаров, посветиха съвестта и таланта си на борбата срещу кафявата чума. В българската съпротива взеха участие десетки хиляди антифашисти - партизани, ятаци и съмишленици! Жертвите, мъчениците на свободата също са десетки хиляди. За антифашисткия принос на България допринесе и участието във Втората световна война на Първа българска армия, като част от Трети украински фронт на славния маршал Толбухин. Като социалист не мога да не подчертая, че начело на националната ни антифашистката борба застанаха членове и симпатизанти на Българската комунистическа партия и на нейния Работнически младежки съюз. В този смисъл БСП, като приемник на партията на българските комунисти, е не само партия на социалната справедливост, но и партия на антифашистката кауза“, каза още Калоян Паргов.  България трябва да се превърне наистина в мост между Западния свят и Русия, а Европа - в зона на мира и на взаимното разбирателство, бе друг акцент от словото на председателя на Градския съвет на БСП – София Калоян Паргов пред паметника на Съветската армия. „Днес, русофобските кръгове всекидневно клеветят Русия. Те се опитват да натрапят на България „нов цивилизационен избор”, който цели да ни откъсне от дълбоките исторически и културни корени, които ни свързват. Тези кръгове са видимо малцинство у нас, но разполагайки с лостовете на манипулацията, извършват безнаказано провокации и поощряват набезите над паметниците на Съветската армия в София и на Альоша в Пловдив“, каза Паргов и подчерта, че народът обаче има памет. Той посочи, че мнозинството българи, въпреки оказвания натиск, неотдавна са заявили недвусмислено, че симпатизират на Русия и руснаците, че са за приятелски българо-руски отношения в политиката, икономиката и духовната област, развивани върху равноправна основа. „Като представител на БСП се чувствам длъжен да кажа също, че България, заради геополитическото си разположение и политическата и духовна история, трябва да се превърне наистина в мост между Западния свят и Русия, а Европа - в зона на мира и на взаимното разбирателство. Както заяви председателят на Европейската комисия Жан-Клод Юнкер: „Добрите отношения между ЕС и Русия са жизненоважни за сигурността на нашия континент. Наша обща цел би трябвало да бъде възстановяването на европейския ред в сигурността“, каза Паргов. По думите му 9 май ще остане завинаги Ден на победата на мъжеството и героизма. „Ден, без който нямаше да има Ден на Европа. Нека бъдем достойни за този ден“, каза Паргов и честити празника на всички присъстващи пред Паметника на Съветската армия.", "date": "2018.05.09", "title": "Калоян Паргов: България има своя принос в антифашистката борба!"}
{"url": "http://epicenter.bg/article/Dimitar-Dimitrov--Patriotite-da-dostignali-tavana-na-detskite-si-mechti/153815/2/0", "text": "  Нов скандал разтърси парламентарната група на \"Обединените патриоти\". Волен Сидеров изригна срещу партньорите си Красимир Каракачанов и Валери Симеонов и обяви за нелегитимни планираните срещи с председателя на БСП Корнелия Нинова.   Пред телевизия Bulgaria ON AIR журналистът Велизар Енчев изрази мнение, че  цялото обединение между патриотите е една бутафория, която няма да доведе до никаква положителна промяна в държавата.    Това не са \"обединени\", а \"опитомени патриоти\". Там не се знае кой пее и кой поръчва музиката. Между идеологиите им няма никаква връзка. Каракачанов балансира, а идеологиите на Сидеров и Симеонов са коренно различни\", категоричен е журналистът в предаването \"България сутрин\".   По думите му те ще останат докрай в коалицията и \"вързани за колесницата на Бойко Борисов\" в името на властта и интереса.   \"Поотделно патриотите са нищо. Електоратът се връзва на тази риторика и поведение, защото има съвместимост на тримата кръчмари и клиентелата\", уточни Енчев.   Полотологът Димитър Димитров е на мнение, че до последно коалицията няма да се разпадне, но в същото време идват европейските избори и не се знае какви изненади ще поднесе вотът.   \"Ситуацията е с отворен край. Всеки участник в ОП е достигнал тавана на детските си мечти. Кой ще направи крачка назад и ще разруши постигнатото\", отбеляза политологът пред Bulgaria ON AIR.   Димитров смята, че докато не се видят резултатите от изборите за Европейски парламент, няма да станем свидетели на драстични промени и изменения на политическата сцена у нас.    ", "date": "2018.05.09", "title": "Димитър Димитров: Патриотите са достигнали тавана на детските си мечти"}
{"url": "http://epicenter.bg/article/Bezsmartniyat-polk-premina-po-sofiyskite-ulitsi-na-Sofiya--video-/153817/2/0", "text": "„Безсмъртният полк“ премина по улиците на София. Множеството, носещо снимки на загинали свои роднини във Втората световна война, тръгна от Паметника на Незнайния войн и  завърши с поднасяне на венци и цветя пред Паметника на Съветската армия.   Движението в района на шествието бе затворено. За спокойното протичане на мероприятието е засилено и полицейското присъствие.   Посланикът на Руската федерация у нас Анатолий Макаров и дипломати от руското посолство положиха венци и ще участваха в тържествените церемонии пред паметника на Съветската армия. Посланик Макоров заминава за Пловдив, където пред паметника на Альоша се организира празнично честване.", "date": "2018.05.09", "title": "Безсмъртният полк премина по софийските улици (видео)"}
{"url": "http://epicenter.bg/article/Ekaterina-Zaharieva--Do-10-godini-stigame-evropeyskite-dohodi-/153818/2/0", "text": "Вицепремиерът и министър на външните работи Екатерина Захариева прогнозира, че ако доходите в България продължат да растат с темповете от миналата година, до десетина години те ще достигнат средноевропейските. Захариева направи това оптимистично предвиждане на форум за доходите в страните от Западните Балкани, организиран от КНСБ.  Вицепремиерът припомни, че през миналата година ръстът на доходите е над 11,5 на сто, много по-висок от средноевропейския. По думите на Захариева, ако тези темпове се запазят, перспективата е до десет години да достигнем средноевропейските доходи. Тя обвърза постигнатото в България с европейската перспектива на Западните Балкани, която по думите й ще доведе до по-високи доходи в региона.  Реформите, които се изискват по пътя на членството, не се правят само заради членството и само заради Брюксел, те трябва преди всичко да се правят заради гражданите, те водят до по-високи доходи, отбеляза Захариева. По думите й доходите на Балканите все още изостават, тъй като ние сме демократични държави само от 27 години.  Вицепремиерът и министър на външните работи пое ангажимент пред синдикалните представители на страните от Западните Балкани, че подкрепата на българското правителство към Западните Балкани няма да приключи с шестте месеца на нашето председателство, а ще е дългосрочен приоритет, като целта е да има на всеки година и половина - две форум на високо ниво като предстоящият на 17 май.  ", "date": "2018.05.09", "title": "Екатерина Захариева: До 10 години стигаме европейските доходи!"}
{"url": "http://epicenter.bg/article/Grozen-skandal-mezhdu-BSP-i--Ataka--pred-Pametnika-na-Savetskata-armiya/153819/2/0", "text": "Грозна сцена се разигра пред Паметника на Съветската армия, където се изсипаха стотици граждани, а сред тях и представители на БСП и АТАКА. Цветя поднесоха и Волен Сидеров заедно със своите депутати, и лидерът на БСП Корнелия Нинова.   Репортер от телевизията на „Атака“ издразни червените с въпроси от рода на това, че нямат право да са пред паметника. Младежът навирал микрофона си към Корнелия Нинова, Георги Свиленски, Калоян Паргов и Нона Йотова, дърпал цветята, след което застанал пред тях на стълбите на паметника точно преди поднасянето на венците в опит да им препречи пътя.   Тогава именно се повишил градусът на напрежението и репортерът е бил по-грубо дърпан от социалистите. По-късно Нона Йотова разказа в НС, че журналистът заплашил да подаде жалба в полицията срещу депутатите от БСП.   В мелето особено се е раздал Славчо Велков. Полиция, полиция! Къде е полицията? Бият ме! Взимат ми микрофона, вика репортерът на АЛФА Николай Караколев, който е заклещен от двете страни от Велков и Паргов.     Депутати от БСП удрят репортер на АЛФА ТВ     4 години партия АТАКА очаква отговор от ръководството на БСП защо техният външен министър Кристиян Вигенин легитимира киевската хунта с визитата си в Украйна през 2014 г. Тогава Вигенин се срещна с президента на Украйна Александър Турчинов и на практика призна фашисткото правителство, което дойде на власт след кървав преврат и уби ти мирни граждани. АТАКА няколко пъти поиска оставката на Вигенин.   По време на честванията на Деня на победата пред Паметника на Съветската армия в София репортер на АЛФА отново зададе въпроса към председателката на левицата. Вместо адекватен отговор от Нинова, той получили удари от страна на депутатите Таско Ерменков, Георги Свиленски и Славчо Велков. Те влязоха в ролята на лична охрана на лидерката си и започнаха да дърпат журналиста от АЛФА ТВ, да изтръгват микрофона от ръцете му и забраниха да задава неудобни въпроси на парламентарната им шефка.   От БСП не пожелаха да коментират и защо не гласуваха предложението на Волен Сидеров и АТАКА да отпаднат санкциите срещу Русия, а сега се опитват да събират русофилски електорат с поднасяне на венци.   От \"Атака\" разпространиха и снимки, на които с червена стрелка е указано как точно е упражнено насилието над репортера на \"Алфа\".   ", "date": "2018.05.09", "title": "Грозен скандал между БСП и „Атака“ пред Паметника на Съветската армия (видео)"}
{"url": "http://epicenter.bg/article/Sofiya-Vladimirova-oglavi-SEM-za-vtori-poreden-mandat-/153820/2/0", "text": "Днес Съветът за електронни медии на свое редовно заседание избра за председател София Владимирова за втори пореден мандат с четири гласа „за” и един „въздържал се” (Мария Стоянова).  Това съобщиха от пресцентъра на СЕМ.  ", "date": "2018.05.09", "title": "София Владимирова оглави СЕМ за втори пореден мандат "}
{"url": "http://epicenter.bg/article/Plamen-Dimitrov--Propastta-v-dohodite-mezhdu-Zapadna-i-Iztochna-Evropa-tryabva-da-bade-zapalnena-/153821/2/0", "text": "Социалният дъмпинг не води до нищо добро. ЕС трябва да разбере, че отворената пропаст между Западна и Източна Европа трябва час по-скоро да бъде запълнена. За това настоя президентът на КНСБ Пламен Димитров по време на конференция „Гласът за интеграцията на Западните Балкани“.  В дискусията участват представители на най-големите синдикати от Европейския съюз, България, Сърбия, Черна Гора, Румъния и Албания, а основната тема е заплащането на Балканите, основните проблеми пред хората на труда и перспективите в близко бъдеще с оглед присъединяването на всички държави от полуострова към ЕС.  Очаква се в края на деня форумът да приеме декларация за новите трудови и социални измерения на интеграцията на Западните Балкани и Европейския съюз, която да бъде връчена на министър-председателя Бойко Борисов преди срещата на върха между лидерите на ЕС и Западните Балкани.  \"Искаме Западна Европа да погледне с по-ясен и конкретен ангажимент към нас\", заяви Пламен Димитров. По думите му, въпреки че страната ни е член на ЕС, нетният доход, който получават българите е около 450 евро, толкова е и нетният доход в Сърбия - 456, Черна Гора - 512 евро, Босна и Херцеговина около 440 евро, в Македония - 387 евро, в Косово - 457 евро, Албания около 300 евро, в Хърватска - 790 евро и Словения далеч по-висок.  \"Тези числа показват, че целите ни, исканията ни за увеличение на жизнения стандарт са сходни\", отбеляза президентът на КНСБ. Той настоя за поемане на ясен ангажимент за възходяща конвергенция на заплатите. Част от този ангажимент е Алиансът за сближаване на заплатите, който ще тръгне от София в края на юни.  Целта на алианса е да обедини Еврокомисията, европейските правителства, синдикатите и мултинационалните компании в едно общо движение към повишаване на заплатите в Източна Европа, надяваме се той да заработи ефективно до края на българското председателство, заяви лидерът на КНСБ.  По думите му вече и за бизнеса и за е ясно, че социалният дъмпинг не води до нищо добро, напротив води до разрушаване на традиционната политическа система, демографска криза, обезлюдяване.  Вицепремиерът и министър на външните работи Екатерина Захариева поздрави участниците в конференцията за избраната дата 9-май - Ден на Европа и изтъкна, че преди 50 години е поставено началото на най-демократичния проект в света.  \"Много ми се иска по-често да се връщаме към тази декларация и ценностите на ЕС\", заяви Захариева. Вицепремиерът отбеляза, че ЕС не е съюз само на фондове, не е съюз само на директиви, а съюз на демократични ценности, на върховенство на правото и съюз, създаден за мир и просперитет на хората. Захариева призна, че в последните години ЕС е позагубил фокус от нашите съседи.  \"С нашите приятели от Западните Балкани се срещаме веднъж на 15 години\", призна Захариева. По думите й приоритетът Западни Балкани е дългосрочен. Вицепремиерът изрази надежда декларацията да даде един много ясен план в различните области- социална сигурност, заетост, млади хора, работни места, както и ясен времеви хоризонт и ясен ангажимент от страна на европейските държави за финансиране на тези приоритети.  Тя подчерта, че реформите, които се изискват по пътя на членството, не се правят само заради членството, а водят до по-високи доходи. \"Ние сме демократични държави само от 27 години. Все още има отворени, дори гранични въпроси\", подчерта Захариева. Тя бе категорична, че основният двигател за по-бързото решаване на двустранните отворени въпроси, които съществуват е европейската перспектива.  \"Мога да поема ангажимент, че фокуса и подкрепата на България към страните от Западните Балкани няма да приключи само в тези шест месеца\", заяви вицепремиерът. Тя заяви, че Хърватското председателство също ще организира среща на високо ниво ЕС - Западни Балкани, така че фокусът да бъде запазен.", "date": "2018.05.09", "title": "Пламен Димитров: Пропастта в доходите между Западна и Източна Европа трябва да бъде запълнена!"}
{"url": "http://epicenter.bg/article/Sherpite-i-trima-katerachi-podnoviha-izdirvaneto-na-Boyan-Petrov/153789/2/0", "text": "Шерпите и трима катерачи подновиха издирването на Боян Петров.   Общо шест души тръгнали да търсят изчезналия алпинист, съобщи за Нова телевизия режисьорът Поли Генчева. Акцията е започнала към 6.30 часа сутринта. Шерпите и китайските катерачи от спасителната мисия са тръгнали нагоре. Те са стигнали до лагера под Лагер 1. Вървят бавно и трудно, заради влошеното време. Алпинистът изчезна по време на изкачването на връх Шиша Пангма на 3 май.", "date": "2018.05.09", "title": "Шерпите и трима катерачи подновиха издирването на Боян Петров"}
{"url": "http://epicenter.bg/article/9-ti-may--Uzhasat-na-voynata-ne-biva-da-se-povtarya--/153790/2/0", "text": "Денят на победата, Денят на Европа. Както искайте го наричайте. Но на него трябва да сведем глави за жертвите на Втората световна война, които наброяват около 60 милиона. Това представлява около 1/80 от общото население на света. Най- страшното е, че над 60% от жертвите са цивилни.    На 24 юни на Червения площад в Москва е проведен Парадът на Победата: командвал парада маршал Константин Рокосовски, приел парада маршал Жуков. На парада с тържествен марш преминали сборни полкове от фронтовете – Карелски, Ленинградски, 1-и Прибалтийски, четирите Белоруски и четирите Украински фронта, сборен полк от Военноморския флот. В състав на полк към 1-и Белоруски фронт в специална колона преминали представители на Полската Войска. Пред сборните полкове на фронтовете крачели командващи фронтове и армии, Герои на Съветския съюз носели знамената на прославени части и съединения. Парадът завършил с марш на 200 знаменосци, хвърлили знамената на победените германски войски в подножието на Мавзолея. Всички участници приели като клетва, че „Нищо не е забравено, никой не е забравен”.      От тях най- сериозно са засегнати Германия, Русия (СССР), както разбира се Китай и Япония. Полша почти изцяло е срината със земята, Холандия и Белгия са си просто фронтова линия, което се оказва доста пагубно за градовете им, особено Ротердам, който е опожарен от нацистите.   Около 23 милиона наброяват жертвите от войната. От тях 13 милиона са цивилни - умрели от глад, студ, болести или просто от немски, или в по- лошия вариант, руски куршум. СССР губи около 13,5% от цялостното си население в тази война. Тя претърпява най-много човешки загуби.  човека, от които 3,2 милиона са цивилни. Населението е стопено с 10,5%, а икономически погледнато- те реално вървят върху пепел.  Това е приблизително 4% от населението им по онова време. Цивилните жертви са между 14- 16 милиона, като основна причина за тях са жестокостите на японските войници. Япония губи приблизително 1 четвърт от цивилните жертви са от атомните бомби.  от които 3 хиляди цивилни. Загубили сме по- малко от 0,4% от населението си, като по- добре от нас от европейските държави са само неутралните през войната и Дания и Норвегия, които просто отстъпват териториите си на Третия Райх.  Огромни са жертвитена Югославия, Полша, Франциия и други европейски държжави. Затова в дните на годишнината от края на войната европейците би трябвало да се съберат заедно, мирно и цивилно, да почетат милионите си жертви и да се врекат, че този ужас никога повече няма да се повтаря.   \r\n 9-ти май е Денят на Европа - празник на Европейските общности, на единството и мира на стария континент. \r\n \r\n Пет години след края на Втората световна война (на 9 май 1950 г.) той призовава за съюзяване на френските и западногерманските ресурси и промишленост за производство на въглища и стомана, за да се избегнат бъдещи военни конфликти. \r\n \r\n Робер Шуман предлага да се създаде наднационална европейска институция, която да отговаря за управлението на отрасъла. Страните, към които апелира, доскоро са участвали в унищожителен военен конфликт помежду си. \r\n \r\n и поддържането на мирни отношения на Стария континент. Това предложение остава в историята като „Декларацията на Шуман“ и се счита за основополагащо на днешна Обединена Европа, за началото на поетия път към общност на споделени ценности и общи интереси. \r\n   \r\n През 1985 г. ръководителите на страните от Европейския съюз на заседание в Милано решават 9 май да бъде честван като Ден на Европа. Оттогава до днес денят символизира стремежа към единство, мир и просперитет в Европа. \r\n   \r\n \r\n след като Министерският съвет издава постановление за това на 29 март. България се присъедини към Европейския съюз от 1 януари 2007 г. Договорът за присъединяване е подписан на 25 април две години по-рано. \r\n   \r\n  Спектакълът разказва за европейското културно наследство от гледна точка на днешния ден и ще бъде прожектиран от 21:30 часа върху фасадата на Министерския съвет в София. \r\n", "date": "2018.05.09", "title": "9-ти май! Нищо не е забравено, никой не е забравен!"}
{"url": "http://epicenter.bg/article/Emil-Dimitrov-Revizoro--Premierat-kaza--che-se-chuvstva-umoren-i-mnogo-hora-zapochnaha-da-trenirat/153791/2/0", "text": "В Коалицията Обединени патриоти всичко е наред, в правителството - също, има малко скърцане в парламента. Това заяви в сутрешния блок на Нова телевизия Емил Димитров-Ревизоро, депутат от ОП и председател на комисията за борба със сивата икономика.   Според него виновен за това в Народното събрание да има скърцане е премиерът. Бойко Борисов обявил, че е уморен и \"някои хора започнаха да тренират\", бе категоричен Ревизоро.      Коментарът му бе по повод на срещата вчера между вицепремиера и лидер на една от партиите в ОП Красимир Каракачанов с лидера на БСП Корнелия Нинова. Тя предизвика недоволството на лидера на \"Атака\" и председател на ПГ на ОП Волен Сидеров. Сидеров дори отмени редовното заседание на парламентарната група.   Поводът за гостуването на Димитров в студиото на \"Здравей, България\" всъщност бе повишаването на цените на петрола и горивата. Когато има опасност от война, цените на горивата растат. Финансовите министри се радват, защото хазната се пълни от ДДС, анализира шефът на парламентарната комисия за борба със сивата икономика.   „Има повишение на цените на горивата. То обаче е съвсем леко. Нормално е като започне летния сезон и повече движение да има и поскъпване на цената“, бяха точните думи на Емил Димитров-Ревизоро. И тогава добави: „Всеки финансов министър би дал мило и драго някъде по света да има война, че да се вдигне цената на петрола“. Ревизоро обясни откъде идва евентуалното повишение на цената на горивата. „Около и в България има много рафинерии. Дори някоя верига да реши да вдигне цената на горивата, то другите си държат техните. Както в супермаркетите има много видове кашкавал - и евтин, и скъп, така е и с горивата. ОПЕК обаче влияе на цените, а не някакви регионални повишения“, каза Ревизоро. „Страшно е тръгне ли война. Да речем случващото се в Сирия, Иран...всички тръгват да купуват масово и да се запасят. При война, при заплахи, при санкции винаги се вдигат цените“, уточни Емил Димитров-Ревизоро.     ", "date": "2018.05.09", "title": "Емил Димитров-Ревизоро: Премиерът каза, че се чувства уморен и много хора започнаха да тренират"}
{"url": "http://epicenter.bg/article/Kade-e-Mareshki--Na-Cherveniya-ploshtad-/153822/2/0", "text": "Къде е Веселин Марешки? Този въпрос възникна, след като лидерът на \"Воля\" не бе забелязан в парламента сутринта, когато от името на парламентарните груби бяха прочетени декларации за Деня на Европа и Деня на победата.   Отговорът дойде от социалните мрежи, където Марешки публикува своя снимка от Червения площад в Москва и публикация, с която честити днешния празник на всички европейци.   \"Поклон пред паметта на десетките милиони бойци от 61 държави, дали живота си, за да я има днес Европа, да ни има нас. Думите са безсилни да опишат енергията и емоцията, когато си в Москва точно на този ден. Усеща се безграничната сила и духа на руската нация, смазала фашизма. Честит празник, европейци!\", написа той във фейсбук.    ", "date": "2018.05.09", "title": "Къде е Марешки? На Червения площад!"}
{"url": "http://epicenter.bg/article/Vezhdi-Rashidov-s-pokana-ot-spetsialniya-savetnik-na-prezidenta-na-Rusiya-za-vizita-v-Bolshoy-teatar-/153816/2/0", "text": "Председателят на парламентарната Комисия по културата и медиите Вежди Рашидов получи официална покана да присъства на 12 май 2018 г. на гастрола на Софийската опера и балет в Болшой театър в Москва. Поканата е отправена от Михаил Швидкой - специален съветник на президента на Руската федерация по международното културно сътрудничество. Той е и заместник-председател на Съвета на попечителите на Болшой театър. Това съобщиха от пресцентъра на ГЕРБ.  „Гастролът на Софийската опера и балет е изключително събитие за руската столица и за нас Вашето присъствие ще бъде чест“, пише в писмото до Вежди Рашидов.  Гостуването на Националния ни оперен театър в Москва започва на 12 май с операта „Янините девет братя“ и продължава с тетралогията „Пръстенът на нибелунга“ и балета „Корсар“. Турнето беше договорено през 2016 година с активното съдействие на Вежди Рашидов.  ", "date": "2018.05.09", "title": "Вежди Рашидов с покана от специалния съветник на президента на Русия за визита в Болшой театър "}
{"url": "http://epicenter.bg/article/Mingma-Sherpa--50--e-veroyatnostta-Boyan-Petrov-da-e-oshte-zhiv/153841/2/0", "text": "  50 процента е вероятността Боян Петров да е все още жив, заяви за   Мингма Шерпа, който ще се включи в издирването на българския алпинист. Шерпа е първият непалец успешно изкачил 14 осемхилядници без повторение, което е рекорд в световната история. Заедно с брат си Чанг Дауа Шерпа държат рекорда и за първите братя, изкачили 14-те осемхилядници. Според Мангма Шерпа след трети лагер има заледен участък и е възможно Боян Петров да е там.   „ Боян Петров се е изкачвал с моята компания. Тази година обаче реши да я смени. Първоначално планираше да изкачи Чо Ою, но след това го промени с Шиша Пангма. На Шиша Пангма моята компания няма хора в момента. Познавам много добре върха. Катерил съм го както от южната, така и от северната страна. Всъщност трудната част е от лагер 3 до върха. След третия лагер има леден участък. Смятам, че може да е паднал в този район“, посочи Мингма.   „ Преди час ми звъннаха от хеликоптерна компания от Катманду и казаха, че утре трябва да отидем с хеликоптер от Катманду до Тибет. Познавам мястото много добре, така че мога да помогна и утре отлитаме. Преди 10 минути изпратих паспорта си за издаване на виза“, допълни той.   На въпрос дали ще помогне в спасителната операция за нашия алпинист, той беше категоричен:   „ Да, но той не е само ваш. Той ми е като брат. Той е един от най-добрите катерачи и истински джентълмен. Не само в България, но и в света. Така че ние също сме разстроени. Той е известен сред нас и е много мил човек“.    Попитан дали все още има шансове за Боян, Мингма Шерпа заяви:   „ Мисля, че шансовете му са 50 на 50. Времето вчера беше много снежно. Тази сутрин обаче е добре. Надяваме се да е така и утре“.   Продължава и операцията по земя, която от вчера провеждат трима местни шерпи. Режисьорът Поли Генчева, която в пътува с експедицията и в момента е в Катманду, даде актуална информация за нея: \"Тази сутрин получихме съобщение от базов лагер, че тримата шерпи от вчера, както и трима китайски алпинисти са подновили издирването и са достигнали под лагер 1. За съжаление, времето продължава да е лошо, но те продължават нагоре. За момента е забранено изкачването на другите участници в мисията, докато не свърши спасителната операция\".   Боян Петров изчезна на 3 май в опит да покори осемхилядника Шиша Пангма.  ", "date": "2018.05.09", "title": "Мингма Шерпа: 50% е вероятността Боян Петров да е още жив"}
{"url": "http://epicenter.bg/article/Dots--Darina-Grigorova--Sporazumenie-mezhdu-Rusiya-i-ES-na-Balkanite-bi-sazdalo-stabilnost-/153845/2/0", "text": "След встъпването в длъжност на руския президент Владимир Путин и началото на поредния му мандат външнополитически промени в руския курс не се очертават и няма да има, защото ситуацията ще се усложнява постепенно - това вече се проявява с поредната крачка на САЩ спрямо Иран. Тази оценка направи в предаването \"12+3\" по програма \"Хоризонт\" на БНР историкът доц. Дарина Григорова, преподавател в Софийския университет \"Св. Климент Охридски\".  Във вътрешнополитически план вече се усеща емоционално разочарование от това, че Дмитрий Медведев ще бъде отново премиер, най-вече заради някои негови изказвания, засягащи определени обществени групи и слоеве, отбеляза Григорова. Колкото и да подкрепят Путин, руснаците имат свои страхове, посочи още тя и акцентира върху драстичната пропаст между елита и широките маси, наричани \"бюджетники\" – служителите на държавата в най-важните сектори.  \"Ясно е, че Путин е верен на своите съратници и досега наказаните са символично наказани. Те просто са преместени на други постове, тоест, той пази този елит, но е добре да го озапти, защото времената са сложни и пропукването може да отвътре, не отвън. За външна заплаха руснаците се мобилизират, но отвътре те са способни на изненади. /.../ Отвътре може да се отгледа едно недоволство, именно във връзка с декларираната социална политика, която де факто не се реализира така, както са очакванията на руснаците плюс, пак казвам, тази демонстрация на част от руските чиновници - на удивително демонстративно поведение на свръхбезвкусни новобогаташи в стил \"Шувалов\", защото той вече е нарицателно, тоест, факторите, които влияят на руснаците, са повече емоционални\", смята тя.  В коментар по присъствието на израелския премиер Бенямин Нетаняху за 9 май на тържествените събития в Москва, както и на сръбския президент Александър Вучич, Дарина Григорова каза, че в Израел 9 май е празник, а ситуацията е сложна и Русия балансира между Иран и Израел.  \"Що се отнася до сръбското присъствие - уви, Сърбия гравитира към НАТО и ЕС и тази илюзия, че Сърбия ще бъде с Русия на Балканите ще се разруши, ако този сръбски политически елит е начело. /.../ Ако на Балканите се постигне споразумение между Русия и ЕС, на български терен, а защо не българо-сръбски мост... Ако има някакви две сериозни основи, това са нашите и защо да не се използва този мост не за доусвояване на Западните Балкани, така нареченият геополитически термин за бивша Югославия, това, което остана от нея неусвоено, а за помиряване на ЕС и Русия? Това би създало някаква стабилност у нас\", прогнозира историкът.  Запитана, с оглед наближаващото световно първенство по футбол в Русия, дали са възможни провокации, доц. Григорова изтъкна, че такива може да има и без футболно първенство:  \"Със сигурност ще има опити, но руските служби добре си вършат работата. Но това е вече част от живота и на Западна Европа - за съжаление нещо неизбежно\".  ", "date": "2018.05.09", "title": "Доц. Дарина Григорова: Споразумение между Русия и ЕС на Балканите би създало стабилност "}
{"url": "http://epicenter.bg/article/Boyan-Chukov--Izlizaneto-na-SASht-ot-iranskata-sdelka-e-parva-krachka-ot-slozhna-strategiya-/153846/2/0", "text": "Сериозният удар с решението на американския президент САЩ да излязат от споразумението за Иран е нанесен изключително върху Европа. Това коментира пред програма \"Хоризонт\" на БНР международният анализатор Боян Чуков, който направи оценка на предизвестеното решение на Вашингтон.  \"Даденото от Тръмп обещание да направи Америка отново велика означава тя да се замогне икономически, като започне да унищожава своите икономически конкуренти\", подчерта Чуков:  \"Мога само да ви дам един пример - Иран беше поръчал 100 еърбъса, стокообменът на Франция през последната година и половина нарасна със 120%. Италия, Австрия, Германия, включително и Великобритания, имат много добър бизнес с иранците. Освен това,  пазарът с Иран е огромен - това са 80 милиона население, той е платежоспособен. От друга страна Иран разполага с въглеводороди, които Европа търси да ги набави, освен тези, които получава от Руската федерация. Затова трите М - Меркел, Макрон и Мей категорично са против това решение на Тръмп\".  Решението на Вашингтон за Иран не е спонтанно и не е проява на ексцентричния характер на американския президент, а става дума за много сложна стратегия, от която това е само първата крачка, подчерта анализаторът. По думите му, вече се създава обстановка, в която вътре в Иран, с малко помощ отвън, е възможно да се направи някакъв вариант на цветна революция.  \"Но внимание! Не става дума за атака със самолети, със сухопътни войски и така нататък. Иранската армия е много силна, има добра противовъздушна отбрана, става дума Иран да бъде превзет отново отвътре. Ако си спомняте, преди да излезе от споразумението, Доналд Тръмп говореше за режима в Техеран, за това, че иранският народ е потискан и т.н. С налагането отново на икономически санкции на Иран икономическото положение в страната ще се влоши, социалното напрежение ще се повиши\".  Според Боян Чуков част от плана на американците за Централна Азия е да се опитат да \"заградят\" Иран:  \"Виждате какво става в Армения. Получиха плацдарм в Казахстан. Сега те започват да се окопават в Каспийския регион. Ако \"вземат\" и Иран, ще бъде много по-лесно завземането на хардланда – сърцевината на Евразия и по този начин ще могат да бъдат неутрализирани както Русия, така и Китай\".  Определени експерти считат, че американците могат да отидат и до много по-краен ход - ивицата Газа да отиде към Египет, а западният бряг на река Йордан - към Йордания, каза още Чуков. Според него малко се хиперболизират връзките между Русия и Иран, които в Сирия са ситуационни партньори:  \"Руснаците има за какво да са недоволни от Иран. Когато паднаха икономическите санкции, многото пари иранците ги дадоха на Западна Европа. Русия не получи нищо от това отваряне на Иран. В редица руски анализи се прокрадва, че иранците се държат доста високомерно с тях, включително когато идват ирански делегации в Москва. От друга страна напрягането на обстановката в Близкия Изток веднага започва да покачва цената на петрола\".  ", "date": "2018.05.09", "title": "Боян Чуков: Излизането на САЩ от иранската сделка е удар върху Европа, която има бизнес с Техеран"}
{"url": "http://epicenter.bg/article/Rosen-Karadimov--Ninova-se-prevrashta-v-mediator-v-parlamenta/153847/2/0", "text": "Лидерът на социалистите Корнелия Нинова води уверено БСП към управлението, като преодолява един по един воденичните камъни, които тежат на партията.  Тази теза разви пред Епицентър.бг анализаторът Росен Карадимов, председател на Управителния съвет на „Институт за нов икономически напредък“.  Карадимов разгледа под лупа вчерашния разговор на Нинова с вицепремиера и лидер на ВМРО Красимир Каракачанов в зала „Изток“ на Народното събрание, който предизвика шум сред Обединени патриоти. Валери Симеонов, вицепремиер и лидер на НФСБ, заяви, че на свой ред ще се срещне с Нинова в четвъртък, но третият коалиционен партньор в групата на патриотите – лидерът на „Атака“ Волен Сидеров реагира остро. Като шеф на парламентарната група на ОП Сидеров веднага скочи – не бил упълномощавал Симеонов и Каракачанов да преговарят с която и да е партия, извън управляващата коалиция!  Точно тази ситуация превръща Нинова в медиатор в парламента, защото сега червените могат да преговарят с всички, е заключението на Карадимов. Той припомни, че досега в подобна позиция са били само ГЕРБ и Борисов.  „БСП вече е в позиция, която я прави възможен преговарящ с всички страни. В случая със закона за вероизповеданията тя се явява медиатор на различни послания и е център, при който тези разногласия биха могли да бъдат събрани. И така да има водеща роля при постигането на съгласието по този въпрос“, смята Росен Карадимов. Той припомни думите на Нинова след срещата с Каракачанов: „Готови сме да разговаряме с всички за национална сигурност, демографска катастрофа, здравеопазване и образование“. С тях според него Нинова прави заявка и да стане естествения медиатор на формулирането на националния консенсус по тези въпроси. „Това не е типична роля на опозицията, това е типична роля на силна управляваща формация“, е изводът на анализаторът.  Според Росен Карадимов с разговора с Каракачанов Нинова разбила тезата, че социалистите са в изолация.  „Така Нинова премахва воденичния камък, който тежи на БСП – че е в изолация. Тя отваря ветрилото и прави възможни преговорите практически с всички, без ГЕРБ и то заради принципната постановка, че има партии във властта и партии в опозиция. Този опит да се търси националния консенсус я позиционира в една ключова, динамична и активна роля, което надскача образа на обикновена опозиция“, убеден е Росен Карадимов.  По отношение на закона за вероизповеданията Нинова дори поставила в моментна изолация ГЕРБ и ДПС. Защото сега те или ще трябва да започнат преговори през нея по същество, за да търсят подкрепа за законопроекта си, или ще се окаже, че по такъв ключов въпрос има проект, подкрепен само от ГЕРБ и ДПС.  Росен Карадимов направи заключението, че Нинова е премахнала два воденични камъка, които са тежали на БСП.  „Първият – БСП беше мислена като конформистка, контролирана опозиция. Вторият - БСП беше мислена като функция на ДПС. Първият камък Нинова отстрани с цялостното си поведение, откакто е председател на БСП. Вторият започва да премахва в момента, в който внесе самостоятелно вот на недоверие към кабинета. Вчера чрез разговора с Каракачанов соцлидерът разби тезата, че БСП е в трайна изолация и не е в състояние да води преговори с никого, освен ДПС“, е заключението на Карадимов.", "date": "2018.05.09", "title": "Росен Карадимов: Нинова се превръща в медиатор в парламента"}
{"url": "http://epicenter.bg/article/Pravitelstvoto-otlaga-proektite-za-modernizatsiya-na-BA-sas-sedmitsa-/153848/2/0", "text": "Със седмица се отлага разглеждането на проектите за модернизация на армията от Министерския съвет. Причината е липсата на становище от Министерството на финансите, което ще е готово в началото на следващата седмица, съобщи военният министър Красимир Каракачанов след днешното заседание на правителството. Проектите на ведомството са два - за нова бронирана машина и нови изтребители, и са преминали междуведомствено съгласуване с останалите министерства. \"Министерството на финансите внимават да не похарчат някой лев повече за отбраната, както и за всяко едно друго министерство, изчисляват\", коментира Каракачанов.    Според него няма основание за отказ, просто трябвало да си свършат работата, а и финансовият министър не бил в момента у нас.    Вицепремиерът каза, че днес не е обсъждал въпроса със \"скърцането на коалицията\" с премиера Бойко Борисов. \"Това е на ниво комуникация в парламента и е хубаво комуникацията да се подобри, за да няма подобни прискърцвания\", смята вицепремиерът.   Според неофициална информация, проектите за модернизация на армията се срещнали силен отпор от страна на ГЕРБ. Финансовият министър Владислав Горанов е бил категорично против, тъй като сумата от над 5,7 млрд. евро към този момент е непосилна за бюджета. Позицията на най-голямата управляваща партия очаквано била напълно подкрепена от „Воля“ на Веселин Марешки. Поради тази причина Красимир Каракачанов е потърсил подкрепата на БСП. На вчерашната му среща с лидера на партията, Корнелия Нинова е изразила категоричната позиция на социалистите, че те също няма как да подкрепят увеличаването на военните разходи за сметка на социалните.", "date": "2018.05.09", "title": "Правителството отлага проектите за модернизация на армията  "}
{"url": "http://epicenter.bg/article/Patriotite-vnesoha-svoy-zakonoproekt-za-veroizpovedaniyata-/153850/2/0", "text": " чиято основна цел е да спре влиянието на чужди религии върху вътрешната сигурност на страната.    Депутатът Искрен Веселинов го определи като фундаментален за тях, една от причините да се занимават с политика. Целта е, обясни той, българската държава да издигне преграда за възможността чужди държави, чужди вероизповедания да влияят на вътрешната сигурност, да се избегне евентуална радикализация и политизация на вероизповеданията.    „ Текстовете не са насочени конкретно срещу нито едно вероизповедание“, уточни Борис Ячев.    Миналата седмица стана известно, че ГЕРБ, БСП и ДПС също имат свой общ проект за вероизповеданията. Той, според Ячев, не бил алтернативен, а допълвал този на „Обединени патриоти“. В него обаче основният фокус бил по-ограничен и главно върху предписанието вероизповеданията да получават пари от държавния бюджет.    Според Патриотите освен да имат право на държавно финансиране и така да бъдат независими от външни влияния, вероизповеданията трябва да имат и задължения - да не проповядват радикална идеология, да обявяват местата, в които се служи, проповядва съответната религия, службата да е само на български, а националното ни знаме да се вее на всеки религиозен храм.   Патриотичните формации са готови, ако се постигне съгласие, на второ четене двата законопроекта да се обединят в един. Въпросът ще бъде обсъден на коалиционен форум. В текстовете на ГЕРБ, БСП и ДПС спорно било предложението Ислямският институт да може да произвежда бакалаври, магистри, което за ОП било неприемливо, тъй като няма защитимо ниво на стандарт на образование.   Патриотите искат също и забрана на дарения от чужбина, като се допускат такива, които са съгласувани с Дирекцията по вероизповеданията и Сметната палата. Предвижда се и укрепване на светската държава. Предстояла среща с основните вероизповедания.   На въпрос дали е изчистено вчерашното недоразумение в ПГ на ОП заради срещата на вицепремиера Красимир Каракачанов с председателя на БСП Корнелия Нинова, Искрен Веселинов отговори лаконично - \"най-хубавото предстои\".", "date": "2018.05.09", "title": "Патриотите внесоха свой законопроект за вероизповеданията "}
{"url": "http://epicenter.bg/article/Liderite-na-ENP-se-sreshtat-v-Sofiya-na-16-may-predi-Sreshtata-na-varha-ES-Zapadnite-Balkani/153858/2/0", "text": "Правителствените и държавни лидери и опозиционни лидери от Европейската народна партия (ЕНП), както и председателят на ЕНП Жозеф Дол, председателите на Европейския съвет, Европейската комисия и Европейският парламент - Доналд Туск, Жан-Клод Юнкер и Антонио Таяни, са поканени да участват в предстоящата Среща на върха на ЕНП, която ще се състои в София на 16 май. Това се казва в съобщение на Правителствената информационна служба.   Тъй като Западните Балкани са сред водещите приоритети на Българското председателство на Съвета на ЕС и на ЕНП, дневният ред на Срещата на върха ще се фокусира върху подготовката за Срещата на върха между ЕС и Западните Балкани на 16 и 17 май в София.   Председателят на ЕНП Жозеф Дол ще бъде домакин на срещата на високо равнище. Участие във форума ще вземат и председателят на Групата на ЕНП в Европейския парламент Манфред Вебер, генералният секретар на ЕНП Антонио Лопес-Истуриз и членовете на председателството на ЕНП.   Никос Анастасиадис (Кипър), Бойко Борисов (България), Клаус Йоханис (Румъния), Себастиян Курц (Австрия), Ангела Меркел (Германия), Виктор Орбан (Унгария), Андрей Пленкович (Хърватска), Мариано Рахой (Испания) и Лео Варадкар (Ирландия) понастоящем са държавните и правителствени глави от ЕНП в Съвета на ЕС.   В срещата ще участват също правителствени и държавни глави, както и партийни лидери от ЕНП от страните от Западните Балкани.", "date": "2018.05.09", "title": "Лидерите на ЕНП се срещaт в София на 16 май преди Срещата на върха ЕС-Западни Балкани"}
{"url": "http://epicenter.bg/article/Radev-shte-udostoi-s-darzhavni-otlichiya-ucheni-v-oblastta-na-meditsinata--obrazovanieto-i-naukata/153862/2/0", "text": "На 10 май 2018 г., от 14 ч. в Гербовата зала на „Дондуков“ 2 президентът Румен Радев ще удостои с висши държавни отличия учени със заслуги в областта на медицината, на образованието и на културата, съобщиха от прессекретариата на държавния глава.   На церемонията ще бъдат наградени трима хирурзи за приноса им за развитието на медицинската наука. Румен Радев ще удостои акад. проф. д-р Петър Червеняков с орден „Стара планина“ – първа степен, за  постижения в областта на гръдната и сърдечно-съдовата хирургия. Проф. д-р Темелко Темелков и проф. д-р Радослав Гайдарски ще бъдат отличени с орден „Св. св. Кирил и Методий“ – огърлие, за значимия им принос в областта на медицинската наука в България.   Държавният глава ще награди проф. Николай Червенков с орден \"Св. св. Кирил и Методий\" първа степен, за големи заслуги в областта на историческата българистика и развитието на българската просвета и култура. За заслуги в областта на образованието и природните науки с орден „Св. св. Кирил и Методий“ – огърлие, ще бъде удостоен акад. Александър Петров.", "date": "2018.05.09", "title": "Радев ще удостои с държавни отличия учени в областта на медицината, образованието и науката"}
{"url": "http://epicenter.bg/article/Borisov-pokanen-na-tseremoniyata-po-vrachvaneto-na-Mezhdunarodnata-nagrada--Karl-Veliki--/153869/2/0", "text": "Министър-председателят Бойко Борисов ще участва утре, 10 май, в церемонията по връчването на годишната Международна награда „Карл Велики“ в гр. Аахен, Германия. Премиерът ще присъства на събитието по лична покана на носителя на престижния приз за тази година Еманюел Макрон, съобщиха от правителствената информационна служба.  Президентът на Франция е отличен от Борда на директорите на Дружеството за международната награда „Карл Велики“ за визията му за нова Европа и за възстановяването на европейския проект.  Отличието се връчва от 1950 г. на личности с принос към европейското обединение.  ", "date": "2018.05.09", "title": "Борисов поканен на церемонията по връчването на Международната награда „Карл Велики“ "}
{"url": "http://epicenter.bg/article/Simeonov-shte-se-sreshtne-i-s-Tsvetanov--i-s-Ninova-v-chetvartak/153871/2/0", "text": " И той ще представи пред нея своите законодателни инициативи, сред които законите за хазарта, за здравето, за вредите от шума, за местните данъци и такси.   Симеонов ще се срещне и с ръководствата на останалите парламентарни групи, без ДПС и без ВОЛЯ, чийто лидер Марешки е в Москва.  Валери Симеонов е насрочил срещата с коалиционния партньор ГЕРБ утре в 9 сутринта, преди разговорите с БСП, които ще  започнат от 11 часа, съобщиха от Правителствена информационна служба.   Срещата с ръководството на партия „Воля“ ще се проведе следващата седмица, след завръщането на лидера й Веселин Марешки от Русия.   Вицето твърди, че собствениците на игрите имали приходи от над 3 млрд.лв. годишно, но сегашният закон не ги задължава да плащат нито ДДС, нито данък печалба. По думите му, те плащали само такса от 15%, а спортният тотализатор е длъжен да заделя средства от печалбата си за самоиздръжка и подкрепа на спорта у нас.   Твърди се, че ръководството на БСП е склонно да подкрепи промените в Закона за хазарта, тъй като водещите телевизии прекалявали си рекламата на хазартните игри.    който обяви, че нямат санкцията на парламентарната група и дори отмени заседанието й. . Каракачанов пък поясни, че се вижда с Нинова в качеството си на военен министър, като не вижда нищо лошо в това да си представи законопроекта за вероизповеданията и проектите за модернизация на армията. Той дори заподозря, че Сидеров е подведен, и отрече да става въпрос за каквито и да е преговори с опозицията.", "date": "2018.05.09", "title": "Симеонов ще се срещне и с Цветанов, и с Нинова. Търси подкрепа срещу хазарта"}
{"url": "http://epicenter.bg/article/Roman-Polanski--Dvizhenieto-sreshtu-seksualnoto-nasilie--Me-too--e-isteriya-i-totalno-litsemerie/153873/10/100", "text": "Световноизвестният режисьор   определи движението #Аз също, хвърлящо светлина върху сексуалното насилие от страна на могъщите в  , като \" \" и \" \", предаде Асошиейтед прес, цитирана от Дарик. направи своя коментар в интервю пред \"Нюзуик Полша\", дадено броени дни преди той да бъде изключен от редовете на американската киноакадемия, след като бе неин член в продължение на почти половин век.   Режисьорът беше изваден от състава ѝ във връзка със секс скандал с малолетна, за който  се призна за виновен през 1977 година.    изтъкна пред изданието, че в наши дни всеки бърза да се подпише под инициативата   предимно от страх да не изостане от другите. За Полански „ “ прилича на публичното оплакване на починалите севернокорейски лидери, което е толкова показно, че те кара да се смееш на глас.", "date": "2018.05.09", "title": "Роман Полански: Движението срещу сексуалното насилие „Me too“ е истерия и тотално лицемерие"}
{"url": "http://epicenter.bg/article/Putin--Nyama-da-pozvolim-da-bade-zacherknat-podviga-na-savetskiya-narod--spasil-sveta-ot-fashizma--/153805/7/0", "text": "Именно СССР определи изхода от Втората световна война, днес този подвиг се опитват да го зачеркнат, но Русия няма да позволи това, заяви президентът Владимир Путин в реч на парада в чест на 73-годишнината от Победата във Великата отечествена война.  \"Днес се опитват да зачеркнат подвига на народа, спасил Европа и света от робство, от изтребление, от ужаса на Холокоста. Опитват се да изкривят събитията от войната, да предадат на забрава истината за героите, да подправят, пренапишат и фалшифицират самата история. Ние обаче никога няма да им позволим да направят това\", категоричен бе президентът.  Според държавния глава цялото човечество \"трябва да осъзнае, че светът е много крехък неговата стабилност може да ъде укрепена единствено с нашия стремеж да слушаме, да се доверяваме и да се уважаваме едни други\".  Русия приема сериозно новина заплахи в света, зад които прозират старите нотки на нетърпимост и претенции за изключителност, но е готова за диалог по въпросите на зигурността, категоричен бе Путин.  \"Ние помним трагедиите на двете световни войни, уроците на историята, те не ни дават да ослепеем. Зад новите заплахи прозират старите, познати уродливи черти - егоизъм и нетърпимост, агресивен национализъм и претенции за изключителност. Ние разбираме пълната сериозност на тези заплахи\", подчерта президентът.   ", "date": "2018.05.09", "title": "Путин: Няма да позволим да бъде зачеркнат подвига на съветския народ, спасил света от фашизма! "}
{"url": "http://epicenter.bg/article/Frantsiya-sreshtu-SASht--Ne-ste-ikonomicheskiyat-politsay-na-planetata--/153833/7/0", "text": "Франция реагира остро на решението на Доналд Тръмп да изтегли САЩ от международното споразумение за ограничение на ядрената програма на Иран и да възстановят санкциите си върху ислямската република. Властите в страната определиха изтеглянето като \"грешка\". \"САЩ не са икономическият полицай на планетата\", обяви страната, пише AFP, цитирана от Офнюз.  Не само Франция, а и Великобритания и Германия обявиха твърдо, че остават част от споразумението и призоваха САЩ да не препятстват неговото прилагане, предаде Би Би си.  Те заявиха, че биха продължили да работят с останалите страни, подписали споразумението през 2015 г. след десетилетни преговори за ограничаване на ядрената програма на Техеран - Русия и Китай.  Иран обяви, че ще започне отново обогатяването на уран, ако споразумението не може да бъде спасено. \"Заповядах на Министерството на външните работи да преговаря с европейските страни, Китай и Русия през следващите седмици\", обяви президентът Хасан Рухани.  В същото време, министър-председателят на Израел Бенямин Нетаняху заминава днес за Русия за преговори с президента Владимир Путин. През последните месеци двамата проведоха много телефонни разговори, основно във връзка със Сирия и намесата там на отколешния враг на Израел - Иран.  От руското Външно министерство обявиха, че са \"дълбоко разочаровани\" от решението на Тръмп.   Китай изрази съжаление за решението на президента на САЩ Доналд Тръмп да изтегли страната от ядрената сделка с Иран и обеща да запази споразумението, предава AFP.  „Китай призовава всички заинтересовани страни към отговорно отношение, да имат предвид дългосрочните и общите интереси, да продължават да се стремят към политическо и дипломатическо решение и да контролират правилно споровете, за да се върнат в най-ранния етап на прилагането сделката\", заяви говорителят на външното министерство в Пекин в рамките на редовен брифинг за медиите, цитиран от Агенция \"Фокус\". Министрите на външните работи на Франция, Германия и Великобритания ще се срещнат с представители на Техеран в понеделник, 14 май, за да разгледат възможностите за запазване на споразумението за ядрената програма на Иран, подписано през 2015 г.    „С моите колеги от Германия и Великобритания ще се срещнем следващия понеделник с представител на Иран, за да разгледаме цялостната ситуация“, обяви първият дипломат на Париж Жан-Ив Ле Дриан в ефира на радио RTL.  В края на април френският президент Еманюел Макрон предупреди, че излизането на САЩ би \"отворило кутията на Пандора\", би могло да означава война.  Германският канцлер Ангела Меркел отправи същото послание няколко дни по-късно в Белия дом.  ", "date": "2018.05.09", "title": "Франция срещу САЩ: Не сте икономическият полицай на планетата! "}
{"url": "http://epicenter.bg/article/Putin-i-Vuchich-obsadiha-kosovskiya-vapros-i-dostavkite-na-ruski-orazhiya-za-Sarbiya--OBZOR--/153853/7/0", "text": "Ден след встъпването си в длъжност за четвърти мандат като държавен глава на Руската федерация, Владимир Путин прие за среща в Москва сръбския си колега Александър Вучич. Така президентът на западната ни съседка се превърна в първия чуждестранен лидер, който разговаря очи в очи с Путин след инаугурацията му., съобщава Агенция \"Фокус\".  Вучич пристигна за двудневно посещение в Москва след визита в Турция, където разговаря с Реджеп Тайип Ердоган. По повод пътуването му до руската столица – второ за последната половин година, от Президентството в Белград отбелязаха единствено, че Вучич ще проведе среща с руския президент и ще участва в парада по случай Деня на победата. В понеделник от Кремъл съобщиха също лаконично, че лидерите на двете страни „планират да обсъдят настоящето състояние и перспективите за по-нататъшното развитие на руско-сръбското сътрудничество, хода на осъществяването на съвместните инвестиционни проекти, а също така да обменят мнения по актуалните регионални въпроси“.  По-късно обаче стана ясно, че Вучич пристига в Москва с конкретна мисия: да се запознае с позицията на Русия по косовския въпрос и да обсъди доставките на оръжия за сръбската армия.  Вучич заяви, че ще поиска от своя руски колега да се вгледа „по-дълбоко“ в косовския проблем и да „излезе“ с политическа позиция на Москва за Косово. „Ще помоля президента Путин, освен за директната поддръжка, която оказва на Сърбия, да излезе недвусмислено със своя политическа позиция във всички органи и международни институции и организации“, поясни държавният глава на западната ни съседка.  Сръбският президент припомни, че Русия винаги е подкрепяла недвусмислено териториалния интегритет на Сърбия, но и не само: Москва застава зад Белград, когато там се взимат независими решения и зачита военната неутралност на страната. „Няма съмнение, че ще повторя позицията и факта, че Сърбия по никакъв начин няма да влезе в НАТО или в друг военен блок“, подчерта Вучич преди разговора си с Путин.  След срещата с Путин в Москва, президенът на Сърбия коментира пред журналистите по повод обсъждането на косовския въпрос: „Помолих президента Путин Русия да ни окаже помощ в ООН и други международни организации, когато става дума за Косово. Невъзможно е без Русия да се вземе решение в ООН. Русия ще наблюдава активно продължаването на преговорите и ще реагира своевременно“, подчерта Вучич.  „Президентът Путин имаше търпението да изслуша всичко, което имах нужда да представя като позицията на Сърбия за основния ни проблем – и това е Косово и Метохия. Нашите позиции съвпадат до голяма степен. Благодарих му и му обясних какво ще се случи в следващия период“, допълни сръбският президент.  В рамките на разговора на четири очи държавният глава на Руската федерация Владимир Путин е приел поканата на сръбския си колега за посещение в страната – при това до края на годината, стана ясно след срещата между двамата лидери.  В Москва Вучич обсъди и руските оръжейни доставки за страната му. „Сръбската армия ще бъде по-силна, а страната ни по-сигурна, когато бъдат набавени нови оръжия от Русия, но те не ни трябват за нови сблъсъци, а за да сме в състояние да предотвратим такива“, увери Вучич след разговора с руския си колега Владимир Путин в Москва.  В изказване пред репортери на сръбските медии Вучич отказа да разкрие допълнителни подробности за проведената дискусия по темата, като същевременно увери, че до края на годината на обществеността ще бъде представена информация за всичко, което е свършено в тази област през последните няколко години.  Струва си да се отбележи, че миналата година Москва подари на Белград шест ремонтирани изтребители МиГ-29. През ноември 2017 г. стана ясно, че Русия ще предаде безвъзмездно на ВВС на Сърбия два военнотранспортни самолета „Ан-26“. По-късно бе обявено също обсъждането и доставките на руски хеликоптери за западната ни съседка. Освен това, през последната година Русия предаде на Сърбия 30 танка „Т-72 ТС“ и 30 бронирани машини „БРДМ - 2М\" на обща стойност около 230 млн. евро.  Срещата между Путин и Вучич в Москва е втората, която двамата лидери провеждат в рамките на по-малко от половин година. На предходната им от декември 2017 г. в Кремъл президентите на Сърбия и Русия обсъдиха сътрудничеството в търговията, културата и други области, както и ситуацията на Балканите. По това време в президентския дворец в Москва бяха подписани многобройни споразумения, включително съвместна декларация за сътрудничество в икономиката, както и меморандум за сътрудничество в областта на туризма.  Освен това Русия и Сърбия подписаха изменения на междуправителствено споразумение за премахване на забраната за реекспорт на газ от Сърбия и изменение на споразумението от 2013 г. за доставките на газ за Сърбия. По този повод руската компания „Газпром\" обяви, че според този документ доставката на природен газ за Сърбия ще се увеличи с 15% през настоящата година.  ", "date": "2018.05.09", "title": "Путин и Вучич обсъдиха косовския въпрос и доставките на руски оръжия за Сърбия (ОБЗОР) "}
{"url": "http://epicenter.bg/article/Merkel--Evropa-shte-napravi-vsichko-za-zapazvane-na-yadrenata-sdelka-s-Iran/153856/7/0", "text": "Германия, Франция и Великобритания ще \"направим всичко\", за да гарантираме, че Иран ще остане в ключовата ядрена сделка от 2015 г., обеща канцлерът на Германия Ангела Меркел. \"Ние ще продължим да се ангажираме с това споразумение и ще направим всичко, за да гарантираме, че Иран ще изпълни сделката\", каза Меркел, като добави, че Берлин е взел решението съвместно с Париж и Лондон.   Междувременно от Международната агенция по атомна енергия (МААЕ) потвърдиха, че Иран изпълнява \"ангажименти, свързани с ядрената енергетика\" в рамките на сделката със световните сили. Юкиа Амано, генерален директор на МААЕ, заяви, че \"Иран е обект на най-строг режим за ядрени проверки в света\" и че споразумението от 2015 г. е \"значителна придобивка за проверката\". Американският президент Доналд Тръмп обяви оттеглянето на САЩ от сделката във вторник.  ", "date": "2018.05.09", "title": "Меркел: Европа ще направи всичко за запазване на ядрената сделка с Иран"}
{"url": "http://epicenter.bg/article/Sled-protest-na-studenti-i-prepodavateli---Oksford--quot-izhvarli-quot--Tereza-Mey-/153859/7/0", "text": "Ръководството на университета в Оксфорд свали портрета на британския премиер Тереза Мей, написа лондонският в. \"Сън\", цитиран от Новини.бг.  Едно от най-реномираните висши учебни заведения в света реши махне името и изображението на сегашния министър-председател на Обединеното кралство от стената с известни възпитаници на Оксфорд след протест.  Студенти, преподаватели и служители създадоха и разпространиха подписка в интернет.  \"Присъствието на действащата стопанка на \"Даунинг стрийт\" 10 на стената с известните възпитаници на Оксфорд означава, че университетът изразява своята подкрепа за провежданата от нея политика\", пишеше в искането. Управата на престижния университет удовлетвори желанието на колегите си.  Мей е завършила специалност \"География\" в Оксфорд през 1977 г.  ", "date": "2018.05.09", "title": "След протест на студенти и преподаватели - Оксфорд \"изхвърли\" Тереза Мей "}
{"url": "http://epicenter.bg/article/Zemetresenie-s-magnitud-ot-6-2-po-Rihter-razlyulya-Afganistan/153860/7/0", "text": "  Земетресение с магнитуд от 6,2 по скалата на Рихтер е регистрирано на територията на Афганистан в 15:41 часа местно време. Това показва справка на официалната интернет страница на Европейския средиземноморски сеизмологичен център, съобщава агенция „Фокус“.   Епицентърът на труса е бил в планинския регион Хиндукуш, на 290 км североизточно от Душанбе, Таджикистан, с дълбочина от 109 км под земната кора.    Земетресението е усетено и в столицата на Пакистан – Исламабад.   Не се привеждат данни за пострадали, загинали или материални щети.  ", "date": "2018.05.09", "title": "Земетресение с магнитуд от 6,2 по Рихтер разлюля Афганистан"}
{"url": "http://epicenter.bg/article/Vuchich-obeshta-na-Putin--Sarbiya-nyama-da-vleze-v-NATO-po-nikakav-nachin/153861/7/0", "text": "Ден след встъпването си в длъжност за четвърти мандат като държавен глава на Руската федерация, Владимир Путин прие за среща в Москва сръбския си колега Александър Вучич. Така президентът на западната ни съседка се превърна в първия чуждестранен лидер, който разговаря очи в очи с Путин след официалното му встъпване в длъжност.  Вучич пристигна за двудневно посещение в Москва след визита в Турция, където разговаря с Реджеп Тайип Ердоган. По повод пътуването му до руската столица – второ за последната половин година, от Президентството в Белград отбелязаха единствено, че Вучич ще проведе среща с руския президент и ще участва в парада по случай Деня на победата.  В понеделник от Кремъл съобщиха също лаконично, че лидерите на двете страни \"планират да обсъдят настоящето състояние и перспективите за по-нататъшното развитие на руско-сръбското сътрудничество, хода на осъществяването на съвместните инвестиционни проекти, а също така да обменят мнения по актуалните регионални въпроси“.  По-късно обаче стана ясно, че Вучич пристига в Москва с конкретна мисия: да се запознае с позицията на Русия по косовския въпрос и да обсъди доставките на оръжия за сръбската армия.  Вучич заяви, че ще поиска от своя руски колега да се вгледа \"по-дълбоко“ в косовския проблем и да \"излезе“ с политическа позиция на Москва за Косово. \"Ще помоля президента Путин, освен за директната поддръжка, която оказва на Сърбия, да излезе недвусмислено със своя политическа позиция във всички органи и международни институции и организации“, поясни държавният глава на западната ни съседка.  Сръбският президент припомни, че Русия винаги е подкрепяла недвусмислено териториалния интегритет на Сърбия, но и не само: Москва застава зад Белград, когато там се взимат независими решения и зачита военната неутралност на страната.  \"Няма съмнение, че ще повторя позицията и факта, че Сърбия по никакъв начин няма да влезе в НАТО или в друг военен блок“, подчерта Вучич преди разговора си с Путин.  След срещата с Путин в Москва, президентът на Сърбия коментира пред журналистите обсъждането на косовския въпрос: \"Помолих президента Путин Русия да ни окаже помощ в ООН и други международни организации, когато става дума за Косово. Невъзможно е без Русия да се вземе решение в ООН. Русия ще наблюдава активно продължаването на преговорите и ще реагира своевременно“, подчерта Вучич.  \"Президентът Путин имаше търпението да изслуша всичко, което имах нужда да представя като позицията на Сърбия за основния ни проблем – и това е Косово и Метохия. Нашите позиции съвпадат до голяма степен. Благодарих му и му обясних какво ще се случи в следващия период“, допълни сръбският президент.  В рамките на разговора на четири очи държавният глава на Руската федерация Владимир Путин е приел поканата на сръбския си колега за посещение в страната – при това до края на годината, стана ясно след срещата между двамата лидери.  В Москва Вучич обсъди и руските оръжейни доставки за страната му. \"Сръбската армия ще бъде по-силна, а страната ни по-сигурна, когато бъдат набавени нови оръжия от Русия, но те не ни трябват за нови сблъсъци, а за да сме в състояние да предотвратим такива“, увери Вучич след разговора с руския си колега Владимир Путин в Москва.  В изказване пред репортери на сръбските медии Вучич отказа да разкрие допълнителни подробности за проведената дискусия по темата, като същевременно увери, че до края на годината на обществеността ще бъде представена информация за всичко, което е свършено в тази област през последните няколко години.  Миналата година Москва подари на Белград шест ремонтирани изтребители МиГ-29. През ноември 2017 г. стана ясно, че Русия ще предаде безвъзмездно на ВВС на Сърбия два военнотранспортни самолета \"Ан-26“. По-късно бе обявено също обсъждането и доставките на руски хеликоптери за западната ни съседка.  Освен това, през последната година Русия предаде на Сърбия 30 танка „Т-72 ТС“ и 30 бронирани машини „БРДМ - 2М\" на обща стойност около 230 млн. евро.  Срещата между Путин и Вучич в Москва е втората, която двамата лидери провеждат в рамките на по-малко от половин година. На предходната им от декември 2017 г. в Кремъл президентите на Сърбия и Русия обсъдиха сътрудничеството в търговията, културата и други области, както и ситуацията на Балканите.  По това време в президентския дворец в Москва бяха подписани многобройни споразумения, включително съвместна декларация за сътрудничество в икономиката, както и меморандум за сътрудничество в областта на туризма.  Освен това Русия и Сърбия подписаха изменения на междуправителствено споразумение за премахване на забраната за реекспорт на газ от Сърбия и изменение на споразумението от 2013 г. за доставките на газ за Сърбия.  По този повод руската компания \"Газпром\" обяви, че според този документ доставката на природен газ за Сърбия ще се увеличи с 15% през настоящата година.  ", "date": "2018.05.09", "title": "Вучич обеща на Путин: Сърбия няма да влезе в НАТО по никакъв начин"}
{"url": "http://epicenter.bg/article/Putin-zashtiti-ot-ohranata-si-veteran-ot-voynata--SNIMKI--VIDEO--/153863/7/0", "text": "Президентът на Русия Владимир Путин не позволи на охраната си да отведе встрани от пътя му ветеран от Втората световна война по време на тържествата след парада на Победата на Червения площад в Москва, съобщават руските медии.  Докато държавният глава вървеше сред множеството на площада заедно с президента на Сърбия Александър Вучич и премиера на Израел Бенямин Нетаняху, възрастен ветеран от войната се опита да се приближи до държавните лидери. Охранител от Федералната служба да охрана (ФСО) се опита да го отведе встрани, но президентът го забеляза и го спря.  Путин се приближи до ветерана, стисна му ръката и го покани да се присъедини към него и официалните лица.  Малко по-късно ветеранът участва заедно с високите гости в церемонията по полагане на венци и цветя на Вечния огън в Александровската градина и на алеята на градовете-герои.  ", "date": "2018.05.09", "title": "Путин защити от охраната си ветеран от войната (СНИМКИ, ВИДЕО) "}
{"url": "http://epicenter.bg/article/-quot-Bezsmartniyat-polk-quot--tragna-po-ulitsite-na-Moskva--VIDEO--/153866/7/0", "text": "Безкрайна колона от хиляди участници в \"Безсмъртния полк\" тръгна по московските улици. Десетки хиляди се движат в центъра на руската столица, носейки снимки и портрети на свои роднини - ветерани от фронта, преживели блокадите, партизани и пленници от фашистки концлагери.  Колоната върви по Ленинградския проспект, улиците \"Тверская-Ямская\" и \"Тверская\", след това през Манежния и Червения площад, след което се разделя.  Тази година географията на \"Безсмъртния полк\" е необичайно широка - освен в цяла Русия, шествия се провеждат и по улиците на редица европейски градове, както и в 28 града в САЩ. В София съще се проведе шествие на \"Безсмъртния полк\".  В Донецк и Луганск наред с портретите на ветераните от Втората световна война хората носят и портрети на загинали във войната за Донбас, отбелязват руските медии.  ", "date": "2018.05.09", "title": "На живо! \"Безсмъртният полк\" тръгна по улиците на Москва"}
{"url": "http://epicenter.bg/article/Yaponiya-i-Kitay-otkrivat-goreshta-liniya-po-voenni-problemi/153867/7/0", "text": "Япония и Китай подписаха споразумение за откриване на гореща телефонна линия за целите на отбраната, като целта е предотвратяване на военни сблъсъци, произтичащи от териториалния им спор за острови в Източнокитайско море, съобщава \"Асошиейтед прес\", цитирана от Нюз.бг.  Горещата линия, за която двете страни подписаха меморандум днес, ще влезе в сила през следващия месец.  Споразумението слага край на продължилите цяло десетилетие преговори между Китай и Япония за комуникационен механизъм, който беше блокиран, след като спора за островите ескалира през 2012 г., когато Токио национализира контролираните от Япония острови Сенкаку, които Китай нарича Диаю.", "date": "2018.05.09", "title": "Япония и Китай откриват гореща линия по военни проблеми"}
{"url": "http://epicenter.bg/article/Petro-Poroshenko--Natsizmat-be-pobeden-predi-vsichko-ot-ukrainskiya-voynik-/153872/7/0", "text": "Президентът на Украйна Петро Порошенко смята, че украинският войник е имал приоритетна роля при победата над нацизма във Втората световна война. Държавният глава направи това заявление по време на мероприятията по случай Деня на победата в Киев и бе излъчено от телевизионния канал „112 Украина“, предава РИА Новости, цитирана от Агенция \"Фокус\".  „По мое дълбоко убеждение, над нацизма надделя преди всичко украинският войник“, заяви Порошенко. „Без милионите войници-украинци на бойните полета на Втората световна война, тя, най-вероятно, не би завършила или би продължила по-дълго“.  Държавният глава призова да не се забравят подвизите на украинския народ и подчерта, че по време на войната, в продължение на 35 месеца са се водили активни бойни действия на територията на Украйна. Президентът отбеляза също, че по време на войната милиони украинци са загинали от куршуми, глад и климатичните условия, а нацистите са разрушавали паметници и са осквернявали светите места.  По-рано, припомня РИА Новости, Порошенко се изказа рязко против акцията „Безсмъртен полк“, която се провежда ежегодно в памет на участниците във войната. Украинският държавен глава заяви, че мисията на шествието е „участие в хибридна война, която Москва води с различни методи“. Руската държавна дума го осъди за тези изявления.  През 2015 година Върховната рада на Украйна промени официалното наименование на Деня на победата, изключвайки от него споменаването на Великата Отечествена война. Вместо „Деня на Победата във Великата Отечествена война 1941 – 1945 година, празникът започна да се нарича „Денят на победата над нацизма във Втората световна война 1939 – 1945 година“.  ", "date": "2018.05.09", "title": "Петро Порошенко: Нацизмът бе победен преди всичко от украинския войник "}
{"url": "http://epicenter.bg/article/Saprugata-na-brazilskiya-prezident-skochi-v-ezero--za-da-spasi-kuche/153874/7/0", "text": "  Съпругата на бразилския президент Мишел Темер – бившият фотомодел Марсела, скочи в езеро, за да спаси давещо се куче, съобщава БНР, цитирайки световните медии.   Домашният любимец Пиколи, порода териер, попаднал в езерото, но не успял да се добере до бряг и започнал да се дави.   Марсела Темер не се поколебала да се хвърли във водата както е с дрехите и извадила животното.   В близост имало охранител от службите, отговорни за охраната на президентското семейство, но той отказал да спасява кучето. Впоследствие той бил уволнен.   Мишел Темер беше вицепрезидент и след отстраняването на Дилма Русеф през 2016 зае поста на държавен глава.   34-годишната Марсела е омъжена за Мишел Темер (на 77 години) от 2003 година.  ", "date": "2018.05.09", "title": "Съпругата на бразилския президент скочи в езеро, за да спаси куче"}
{"url": "http://epicenter.bg/article/SASht-vavedoha-sanktsii-protiv-voenni-strukturi-na-Rusiya--Iran--KNDR--Kitay--Turtsiya-i-Sauditska-Arabiya/153875/7/0", "text": "Американската администрация взе решение да въведе санкции по отношение на редица руски, ирански, севернокорейски, ирански и китайски структури, както и организации от Турция и Саудитска Арабия, инкриминирайки ги за нарушения на националното законодателство на САЩ за неразпространение на оръжия за масово унищожение. Съответното уведомление Държавният департамент на САЩ помести в сряда в сборника официални документи на американското правителство – т.нар. Федерален регистър, предава ТАСС, цитирана от Агенция \"Фокус\".  Конкретно, в черния списък влязоха учебният център на зенитно-ракетните войски в Гатчино, 18-и Централен научно-изследователски институт на Министерството на отбраната на Русия в Курск, Конструкторското бюро за приборостроене в Тула, 183-и гвардейски зенитно-ракетен полк и Научно-производствения концерн „БАРЛ“. За пореден път санкции са въведени спрямо Главното управление на Генералния щаб на руските ВС (бившето ГРУ – Главно разузнавателно управление).  Общо в списъка влизат 28 структури. Според твърденията на правителството на САЩ, всички те в една или друга степен са помагали на Иран, Сирия и Северна Корея да разработят крилати или балистични ракети.  ", "date": "2018.05.09", "title": "САЩ въведоха санкции против военни структури на Русия, Иран, КНДР, Китай, Турция и Саудитска Арабия"}
{"url": "http://epicenter.bg/article/-quot-Legolend-quot--predstavi-maket-na-zamaka-Uindzor-za-kralskata-svatba--video--/153876/7/0", "text": "Тематичният парк \"Леголенд\" в Уиндзор, Великобритания, представи макет на едноименния замък, където на 19 май ще бъде сватбата на принц Хари и Меган Маркъл, пише в. \"Дейли експрес\", цитиран от Новини.бг.   Замъкът Уиндзор, изграден от близо 40 000 тухлички Лего, е отнел на майсторите на макети 592 часа.   Пред репликата са поставени фигурки на младоженеца принц Хари с оранжева тухличка, пресъздаваща характерната му рижава коса, и избраницата му Меган Маркъл със сватбена рокля и воал.   Майсторите на макети не са пропуснали да създадат и копие на откритата карета \"Аскот\", с която младоженците ще преминат през Уиндзор след церемонията в храма \"Сейнт Джордж\" на замъка. За направата й са използвани 1500 тухлички Лего.   Посетителите на тематичния парк ще могат да видят също миниатюрни копия на кралица Елизабет Втора, съпруга й принц Филип, кума принц Уилям, съпругата му, херцогинята на Кембридж Катрин и две от трите им деца - принц Джордж и принцеса Шарлот, престолонаследника принц Чарлз и съпругата му, херцогинята на Корнуол Камила, както и на родителите на Меган Маркъл.    Майсторите на макети са изработили и копия от тухлички Лего на очаквани на сватбата знаменитости, сред които Елтън Джон с миниатюрни розови очила, и дамите от \"Спайс гърлс\".   Сватбеният макет ще остане изложен в \"Леголенд\" в Уиндзор до ноември.", "date": "2018.05.09", "title": "\"Леголенд\" представи макет на замъка Уиндзор за кралската сватба (видео)  "}
{"url": "http://epicenter.bg/article/Vuchich-i-Netanyahu-ramo-do-ramo-s-Putin-na-shestvieto-na--quot-Bezsmartniya-polk-quot--/153879/7/0", "text": "Президентът на Русия Владимир Путин лично участва в шествието на „Безмъртния полк“ на Червения площад в Москва заедно с високите си гости - президента на Сърбия Александър Вучич и премиера на Израел Бенямин Нетаняху, съобщиха от Кремъл. Държавният глава на Русия носеше портрет на своя баща, израелският премиер - снимка на свой родственик, а сръбският президент - икона.   Преди това тримата лидери положиха венци пред паметника на Незнайния воин в Александровската градина в руската столица. Акцията „Безсмъртния полк“ се провежда за седми пореден път през 2018 година, припомня \"Фокус\". През 2017-а тя събра около 250 хиляди участници извън Русия.  Според данните на Министерството на външните работи на страната, шествия са се провели в повече от 60 държави, сред които страните от ОНД (Общността на независимите държави), Сърбия, Израел, Гърция, България, САЩ, Великобритания и Франция.  ", "date": "2018.05.09", "title": "Вучич и Нетаняху рамо до рамо с Путин на шествието на \"Безсмъртния полк\" (СНИМКИ, ВИДЕО)"}
{"url": "http://epicenter.bg/article/Zamesiha-Brizhit-Makron-v-izmama-s-kozmetika-/153881/7/0", "text": "Името на Брижит Макрон беше замесено в измама с козметика.   Производител на крем против бръчки успя да заблуди французите, че 65-годишната първа дама на Франция редовно използва техния продукт и дори е станала негово лице, предаде Нова Телевизия.   Истината е, че Брижит няма нищо общо с крема, пише френското издание „Local”. Това обаче не е попречило много французойки да се заблудят и да го закупят с надеждата, че той ще подейства и на тях толкова благотворно, колкото на нея.   Онлайн измамата започнала с новини за крема във фалшиви уебсайтове. Статиите разказвали за „успеха на козметичната компания на първата дама” и за факта, че „кремът, който тя използва, ще промени грижата за кожата завинаги”. Към новините, разбира се, имало и реклами на фирмата-производител. Според тях сред клиентките им са и Мишел Обама и Карла Бруни.   В началото изглеждало, че пробата на козметичното чудо ще струва 4 евро, но впоследствие се оказвало, че цената е 88 евро.   След като научила за измамата, Брижит задействала адвокатите си, които изискали свалянето на фалшивите реклами и статии.   Това не е първият път, когато името на първата дама се използва за нечисти цели. През март тя подаде оплакване в съда, след като измамници разпратиха мейли от нейно име, с което изискват услуги за хора, които уж са близки до нея. Например, безплатно взимане от летището в Мароко за мъж, който твърдял, че е братовчед й. Или най-добрата маса в луксозен парижки ресторант. Скамът бил разпространяван от имейл адреса cabinet@presidence.fr, с претенцията, че е изпратен от нейния офис. Всъщност, официалният електронен адрес на френското президентство е Elysee.fr.   Разследването продължава.", "date": "2018.05.09", "title": "Замесиха Брижит Макрон в измама с козметика  "}
{"url": "http://epicenter.bg/article/V-NATO-stresnati-ot-novite-ruski-raketi-na-parada-v-Kaliningrad-/153884/7/0", "text": "За първи път руските оперативно-тактически ракетни комплекси „Искандер-М“ взеха участие в парада, посветен на Деня на победата в Калининград, предава руската информационна агенция Интерфакс, цитирана от \"Фокус\".  Агенцията уточнява, че новите ракетни комплекси са включени в състава на сухопътните войски към командването на Балтийския флот и са били разположени на територията на Калининградска област.  В кореспонденцията се съобщава, че редом с „най-масовия съветски танк от времето на войната Т-34“ са били показани съвремените зенитни комплекси С-400, бреговите ракетни комплекси „Бал“ и „Бастион“.  В парада са участвали над 1800 военнослужещи, като две от каретата са били от военнослужещи жени.  Според „Интерфакс“ новите оперативно-тактически ракетни комплекси „Искандер-М“ играят особено важна роля за сдържане на действията на Северноатлантическия алинс по границите с Русия.  ", "date": "2018.05.09", "title": "В НАТО стреснати от новите руски ракети на парада в Калининград "}
{"url": "http://epicenter.bg/article/Grupa--quot-Equinox-quot--Imame-sili-za-parvoto-myasto--proektat-ni-e-svetoven/153807/6/0", "text": "Очаквано България се класира на финала на Евровизия. Късно снощи в Лисабон групата „Equinox“ се представи безупречно и спечели сърцата на жури и публика в един от най-оспорваните полуфинали в последните издания на конкурса.   Изпълнението на песента „Bones“ впечатли феновете по света и се оказа едно от най-коментираните в социалните мрежи. Според букмейкърите страната ни има шанс да се бори за място сред най-добрите на финала в събота.     „И при нас еуфорията е голяма. Това е голямо постижение, но в същото време и огромна отговорност. Продължаваме да работим здраво и се надяваме да се представим още по-добре на финала“, каза Владо.   „Бяхме доста убедени в това, което правим. Искахме да се фокусираме изцяло върху нашата работа, която е доста сложна. Мисля, че изпълнихме тази задача и резултатът е видим. Искаме да благодарим на всички наши приятели, които ни подкрепят и гласуват за нас. Правим всичко за България, за модерния имидж на нашата държава, за едно красиво послание и се радвам, че можем да се обединим около него“, допълни още той. „Когато излязохме на сцената, първо, видяхме, че залата е препълнена и че хората ни се радват. Това ни даде тласък и успяхме да овладеем сценичната треска. Нещо повече, преди изпълнението се събрахме, послушахме малко музика заедно, репетирахме и се помолихме всичко да бъде наред. Не мога да преценя със сигурност колко добре се представихме снощи, но се надявам, че най-силното ни изпълнение предстои в събота“, сподели развълнуван Владимир от „Equinox“ и се закани:   „Ще гоним най-доброто възможно класиране за нашия проект. Убеден съм, че имаме сили за първото място. Всичко зависи от оценките на журито и подкрепата на феновете. Ние ще се постараем да си свършим работата по най-добрия възможен начин. Ако успеем да вдъхновим вас да ни подкрепите, значи всичко е наред.“   „В следващите няколко дни ще комбинираме репетициите с почивката. Трябва да има момент на отпускане, но не бива и да спада тонусът. Все пак ни чака сериозна работа. Обичаме ви и ви благодарим за подкрепата!“, допълниха от групата.", "date": "2018.05.09", "title": "Група \"Equinox\": Имаме сили за първото място, проектът ни е световен"}
{"url": "http://epicenter.bg/article/Zapochva-Festivalat-v-Kan--Vreme-e-za-feminizam-i-skandali-/153831/6/0", "text": "Отново сме в разгара на филмовия фестивал в Кан. Официалното откриване беше снощи, а елитният киномаратон с присъствието на цял куп звездни имена в журито и зад кулисите ще продължи до 19 май.    който редовно присъстваше на Кан през последните две десетилетия. По тази, а и по още много причини, следващите дни се очертават да бъдат заредени със силни политически и социални послания. Тази година на фокус ще бъде слабото представяне в Кан на жените-режисьори.      срещу политиката на фестивала и в подкрепа на движенията #MeToo и #TimesUp.   Преди година на актрисите им беше забранено да преминават по червения килим, ако не са обути във високи токчета. Дрес-кодът на фестивала от десетилетия е обявяван за „сексиски“, а сценаристката, писател и филмов критик за The Times Кейт Муир дори обяви, че фестивалът представлява „двуседмично празненство за мъжкия мозък и женската красота“.   В тази връзка AFP разпространи статистика за съотношението между жени и мъже режисьори, сценаристи и носители на най-престижните три приза на филмовия фестивал в Кан за последните 70 години. От 268 филмови творци в историята на Кан, получили някоя от трите първи награди, само 11 (или 4%) са жени. За последните седем десетилетия, откакто съществува фестивалът, жените, отнесли приз за най-добър режисьор или сценарист, са малко над 3,5 % от всички участвали - или 4 от 111 души.   Единствената жена, получавала някога най-високото отличие „Златна плама“ е новозеландката Джейн Кемпиън – режисьор на филма „Пианото“ от 1993 година. Иранката Самира Махмалбаф пък е единствената жена, която печели престижната Награда на Журито цели два пъти – за филма от 2000 година Blackboards и три години по-късно за At Five in the Afternoon.   Последно жена-режисьор получи приз през 2014-а година. Аличе Рорвахер отнесе голямата награда за филма The Wonders. Тази година тя участва отново със свой прокет - Happy as Lazzaro. Но ако само една-единствена жена някога е печелила големия приз „Златна палма“ с филм, то това се дължи и на факта, че съвсем малко филми на жени изобщо стигат до номинации в Кан. От 1946-а година насам само 84 от 1790 режисьори, присъствали в състезателната програма, са били жени – с една дума по-малко от 1 на 20. И тази година няма да има промени И това предстоящо издание на филмовия фестивал няма да наруши традицията на минимално женско участие, като има само три филма, режисирани от слабия пол, сред 21-те заглавия в конкурсната програма.   Миналата година положението беше абсолютно същото. И все пак това е напредък - през 2010-а и 2012-а в селекцията не е имало нито един филм на жена-режисьор. Организаторите на фестивала в Кан признават неравенството по отношение на половете, но настояват, че това положение отразява положението на жените в киноиндустрията като цяло.   На специална пресконференция в понеделник директорът на фестивала Тиери Фремо коментира, че   но подчерта, че е против квоти за „мъже“ и „жени“. Тиери Фремо обеща, че Кан ще се адаптира към променящия се световен културен пейзаж. Според него „киното винаги е било в ръцете на мъжете“, но той вярва, че бъдеще ще има все повече жени режисьори.   Директорът обяви, че фестивалът ще подобри процентното съдържание на жени и мъже в комитетите по селекции, че ще има повече жени президенти на журито и че в бъдеще ще се селектират повече филми, режисирани от жени.   Тази година президент на журито е австралийската актриса Кейт Бланшет – която беше една от най-известните жертви на Харви Уайнстийн. Освен президента, журито се състои от 4 жени и 4 мъже – това е съотношение, което се запазва в годините от 2013-а насам. Освен Бланшет, в журито участват актрисата Кристен Стюарт, френската звезда Леа Сейду, режисьорката Ейва ДюВерне, бурундската перица Каджа Нин, режисьорите Дени Вилньов, Андрей Звягинцев, Робер Гедигиан, и китайският актьор Чан Чен.   Бланшет ще бъде 12-ата по ред директорка на журито в 71-годишната история на фестивала. Само една жена-режисьор някога е имала тази чест – Джейн Кемпиън през 2014-а, докато всички останали председателки са били актриси. Като цяло жените са добре представени в журито на Кан през годините, въпреки че и това е относително. Само един от пет члена на журито е бил жена в цялата седемдесетгодишна история на фестивала. Режисьорите-насилници Директорът на фестивала Тиери Фремо обяви и позицията на Кан по отношение на скандалните „насилници“ и „сексисти“.   . Преди седмица в САЩ режисьорът беше изгонен от журито за наградите „Оскар“, но на въпрос дали и Кан ще отреже квитанциите на Полански, Фремо отговори с „не“, както и че въпросът е много сложен. От тази година и достъпът до Кан на режисьора Ларс фон Триер вече е възобновен.   През 2011-а той беше обявен за нежелан гост, след като направи шега, че е нацист и симпатизира на Хитлер. Фремо сега обясни, че Триер „не е антисемит“ и е бил наказан достатъчно дълго, за да може вече да се завърне. По време на фестивала датският режисьор ще представи новото си заглавие - трилъра The House That Jack Built с участието на Ума Търман.   Премиерният филм тази вечер, с който ще бъде открит фестивала, е на режисьора Асгар Фархади. В психологическия трилър Everybody Knows участват Пенелопе Круз, Хавиер Бардем и Рикардо Дарин. Това ще бъде вторият испаноезичен филм, който открива елитния фестивал през годините, след „Лошо възпитание“ на Пердо Алмодовар през 2004 година.    Той ще открие секцията „Особен поглед“, която се приема за алтернативна на официалната, и тази година ще съдържа 18 филма. Шест от тях са премиерни.   В секцията „Особен поглед“ световна премиера този петък ще има и филмът „Ангелът“ на аржентинския режисьор Луис Ортега. Той е базиран на истинската история за серийния убиец Карлос Робледо Пуч, наречен „Ангела на смъртта“. Пуч нашумява със своя красив външен вид и руси къдрици, както и с 40 кражби и 11 убийства. Президент на „Особен поглед“ ще бъде Бенисио дел Торо, а победителите в секцията ще станат ясни на 18 май. Единственият холивудски блокбъстър, който се очаква да има премиера по време на Кан, ще бъде „Соло“ от поредицата „Междузвездни войни“.   С интерес се очаква и новият документален филм за Уитни Хюстън на носителя на Оскар Кевин Макдоналд. Филмът проследява демоните, с които певицата се бори през краткия си живот. На фестивала се очакват поне 12 заглавия с ЛГБТ-тематика, както и такива, засягащи силни социални теми като насилието над деца, мъжката проституция и смяната на пола. Ще бъде представен и първият кенийски филм, селектиран за участие в Кан. Заглавието вече беше забранено в родината си, заради това, че описва лесбийска романтична история. Техеран пък не разреши на режисьора Джафар Панахи да замине за участие на фестивала.   Неговият филм „Три лица“ вече беше селектиран в конкурсната програма. Филмът е сниман нелегално, тъй като дисидентът-режисьор получи забрана да прави филми в продължение на 20 години заради своята активна гражданска позиция срещу иранските власти. Другият режисьор, който няма да присъства на фестивала, защото е задържан в родината си, е руснакът Кирил Серебреников. Той се намира под домашен арест в Москва по обвинения за присвояване на средства. Неговият филм „Лято“ също ще участва в конкурсната програма и е смятан за един от фаворитите за „Златна палма“.   Междувременно Тиери Фремо каза пред репортерите, че е иронично, че и двамата режисьори – и иранският, и руският, са „наказани“ именно за филми, които не носят политически заредени послания.   Източник: woman.bg", "date": "2018.05.09", "title": "Започва Фестивалът в Кан! Време е за феминизъм и скандали  "}
{"url": "http://epicenter.bg/article/-quot-Ekuinoks-quot--Gordi-sme--che-za-poredna-godina-Balgariya-predstavya-vpechatlyavasht-proekt-/153834/6/0", "text": "\r\n Снощи група \"Екуинокс\" класира България за големия финал \"Евровизия\"2018. \r\n   \r\n Още по време на живото предаване Владимир Михайлов, който бе един от представителите на сцената, сподели снимки от залата и написа: \r\n \r\n   \r\n На пресконференция, продължила до късно през нощта, \"Екуинокс\" за шанса да представят България и заявиха, че са готови да се изкачат по стълбицата до първото място. \r\n   \r\n \r\n  - каза продуцентът на българското участие в \"Евровизия\" Йоана Левиева-Соъйр. \r\n   \r\n Утре предстои вторият полуфинал на \"Евровизия\"2018, в който представителите на още 20 страни ще се борят за място в големия финал на 12 май. Обществената медия ще излъчи конкурсните вечери пряко от португалската столица по БНТ1 и БНТ Свят от 22:00 часа. \r\n   \r\n \r\n", "date": "2018.05.09", "title": "\"Екуинокс\": Горди сме, че за поредна година България представя впечатляващ проект!"}
{"url": "http://epicenter.bg/article/Skitashtiyat-propovednik-na-Internet-Tim-Koul-idva-u-nas-za-sreshta-na-Balgarskata-autsorsing-asotsiatsiya/153886/6/0", "text": "Тим Коул, немско-американски интернет изследовател и критик, наричан „скитащия проповедник на Интернет“, прие поканата да бъде лектор на тазгодишната конференция на Българската аутсорсинг асоциация.   Форумът ще се проведе на 8 юни в хотел „Интернационал“, Златни пясъци под егидата на кмета на община Варна Иван Портних. Същата вечер ще бъдат връчени годишните награди за иновации, високи технологии и аутсорсинг. Съорганизатори на галата са Българската аутсорсинг асоциация, Българската асоциация на софтуерните компании - БАСКОМ  и община Варна.   Тим Коул е автор на бестселъри, журналист, автор на рубрики във водещи европейски списания и вестници, блогър, мотивационен лектор и модератор на технологични форуми по целия свят. В последната си книга \"Digital Transformation\" той описва ефекта от дигитализацията на икономиката и призовава компаниите да ускорят своята трансформация, за да бъдат истински успешни.   Именно дигиталната трансформация е във фокуса на годишната конференция на БАА. „Очаква се на конференцията да се събере елитът на индустрията, за да обсъди горещи теми като: „Какво е въздействието на дигитализацията върху аутсорсинг индустрията? Какви са възможните сценарии за развитието й? Дали сме свидетели само на еволюционен етап или бизнесът скоро ще бъде радикално преформатиран, за да влезе в нова ера. Как да моделираме управлението на таланти, за да бъдем успешни? Какви биха били ефектите от дигиталната трансформация върху икономиката, образованието и чуждите инвестиции?“, коментира председателят на асоциацията Станимир Николов.   В търсене на отговори на тези въпроси Българската аутсорсинг асоциация става домакин на най-важната годишна среща на лидерите в сектора. Тя събира над 200  водещи топ мениджъри и собственици на компании, които обсъждат в дълбочина предизвикателствата пред индустрията, обменят опит и визии, чертаят стратегии за развитие. За участници в панелите са привлечени международно признати експерти в областта на аутсорсинга, управлението на процеси и таланти, стратегическите анализи и роботиката.   Международно жури ще излъчи носителите на технологичните оскари в 13 категории сред подалите своите кандидатури до 25 май 2018 г. на   .", "date": "2018.05.09", "title": "Скитащият проповедник на Интернет Тим Коул идва у нас за среща на Българската аутсорсинг асоциация"}
{"url": "http://epicenter.bg/article/Institut--Ivan-Hadzhiyski--Izlizaneto-na-SASht-ot-iranskata-sdelka-vodi-do-novo-razdelenie-na-Zapada/153828/11/0", "text": "В региона на Близкия Изток и Иран надвисват облаците на възможно противоборство, което да противопостави САЩ, Израел и Саудитска Арабия на Иран.    Целият американски натиск същевременно обаче укрепва властта на иранския президент Рухани и циментира придържането му към все по-тесни взаимоотношения с Русия и Турция.  Този нов и странен триъгълник Русия–Турция–Иран става все по-важен в международната ситуация. Засега, той оцелява, но предизвикателствата пред него са огромни – например, ударите в Сирия извадиха на показ разногласията между Турция, която ги подкрепи, и Русия и Иран, които ги осъдиха.     също не се надживява. Извънредното положение бе удължено за седми път. Голямата новина за свикване на предсрочни избори, година и половина преди редовните показва, че турският държавен глава явно се притеснява, че с напредването на времето позициите му могат да започнат да отслабват, а напрежението със Запада в крайна сметка да се отрази негативно и във вътрешната му политика.   включително до степен Атина да поиска френски кораби за защита на своите острови в Егейско море, също е фактор на несигурността.       Новата „американска политика“ на казахстанския президент Нурсултан Назърбаев пък дава плодове: Кахазстан предостави каспийски пристанища на САЩ, които освен търговско могат да имат и военно предназначение. Казахстан знаково не подкрепи руската резолюция срещу ударите в Сирия в Съвета за сигурност на ООН.     но демонстрират колко лесно би било да се наложат политически промени в периферията на Русия без нейно одобрение.   По всяка вероятност Русия проявява сдържаност спрямо разнородните предизвикателства, за да може да осъществи в условията на все пак контролирана конфронтация някои от преките си цели: проекта „Северен поток – 2“, продължението на „Турски поток“, Кримския мост, Световното първенство по футбол.  Не бива да се изключва обаче   Може да се напомни, че преди години Русия дълго не реагираше на Майдана в Киев, за да може спокойно да проведе Олимпийските игри в Сочи, а след закриването им без колебание пристъпи към анексирането на Крим.    САЩ търсят „точков удар” върху развитието на високите технологии в Китай - в подготвения за по-високо облагане американски списък фигурират преди всичко и продукти на информационни и комуникационни технологии, космонавтика, роботика, автоматизация и др. Китайският отговор също беше „точков” и засегна производството на тъкмо онези щати, които гласуваха за Тръмп.   Затова Тръмп оставя възможност за заден ход - в скорошните си разговори с японския премиер Шиндзо Абе Тръмп загатна, че е възможно връщане на Щатите в Транстихоокеанското партньорство.   Последователните визити на френския президент Макрон и на германския канцлер Меркел във Вашингтон са фокусирани предимно върху крайно деликатния проблем за американските проектомита върху стоманата и алуминия.  До решение не се стига: САЩ отложиха въвеждането на митата с още един месец.   И по всичко личи, силната позиция в случая се държи от американците.    Ако през миналата година западноевропейските политици практикуваха едно почти високомерно отношение към Тръмп, то сега Тръмп определено не е изолиран. Разногласията между Берлин и Париж още повече го подчертават.  Те засягат не само траекторията на бъдещата реформа на европейския проект, но и степента на „либералност“ на самия проект. Изборът на Тръмп бе довел до медийни публикации и внушения, че вече Ангела Меркел става лидер на либералните сили. Трудностите на германския политически процес обаче спъват нейните възможности да се прояви пълноценно в подобна роля.    На свой ред президентът Макрон доста откровено претендира за същата роля - за гарант на либерализма, ползвайки контраста между собственото си вдъхновение и немската инертност.    Докато едни са убедени, че отравянето на Скрипал във Великобритания е провокация, други настояват, че всички английски версии безусловно сочат вината на Путинова Русия. Докато едни иронизират ефективността на операцията на САЩ, Великобритания и Франция срещу Сирия, като изтъкват как цели две трети от изстреляните ракети са били прихванати от демодирани противоракетни системи от съветско време, други подчертават как нито една ракета не е била свалена и ударът е бил хирургически безупречен. Подобни процеси текат и у нас.   Докато едни приветстват президента Радев за достойно поведение в срещата с руския патриарх Кирил, други заклеймяват Радев за унизително слугинско поведение. Едни вярват, че Иванчева е символ на корупция, други вярват, че това е постановка.   да застава ту зад една, ту зад друга позиция, и това всъщност очертава сложността и противоречивостта на официалната българска гледна точка. Например, в нарасналото международно напрежение българската позиция изглежда нюансирана, не изцяло „западна“.        ДПС не предлага нищо ново, най-вече защото е заета твърде с вътрешните си проблеми, свързани с натиска за обединение с други подобни партии, НПСД и ДОСТ, и с новата обстановка в Турция, провокирана от решението на Ердоган за предсрочни избори. Патриотите са все по-рядко обединени.   Неговите избиратели не са нито прозападни, едва ли одобряват идеи като тези за сближаване със СДС и т.н. Ето защо Симеонов се опитва да възстанови образа на партията НФСБ, като все повече избягва говоренето в първо лице ед.ч. и изразява „колективната воля“ на своето ръководство. Почеркът на Цветанов все повече личи в контекста на усложнените коалиционни отношения.  За разлика от нюансите при Борисов, Цветанов еднозначно и при всеки повод се идентифицира с партньорите от ЕС и НАТО.  Това е в синхрон с настъпващия консервативен тренд при управляващите – Цветанов съчетава прозападните настроения именно с традиционалисткия подход на ГЕРБ, който напоследък се характеризира от мнозина като опит за специфична консервативност.    Линията на Цветанов се опитва да изземе и един от основните аргументи на отново коалиращата се стара десница - необходимостта от защита на евроатлантизма и борба с русофилията.  ", "date": "2018.05.09", "title": "Институт „Иван Хаджийски“: Излизането на САЩ от иранската сделка води до ново разделение на Запада"}
{"url": "http://epicenter.bg/article/Valeriya-Veleva--Ot-birata-na-Karakachanov-do-spoykata-vav-vlastta-/153870/11/0", "text": "И то на правителството на Борисов. И то по време на европредседателството.  Тази ситуация лъсна след вчерашната среща между председателя на БСП Корнелия Нинова и вицепремиера Красимир Каракачанов - лидер на ВМРО и съпредседател на ОП, които пък са коалиционни партньори на ГЕРБ.  Такава среща предстои утре и с другия вицепремиер Валери Симеонов - лидер на НФСБ и също съпредседател ОП.  И двамата поискаха лично и поотделно рандевута с Нинова, към която досега не са показвали знаци на уважение или на респект. Напротив!    Симеонов не слезе на това ниво.  Бира Каракачанов не извади. С Нинова останаха на вода.   , така и в патриотичната властова сглобка между ВМРО, НФСБ и \"Атака\".  А тя никак не е добра за държавата.    -   по отношение на базисни за страната законопроекти: за модернизация на армията, за вероизповеданията, за хазарта, за здравето, за местни данъци и такси...  -  Това отдавна не се е случвало. Не е драма, но е знак. -     по закона за вероизповеданията. За Симеонов ще разберем утре.  -   Същото ще се случи и със Симеонов, ако ГЕРБ отхвърлят законопроекта му за хазарта или за тютюнопушенето.  -  , или да се спотайва, все едно че нищо не е било. Оставка няма да подаде, защото никога повече няма да е министър. Да се спотайва не е в характера му. Затова \"търси консенсус\" навън, показвайки, че няма такъв вътре. И не спира да тръби, че в парламента няма комуникация. Пак удар по Цветанов. -   и че го натискат да назначава кадри на ГЕРБ без компетентност.  -   и не се знае докога авторитетът на Борисов ще може да удържа вътрешната (не)стабилност.    - извадили са \"патриотично\" томахавките и не се знае кой кога кого и за какво ще удари, въпреки публичните им изявления, че всичко е наред и че скандалите им са тип \"семейна свада\". -    - Сидеров рече, че срещите на Каракачанов и Сименов са нелегитимни. Симеонов му отвърна в стил - ти кой си, че да ми даваш нареждания, а Каракачанов смънка, че атакистът нещо не е разбрал, сякаш е дементен. -   Той ходи до Крим без да му пука за държавната политика, така че като нищо утре може да скандализира и срещата на Валери Симеонов с Нинова. Ако Борисов не го \"вразуми\"...  -  С такива \"партньори\" не е възможно дълго време да се управлява. Ситуацията ще изпилва все повече нервите на премиера и доверието в ГЕРБ. В момент, когато България е в центъра на Европа, когато елитът на Европа пристига в София, което никога досега не се е случвало, поведението на партньорите на ГЕРБ е уронващо престижа им.  -   защото на ОП изобщо не им пука за това как изглеждат отстрани и какви вреди нанасят върху общото възприятие за властта и за България като европейска страна.    -   защото се превръща във фактор, от чиито гласове зависи прокарването или не на важни управленски решения.  -  . С нея БСП се наложи като остра опозиция. Без да изменя на резкия опозиционен тон и на амплоато си на \"агресивен\" водач, Нинова показва и умение да говори с всички, независимо от партийната окраска, да бъде мост на сближаване по позиции, които касаят държавата. Получава се нещо странно - докато Борисов година вече играе навън ролята на миротворец и се опитва да сдобри размирните Балкани, вътре в страната лидерът на опозицията влиза в ролята на омиротворител на враждуващите във властта. Кой ще спечели повече - зависи от чувството им за такт, от натрупания опит и мъдрост.    - ГЕРБ могат да си позволят да неглижират патриотите, защото имат на разположение ДПС. Колкото повече Сидеров се опитва да вреди на ГЕРБ, толкова повече \"цената\" му пада. И погледите ще се обръщат към ДПС. А политиката на оцеляване ще върви редом с политиката на сделката. \"Златният пръст\" обаче не може да бъде вечен. Защото е позор за принципите в демокрацията.    - Поне до евроизборите през май 2019 година. Скандалите в парламента ще се множат, кръчмарското поведение ще замества коалиционната култура, която е на най-ниското ниво, което познаваме. По-зле е дори от времето, когато ГЕРБ имаха за партньори реформаторите. И гневът ще расте. Но никой не е готов за избори. И това е спойката, която ги държи. Евроизборите ще бъдат първият тест за отговорността и заслугите да бъдеш на власт. Но има и едно \"ако\". Ако партньорите не те издънят! ", "date": "2018.05.09", "title": "Валерия Велева: От бирата на Каракачанов до спойката във властта "}
{"url": "http://epicenter.bg/article/SASht-otnemat-litsenzite-na-Boeing-i-Airbus-za-dostavka-na-samoleti-za-Iran-/153851/4/0", "text": "Лицензите на Boeing и Airbus за доставка на самолети за Иран ще бъдат отнети, заяви финансовият министър на САЩ Стивън Мнучин, цитиран от CNBC и БНР. Решението идва непосредствено, след като президентът Доналд Тръмп оттегли САЩ от споразумението по ядрената програма на Ислямската република.  Авиокомпанията IranAir е поръчала 200 пътнически самолета за 38 милиарда долара – 100 от Airbus, 80 – от Boeing и 20 – от ATR.  Сделките зависят от американски лицензи, тъй като в самолетите се използват компоненти, произведени в САЩ.  Според CNBC, в резултат на решението, Boeing ще загуби около 20 милиарда долара.  ", "date": "2018.05.09", "title": "Започна се! САЩ отнемат лицензите на Boeing и Airbus за доставка на самолети за Иран "}
{"url": "http://epicenter.bg/article/Evropeyskata-banka-za-vazstanovyavane-i-razvitie-povishi-prognozata-si-za-Balgariya/153890/4/0", "text": "Европейската банка за възстановяване и развитие (ЕБВР) повиши прогнозата си за икономиката на България през 2018 г., очаквайки БВП да нарасне с 3.6% през настоящата година.   Това сочи актуализираният доклад Regional Economic Prospects, представен днес на годишната конференция на банката, провеждана в Йордания, съобщава инвестор.бг. Това е същият ръст като м.г., но прогнозата в предишния доклад беше за 3.2%.   Очакванията за следващата година обаче са за забавяне на растежа до 3.4%. Освен за България банката повишава икономическите си прогнози за повечето региони, позовавайки се на по-силната инвестиционна активност и по-високия износ, като средното увеличение ще бъде 3.3% през 2018 г.   За 2019 г. се очаква леко забавяне до 3,2%. В доклада си банката отбелязва, че основен двигател на растежа в България е било частното потребление.   Средното заплащане се е увеличило заради стегнатия пазар на труда и 10-процентовото повишение на минималната заплата.   Подобреното усвояване на фондовете на Европейския съюз през 2017 г. също е подкрепило развитието на икономиката, след като през предишната година бе усетено забавяне в тази насока. Банката отбелязва още, че след тригодишна инфлация потребителските цени отново са започнали да растат през миналата година в резултат на завишеното потребление на домакинствата. Благодарение на строгите фискални политики пък се е стигнало до бюджетен излишък от 0.9% от БВП в края на годината.  Според прогнозите на ЕБВР основен двигател на икономиката и през тази година ще продължи да бъде вътрешното търсене, тъй като условията на стегнатия пазар на труда подкрепят потреблението, а инвестициите се засилват заради работата по инфраструктурните проекти, финансирани по програмата на ЕС 2014-2020 г.", "date": "2018.05.09", "title": "Европейската банка за възстановяване и развитие повиши прогнозата си за България"}
{"url": "http://epicenter.bg/article/Deloto-za-iztochvaneto-na-KTB-zapochna-po-sashtestvo-/153843/3/0", "text": "В Специализирания наказателен съд започна делото по същество за източването на фалиралата Корпоративна търговска банка /КТБ/, предаде БГНЕС. В зала 5 имаше над 30 души - 17 подсъдими (от общо 18, защото Цветан Василев е в Сърбия), техните адвокати и назначените от съда резервни защитници.  Преди прочитането на обвинителния акт съдия Вержиния Петрова поиска всички да застанат прави, защото това било \"най-тържествената част от процеса\". След като адвокат Ина Лулчева се противопостави на това искане, защото \"в закона не е записано задължение страните да стоят прави при прочитане на диспозитива от обвинителния акт\", съдия Петрова уважи нейното възражение.  В залата прави останаха само четиримата прокурори, сред които Иван Гешев, който е и ръководител на Специализираната прокуратура.  Иван Гешев заяви, че процесът не го бави прокуратурата. Има обвинение срещу един от адвокатите на г-н Цветан Василев, добави Гешев във връзка с делото.  \"Обвинението е повдигнато от прокурор за престъпление по член 321, ал. 6. Няма да цитирам имена. На този човек по указание на Василев са му дадени пари, за да „профилактира” свидетеля Лазов. Ние не се притесняваме, засега и свидетелите, които казват истината, не се притесняват\", добави още Гешев.  ", "date": "2018.05.09", "title": "Делото за източването на КТБ започна по същество "}
{"url": "http://epicenter.bg/article/Aresti-v-Plovdiv-zaradi-prestapleniya--svarzani-s-prodazhbata-na-lekarstva/153865/3/0", "text": "Петима са задържани при акцията на Окръжната прокуратура в Пловдив. Те са участвали в източването на Регионалната здравноосигурителна каса, казаха от държавното обвинение за bTV. И петимата са обвинени в корупция. Двама от тях са служители на Kасата, а останалите трима са част от корупционната схема. Според обвинението директорът на Касата не е знаел за това.   В ранния следобед маскирани полицаи атакуваха два автомобила в центъра на Пловдив и задържаха двама мъже, единия от които е на ръководен пост в Регионалната здравноосигурителна каса. Според очевидци в единия автомобил са открити множество банкноти по 50 лева.   Арестът е извършен на оживена улица, на няколкостотин метра от сградата на Здравната каса. На други места в града са арестувани другите трима.   Директорът на дирекция ДКИМДПА в РЗОК - Пловдив Иван Деспотов е единият от арестуваните при зрелищната полицейска акция на ул. \"Данаил Николаев\"  днес.  В ранния следобед двама служители на Здравна каса - Пловдив бяха задържани при операция на \"Икономическа полиция\".    Според осведомени държавните служители са заловенис подкуп.    По непотвърдени данни се касае за около 50 000 лева в банкноти по 50 и 100 лева, съобщава \"Трафик\". Парите били натъпкани в над 30 найлонови торби и в две куфарчета, сложени в багажника на автомобил.    \"Беше малко след 13 часа, когато чух свирене на спирачки и видях , че на улицата напряко е спрял полицейски бус. Той беше пред две коли. От него изскочиха полицаи и извадиха двамата шофьори от колите. Претърсиха ги. И у двамата имаше големи суми, пачки по 50 и 100 лева. На единият парите бяха в портфейла, а на другия - \"диагоналката\", разказа едно от поемните лица.    Според него арестът е бил точно като на филм.  Другият задържан е Влади Манев, който е служител в дирекцията, управлявана от Деспотов.  На този етап няма официална информация за проведената акция, която е била под ръководството на Окръжна прокуратура. Според очевидци тя е стартирала около 13 часа, като мъжете са били под наблюдение от доста време. Автомобилите, с които са се движили, са били спрени от патрулки, последвали са арест и претърсване. ", "date": "2018.05.09", "title": "Петима задържани в Пловдив за източване на Регионалната здравноосигурителна каса"}
{"url": "http://epicenter.bg/article/38-godishen-otselya-po-chudo-sled-skok-ot-petiya-etazh--spasi-go-krusha/153868/3/0", "text": "  38-годишен мъж от Кюстендил е оцелял по чудо, след като скочил от петия    Сигналът за опита за самоубийство е подаден вчера около 17 часа на тел. 112.    Според съседи, младият мъж е скочил след скандал с приятелката си, защото от жилището им се чували крясъци.   Посадена пред блока круша обаче е спасила живота на кандидат-самоубиеца. Дървото е омекотила удара в земята и мъжът е оцелял. Той е настанен в реанимацията на кюстендилската болница.    По случая е образувано досъдебно производство, съобщиха от полицията.   Същевременно от СДВР съобщиха, че също вчера, в София, е получен сигнал за самоубил се млад мъж.   Самоличността му е установена. Той е 27-годишен и се е прострелял в главата с пистолет. Сигналът е получен преди обяд. Причините и обстоятелствата около нещастният инцидент към момента се изясняват.    ", "date": "2018.05.09", "title": "38-годишен оцеля по чудо след скок от петия етаж, спаси го круша"}
{"url": "http://epicenter.bg/article/MVR--8468-vodachi-i-patnitsi-sa-provereni-za-nevracheni-fishove-i-neplateni-globi--otneti-sa-254-knizhki/153878/3/0", "text": "  6394 моторни превозни средства са проверени в рамките на проведената през миналата седмица (2 май – 6 май) специализирана полицейска операция за невръчени фишове и неплатени задължения по Закона за движение по пътищата, съобщиха от пресцентъра на МВР, предаде агенция „Фокус“.   Проверките бяха проведени основно по пътищата, водещи към граничните пунктове на страната, и в тях участваха екипи на Пътна полиция и Агенция „Пътна инфраструктура“. Освен водачите на всяко едно от превозните средства, проверени са и 2 074 пътника.    В хода на инспекциите на водачите са връчени 1092 електронни фиша, а на техните спътници - 179 фиша. Освен това са отнети 254 свидетелства за управление на моторно превозно средство за неплатени глоби, т. нар. шофьорски книжки.    Данните бяха изнесени от инспектор Петър Соколов от сектор „Пътно движение и правоприлагане“ и инспектор Иво Писанов от сектор „Административно-наказателна дейност“ в отдел „Пътна полиция“ на ГДНП.    Освен за фишове и неплатени глоби, при операцията са констатирани и други нарушения. Установени са 218 случая на водачи и пътници, които са се движили без задължителните обезопасителни средства – колани и каски, 74 - на движение без задължителната застраховка „Гражданска отговорност“, и други 56 – без платена винетна такса.   Констатирани са 36 случая на водачи, седнали зад волана след употреба на алкохол, и на други 16 – след употреба на наркотични вещества и техни аналози. В други 107 случая е установено шофиране с технически неизправно МПС.    По време на операцията са засечени и 46 случая на шофиране от неправоспособни водачи.    Екипите, участвали в операцията, са констатирали и 1370 други нарушения на ЗДвП.   ", "date": "2018.05.09", "title": "За пет дни МВР отне 254 книжки за неплатени глоби"}
{"url": "http://epicenter.bg/article/Glavniyat-prokuror--Sadebnata-ohrana-e-pod-vsyakakva-kritika-/153891/3/0", "text": "Пленумът на Висшия съдебен съвет спешно да обсъди начина, по който Главна дирекция \"Охрана\" към Министерството на правосъдието пази съдебните сгради. Това да стане в присъствието на министъра на правосъдието Цецка Цачева и след изслушване на шефа на ГДО. Такова предложение ще отправи още утре Прокурорската колегия, а поводът – инцидент отпреди две седмици, разиграл се пред вратите на сградата на Специализирания наказателен съд и Специализираната прокуратура, съобщи lex.bg.  На 26 април подсъдимият за наркоразпространение Венцислав Дамянов, след края на съдебно заседание, нападна и преби свидетеля по делото срещу него Теодор Томов. Отправил и закани за убийство – че ще го ликвидира, ако пак свидетелства. Очевидци на инцидента станаха граждани, журналисти, магистрати и служителите на ГДО, които пазят на входа на сградата.  По този повод шефът на спецпрокуратурата Иван Гешев е сигнализирал ВСС, отделно прокурор Георги Мойсев изготвил доклад за случая.  Установено било, че нито една от охранителните камери не работи, освен това реакцията на служителите на ГДО е граничила с нулата. Пълна липса на адекватна реакция, несъответствие на минималните стандарти за сигурност – така беше определено действието им, т.е. бездействието, от главния прокурор Сотир Цацаров днес.  \"Това минава всякакви граници. Не е гарантирана безопасността на магистратите и на гражданите. Това е ужасно лош сигнал по отношение на начина, по който се провеждат съдебните заседания и последиците от тях. Свидетел явно е заплашен, реакцията – нула. Действията на ГДО са под всякаква критика, те не отговарят на минимални стандарти за сигурност\", каза главният прокурор.  Той напомни за изказване на шефа на ГДО, който пратил магистратите да паркират личните си коли на паркинга на съседен мол, а не на служебния пред сградата на спецорганите.  Затова Цацаров предложи въпросът да бъде отнесен до Пленума на ВСС, който да обсъди начина на изпълнение на задълженията на ГДО по охраната на съдебните сгради и по-специално тази на спецорганите. Добави, че това обсъждане трябва да се проведе в присъствието на министъра на правосъдието и след изслушване на шефа на ГДО.  Главният прокурор припомни, че по времето, когато Христо Иванов беше правосъден министър, ГДО се е освободила от задълженията си за пази съдебните сгради, а вместо тях, чрез обществена поръчка, това било дадено на частна фирма. Тук главният прокурор се запита дали нивото на охрана на спецсъда и на спецпрокуратурата не би било далеч по-добро, ако се извършваше от частно дружество, а не от ГДО.  Огнян Дамянов добави, че би искал да знае по какви критерии Главна дирекция „Охрана“ избира кои съдебни сгради да пази и кои не и как гарантира сигурността на магистратите и хората.  От изказването на Гергана Мутафова пък стана ясно, че има проблем със собствеността на техниката, с която ГДО извършва дейността си. Оказва се, че една от част от нея е на съдебната власт, а друга – на дирекцията към МП. По този начин, по думите на Мутафова, ГДО не осъществява добър контрол за това дали техниката работи.  Евгени Диков на свой ред посочи, че Главна дирекция „Охрана“ постоянно дава предписания на ВСС какви компоненти и механизми трябва да бъдат купени, ВСС ги купува, а сега се вижда и как те се експлоатират. Диков постави и друг въпрос – как може техниката да е работила, докато в сградата на ул. „Черковна“ е била ДАНС, а когато ГДО пое стопанисването, тя вече да не работи.  На финала Прокурорската колегия реши и да изиска от директора на ГДО пълна информация за това как службата осъществява охраната на съдебните сгради, как осигурява реда там и сигурността на органите на съдебната власт при изпълнение на служебните им задължения.", "date": "2018.05.09", "title": "Главният прокурор: Съдебната охрана е под всякаква критика "}
{"url": "http://epicenter.bg/article/Haskovski-refer-padna-ot-11-etazhen-blok-i-zagina-na-myasto/153895/3/0", "text": "Загиналият след падане от 11-етажния блок на булевард \"Раковски“ в Хасково е 75-годишният Минчо Овчаров, потвърдиха за Haskovo.net от областната дирекция на МВР.   Трупът на възрастния мъж беше открит днес по обяд. На него се натъкнали хора от близката фитнес зала и живеещите в съседния блок, които чули силен шум, като при падане на тежък предмет отвисоко. След като погледнали, те забелязали безжизненото тяло. Пристигналите на място медици констатираха смъртта на Овчаров.   Възрастният мъж е бивш футболен рефер. Той е и първият съдия от Хасково, свирил в елитната \"А“ група, припомниха спортни деятели.   По професия той е агроном. На място пристигнаха полицаи като по първоначални данни няма следи от насилие. Униформените установили негови следи по капандурата на блока, откъдето вероятно Овчаров е предприел фаталния полет. Тялото му е откарано за аутопсия в Съдебна медицина.", "date": "2018.05.09", "title": "Хасковски рефер падна от 11-етажен блок и загина на място"}
{"url": "http://epicenter.bg/article/Avtobus-se-natrese-v-stalb-kray-spirka-v-Sofiya-/153896/3/0", "text": "Автобус по линия 74 се удари в стълб на бул. \"Цар Борис III\" след 19 ч. в София. По информация на ЦМГ има четирима ранени пътници в автобуса, които са транспортирани в близкия Пирогов.   Стълбът все пак е спрял рейса да не помете хората на спирката на трамвай номер 5. Има сериозни щети по автобуса, чийто шофьор се разпитва. Той не е ранен. Водачът е с дългогодишен опит, а за момента не е обяснил какво е причинило инцидента на оживеното кръстовище.   На място е заместник-кметът по транспорта Евгени Крусев. Извършва се оглед на автобуса и местопроизшествието. На място са 4-5 полицейски коли, създадена е организация на движението, която позволява трамваите и автомобилите да преминават сравнително спокойно.", "date": "2018.05.09", "title": "Автобус се натресе в стълб край спирка в София "}
{"url": "http://epicenter.bg/article/Lilyana-Pavlova--Nyama-problem-v-upravlenieto--Opozitsiyata-nagnetyava-naprezhenie/153795/2/0", "text": "Няма коалиция, която да е перфектно смазано мнозинство. Но в рамките на коалицията нямаме проблем в управлението, въпреки, че опозицията нагнетява обществено напрежение. Това обяви в студиото на Би Ти Ви министър Лиляна Павлова.   Ние сме различни политически семейства и търсим това, което ни събира, а не това, което ни разделя. Обединиха ни общите ангажименти и общата програма. Ние сега стоим добре външнополитически, но имаме много ясен план какво трябва да се случи през следващите три години в България, аргументира позицията си тя.    Министър Павлова отказа да дава оценка на досегашното управление. Аз никога не се самооценявам, оценките се дават от хората, от тези, които са ни избрали. Кабинетът работи много през тази една година. Надявам се, че успяхме да обърнем тренда към България в позитивна посока. За тези няколко месеца като европредседателството България успя да се върне като играч на външнополитическата сцена, получихме вече и висока експертна оценка, обясни тя.   Лиляна Павлова отхвърли обвиненията на опозицията и по-конкретно на лидера на БСП Корнелия Нинова, че младежката среща в София е била изпразнена от съдържание и дори е компрометирала България. Нинова и опозицията умее да прави внушения. Същите тези хора, които изразиха критиката, излязоха с декларация, в която посочиха, че са постигнати целите, че е постигната и политическата част на форума, имало е активен и пълноценен дебат в присъствието на млади хора. Официалната част – вечеря с българско хоро, единствено е платена с държавни пари, а къде са се забавлявали след това младите хора – ние не сме морална полиция, за да ги контролираме, отсече Павлова.   По думите и срещата в София е пикът на председателството. На 16 и 17 май в София очакваме всичките 28 лидери на страните в ЕС и на 6-те страни от Западните Балкани. Предизвикателството е огромно, защото има 4 страни, които не признават Косово. Но политиката е въпрос на баланс и компромиси. Аз съм оптимист за тази среща. Не е важно дали ще дойдат точно държавните глави, а представители на всички държави. Защото трябва да приемем политическата декларация и анекса, в който да има практическото измерение на проектите, зад които ние заставаме през следващите 10 и 15 години, които са важни за бъдещето на страните от Западните Балкани. Европейската перспектива е най-важното нещо, което трябва да дадем на нашите съседи, убедена е Лиляна Павлова.   Тя посочи, че предстоят още две много важни инициативи през юни. Първата е срещата на всички европейски министри, които ще коментират как да се разходва европейския бюджет. Предстои е една цяла седмица, посветена на дигитална трансформация и иновации – теми, които са много актуални. \r\n \r\n", "date": "2018.05.09", "title": "Лиляна Павлова: Няма проблем в управлението! Опозицията нагнетява напрежение"}
{"url": "http://epicenter.bg/article/Za-Denya-na-Evropa--Znameto-na-ES-beshe-izdignato-pred-sgradata-na-prezidentstvoto/153825/2/0", "text": "По повод Деня на Европа - 9 май, знамето на Европейския съюз беше издигнато на тържествена церемония пред сградата на президентската институция, съобщиха от прессекретариата на държавния глава.  Държавният глава и върховен главнокомандващ на Въоръжените сили Румен Радев прие строя на почетния караул и поздрави гвардейците по случай Деня на Европа. Знамето на ЕС беше издигнато под звуците на европейския химн, след което прозвуча и химнът на България в изпълнение на Гвардейския представителен духов оркестър.  Сред присъствалите на церемонията бяха председателят на Народното събрание Цвета Караянчева, вицепрезидентът Илияна Йотова, вицепремиерът Красимир Каракачанов, министър Лиляна Павлова, лидерът на БСП Корнелия Нинова, ръководителят на Представителството на ЕК в България Огнян Златев, кметът на София Йорданка Фандъкова, началникът на отбраната генерал Андрей Боцев, народни представители, граждани.", "date": "2018.05.09", "title": "За Деня на Европа! Румен Радев приема строя на почетния караул"}
{"url": "http://epicenter.bg/article/Zakonat-za-hazarta---poredno-izpitanie-za-upravlyavashtata-koalitsiya/153877/2/0", "text": ", твърдят анализатори. И прогнозират, че парламентарната рулетка може да се завърти в неизгодна за властта посока.   Утре Валери Симеонов нареди срещи в парламента, на които ще търси подкрепа за законодателните изменения. Той се среща последователно с шефа на ПГ на ГЕРБ Цветан Цветанов и на ПГ на „БСП за България“ Корнелия Нинова.    Почти сигурно е, че нейният лидер Волен Сидеров - „Атака“, е против. Депутатите му в групата – също. Избраниците от ВМРО, напротив, по-вероятно било да гласуват „за“ промените в закона за хазарта.    Вицепремиерът обяви хазарта за „болестно състояние“ и се зарече да ограничи рекламата му.  на хазарт, т.е. ако бъдат приети, няма да е възможно в телевизионна реклама гражданинът Х с вълнение да обяснява на широката публика как е спечелил ей-така 100 хиляди лева. От друга страна е предвидено и    „Промените са в два закона - за хазарта и за радио и телевизия. И в двата закона ние премахваме тези угодно приети в по-предни Народни събрания законови текстове, клаузи, съгласно които се разрешава рекламата на наградените, на самото награждаване, на печалбите и т. н. Всъщност това е, което създава интерес и зависимост“, обяви по-рано намеренията си заяви Симеонов. Тогава вицепремиерът се похвали фейсбук, че не прави срещи на тъмно. И разказа в социалната мрежа следното: „Не правя срещи на тъмно, в заведения, кафета, офиси и мазета. Приех г-н Васил Божков в Министерски съвет, беше официално записан на входа, поинтересува се дали може написаните от мен текстове за забрана на рекламата на хазарт да се променят и си тръгна разочарован.“ Васил Божков е съсобственик на дружество „Национална лотария“ АД, което организира игри, излъчващи се в ефирни телевизии.    така, както беше с шума в крайморските заведения.   Според запознати обаче   въобще, заради мощта на хазартния бизнес. Освен хазарта, индиректно ще пострадат и медиите, в чиито рекламни бюджети влизат пари от различните видове лотарии и игри. Иначе простата аритметика показва, че само групите на ГЕРБ и БСП са достатъчни, за да мине законът – общо те имат 175 гласа в пленарната зала.    ", "date": "2018.05.09", "title": "Законът за хазарта на Валери Симеонов - пореден трус в управляващата коалиция"}
{"url": "http://epicenter.bg/article/Krasimir-Karakachanov-/153880/2/0", "text": " заяви в предаването \"Лице в лице\" по БТВ вицепремиерът и министър на отбраната Красимир Каракачанов.  за да не говорят глупости като това да излезем от НАТО, поясни той.   Каракачанов обясни с поговорка как разбира модернизацията на армията и своята роля в този процес:   Каракачанов отговори на въпроси, свързани с това, че вчера се срещна с лидера на БСП Корнелия Нинова. Тази среща предизвика негодуванието на Волен Сидеров и \"Атака\". Чуха се и коментари, че се готви нова коалиция - БСП и ВМРО. \"  каза Красимир Каракачанов. И поясни, че ако ДПС поискат да се срещнат с него по темата за отбраната, ще се види и с тях. Така Красимир Каракачанов   чиито лидер е той.   \"Аз съм кавалер, не мога да се скрия като мишка\", каза още той, коментирайки срещата си с Нинова. Той я покани \"на по бира\" на 1 май след митинга, на който социалистите поискаха оставката на кабинета. Червеният митинг бе пред прозорците на Министерския съвет и веднага след него трима министри, между които и Каракачанов, дадоха пресконференция. Редовно се случва в събота или в неделя премиерът да ни извика, обясни вицепремиерът, с което искаше да каже, че    \"  каза Каракачанов по повод на възмущението на Волен Сидеров от срещата Каракачанов - Нинова. И отново подчерта, че по модернизацията на армията трябва да има национален консенсус. Информирам за срещите си премиера, отсече той. Каракачанов обаче заяви, че има нормална комуникация с лидера на \"Атака\" Волен Сидеров. Търсил го по телефона, но връзката не се осъществила, щял да му се обади пак.   Армията не е на БСП, на ГЕРБ или на ВМРО, това е армията на българския народ, отсече Каракачанов.   . Дори без тези ангажименти, необходимостта от модернизацията на армията е абсолютно необходима\", каза още Каракачанов. Според него депутатите от БСП в комисията по отбрана са абсолютно наясно по темата.   Отговорът на Нинова бил \"ще видим\". \"  И каза, че не разбира това да се гласува конюнктурно на инат, само, защото една партия е в опозиция. „Аз не търся БСП за подкрепа, не съм отишъл да търся подкрепа, но тъй като на два пъти г-жа Нинова на два консултативни съвета по национална сигурност, на които разглеждаме темата за модернизацията на армията и необходимостта от повече средства в отбраната, тя заявява, че БСП са против увеличаване на средствата за отбрана, което означава против увеличаване на заплатите на военнослужещите, против това да се закупува нова модерна техника, против това да модернизираме армията, против да поддържаме старата техника, аз смятам, че мое задължение е, като човек национално мислещ и министър на отбраната да запозная г-жа Нинова с това какво е състоянието на армията и защо се налагат тези разходи”, обясни подробно министърът.  И продължи: \"Живеем в 21-ви век. Мен, човекът, който някои хора, крайните либерали в България, наричат националист, да го обвиняват за това, че е комуникативен и търси диалог с опозицията по важни за държавата проблеми, какъвто е проблемът с отбраната и въоръжените сили, не го разбирам!\" Една от тези теми, по които смятам, че трябва да има национално съгласие, а не евтин популизъм, е темата със състоянието на армията, състоянието на националната отбрана и проектите за модернизация на българската армия, бе категоричен Каракачанов.   , коментира Каракачанов по повод критиките на предшественика си Николай Ненчев.  ", "date": "2018.05.09", "title": "Красимир Каракачанов: Ставам, сдавам и се уволнявам, ако не тръгне модернизацията на армията!"}
{"url": "http://epicenter.bg/article/-Karakachanov-brani--quot-Obedineni-patrioti-quot--ot-razdor--Gladna-kokoshka-proso-sanuva/153897/2/0", "text": "Вицепремиерът и лидер на ВМРО Красимир Каракачанов скочи да брани коалицията Обединени патриоти от раздор, като намеква, че се прави опит такъв да е инспириран отвън. Без да посочва имена, той пусна коментар в социалната мрежа с намек за спретната интрига.   \"Ако някой смята, че може да направи раздор и да предизвика срив в коалицията „Обединени патриоти“ заради две срещи и представянето на законопроекти, които са важни за обществото, много се е объркал. На това аз ще отговоря с мъдрата българска поговорка: „Гладна кокошка - просо сънува“!\", пише Каракачанов във Фейсбук.   Не става ясно дали той визира само Волен Сидеров за сръднята му от вчера заради срещите на военния министър и вицепремиера Валери Симеонов с лидера на БСП Корнелия Нинова, или пък реакцията на лидера на ПГ на ГЕРБ Цветан Цветанов с внасянето на пожар на промени в закона за вероизповеданията зад гърба на партньорите.  ", "date": "2018.05.09", "title": " Каракачанов брани \"Обединени патриоти\" от раздор: Гладна кокошка - просо сънува"}
{"url": "http://epicenter.bg/article/Deputati-ot-GERB-poiskaha-sadeystvie-ot-kitayskiya-poslanik-u-nas-za-izdirvaneto-na-Boyan-Petrov/153898/2/0", "text": "Зам.-председателят на ПП ГЕРБ и председател на ПГ на партията Цветан Цветанов, народните представители Менда Стоянова, Делян Добрев и Димитър Бойчев, който е председател на Групата за приятелство между България и Китай в НС и административният секретар на ГЕРБ Цветомир Паунов проведоха работна среща с посланика на Китай в България Н. Пр. Джан Хайджоу. По време на срещата беше обсъдена мисията по спасяването на българския алпинист Боян  Петров,  съобщиха от пресцентъра на ГЕРБ.   Посланикът разказа за ситуацията и усилията, които китайските власти полагат за спасяването на българина, като отбеляза, че при молбата за съдействие от страна на българското правителство китайските власти са реагирали изключително бързо, като включително са издали виза в рамките на 30 минути за учител на Петров, който е искал да замине за Китай, за да се включи в търсенето.   По-рано днес посланикът проведе среща с министър-председателя Бойко Борисов. Цветан Цветанов благодари за съдействието и усилията на китайските власти, като посочи, че бързата реакция още веднъж доказва добрите приятелски отношения между двете държави и ефективната комуникация помежду им.", "date": "2018.05.09", "title": "Депутати от ГЕРБ поискаха съдействие от китайския посланик у нас за издирването на Боян Петров"}
{"url": "http://epicenter.bg/article/Ministar-Pavlova-otkri-tseremoniyata-za-vrachvaneto-na--Nagradi-za-uspelite-detsa-na-Balgariya-/153899/2/0", "text": "„Днес трябва да инвестираме в нашите деца, нашето бъдеще, защото утре, след 10 години, вие ще бъдете на тази сцена, вие ще управлявате Европа с вашите таланти и вашите умения“. С тези думи министър Лиляна Павлова се обърна към даровитите деца, изпълнили Народния театър, където тази вечер за 10-а поредна година Фондация „Димитър Бербатов“ раздава „Награди за успелите деца на България“. Министърът за Българското председателство е патрон на събитието.   „Ние вярваме във вас, гордеем се с вас, защото знаем колко ви коства да учите и да тренирате, за да постигате върхове. Но вие сте прекрасни“, каза още министър Павлова пред стотиците българчета, техните родители и учители. Тя благодари на нашата футболна гордост - Димитър Бербатов, че толкова години подкрепя младите невероятни таланти на България и че още веднъж те ще бъдат отличени – именно по време на Българското председателство.   „Днес сред нас са и децата от Западните Балкани, тъй като всяка от държавите от региона изпрати по едно свое талантливо дете, за да бъде „посланик“ на своята страна. Ние сме едно едно семейство, а в Деня на Европа показваме, че не се делим, че сме заедно, защото Европа и нашето европейско семейство са като нашето голямо европейско сърце“, посочи министър Павлова. Тя добави, че като работим заедно, учим и споделяме талантите си заедно, само така Европа ще просперира. „Днес тя минава през турболенции, през нелеки моменти, дори през момент на преосмисляне, но след 10-20 години тя ще бъде такава, каквато я изградим днес“, заяви министър Павлова пред аудиторията в Народния театър.   На празника на талантите бяха също спортният министър Красен Кралев, столичният кмет Йорданка Фандъкова, председателят на Комисията по европейските въпроси и контрол на европейските фондове Кристиан Вигенин и много други българи, съпричастни с успехите на нашите даровити деца. Наградените българчета бяха в три категории „Изкуства“, „Наука“ и „Спорт“.  ", "date": "2018.05.09", "title": "Министър Павлова откри церемонията за връчването на „Награди за успелите деца на България“"}
{"url": "http://epicenter.bg/article/BSP-izprevari-GERB---podkrepya-promenite-na-Valeri-Simeonov-v-Zakona-za-hazarta/153900/2/0", "text": "В разгара на противоречията между коалиционните партньори и в навечерието на срещата Корнелия Нинова-Валери Симеонов социалистите взеха кардинално решение да подкрепят битката на вицепремиера и лидер на НФСБ срещу рекламата на хазарта.      съобщиха от пресцентъра на соцпартията.   Решението е взето с гласовете на всичките 80 депутати на БСП, научи Епицентър.бг.   Лидерът на \"Атака\" е твърдо против. Избраниците от ВМРО по-скоро биха подкрепили законопроекта. Сигналите от ГЕРБ са, че те също не са особено доволни от рестриктивните мерки срещу рекламата на хазарта, които предлага техният коалиционен партньор.     Вицепремиерът обяви хазарта за „болестно състояние“ и се зарече да ограничи рекламата му.  на хазарт, т.е. ако бъдат приети, няма да е възможно в телевизионна реклама гражданинът Х с вълнение да обяснява на широката публика как е спечелил ей-така 100 хиляди лева. От друга страна е предвидено и    „Промените са в два закона - за хазарта и за радио и телевизия. И в двата закона ние премахваме тези угодно приети в по-предни Народни събрания законови текстове, клаузи, съгласно които се разрешава рекламата на наградените, на самото награждаване, на печалбите и т. н. Всъщност това е, което създава интерес и зависимост“, обяви по-рано намеренията си заяви Симеонов. Тогава вицепремиерът се похвали фейсбук, че е отказал на Васил Божков да  промени текстовете си и бизнесменът си тръгнал \"разочарован\".   Според запознати  , заради мощта на хазартния бизнес. Освен хазарта, индиректно ще пострадат и медиите, в чиито рекламни бюджети влизат пари от различните видове лотарии и игри.  ", "date": "2018.05.09", "title": "БСП изпревари ГЕРБ - реши да подкрепи промените на Валери Симеонов в Закона за хазарта"}
{"url": "http://epicenter.bg/article/Karakachanov-vkarva-svoya-Zakon-za-veroizpovedaniyata-v-parlamenta--obiden-na-GERB/153901/2/0", "text": "Красимир Каракачанов вкарва Закона за вероизповеданията в парламента.   Това става ясно от позицията на заместник министър-председателя по обществен ред и сигурност и председател на ВМРО – Българско национално движение, публикувана във „Фейсбук”.   \"Припомняме, че Каракачанов, като лидер на ВМРО, миналата година направи работна група от експерти в качеството му на лидер на партията, след което, като вицепремиер свика работна междуведомствена среща и в Министерски съвет, след която пое ангажимента до края на този политически сезон новият проект на Закон за вероизповеданията да стане част от дневния ред на 44-ото Народно събрание\", съобщават от пресцентъра на партията.   Вчера след срещата си с Корнелия Нинова лидерът на ВМРО изрази разочарованието си, че зад гърба му ГЕРБ заедно с БСП и ДПС са внесли друг законопроект, въпреки че управляващите знаят, че от октомври м.г. той готви вариант на такъв закон. Каракачанов не скри обидата си от \"подписалите го\".   В качеството ми на заместник министър-председател по обществен ред и сигурност и председател на ВМРО – Българско национално движение . Това включва и разговори с Българската православна църква и всички основно застъпени в България вероизповедания.   Както е посочено и в мотивите, правилата, съдържащи се в него, са формулирани при стриктно спазване на принципа на равнопоставеност на различните вероизповедания.  Предложенията, които аз и екипът ми правим с този проект,   и на започнал процес на дезинтеграция на религиозен принцип на отделни религиозни общности в страната. Наблюдаваните опасни явления, които изброих, както и  .   Ето защо настъпи моментът за конкретни действия, а именно обществено обсъждане и внасяне в Народното събрание за гласуване на нов Закон за вероизповеданията.   Този законопроект предлага   и въвеждане на правила за осъществяване на образователни дейности, извършвани в съответните религиозни общности.   Прилагам целия законопроект с мотивите, за да може всеки един български гражданин, представителите на вероизповеданията и политическите партии в страната да се запознаят,", "date": "2018.05.09", "title": "Каракачанов вкарва своя Закон за вероизповеданията в парламента, обиден на ГЕРБ"}
{"url": "http://epicenter.bg/article/Prekratiha-izdirvaneto-na-Boyan-Petrov--Utre-spasitelnata-aktsiya-prodalzhava/153902/2/0", "text": "Спасителната акция по издирването на изчезналия преди 6 дни алпинист Боян Петров е прекратена заради лошото време под хималайския връх Шиша Пангма. Вятър от 70 м/сек е попречил на издирването. Това съобщи Деян Петков от екипа на Петров.   Очаква се утре метеорологичните условия да са по-добри и тогава акцията да бъде подновена.     Планът за утре е \"възможно най-много хора\" да тръгнат отново нагоре в издирване на Боян Петров, с когото няма връзка от 3 май. Освен това прогнозата за утре сутрин е за хубаво време.   Петков съобщи и че    Използването на машина от Непал се налага, тъй като тибетската алпийска асоциация не разполага с техника, която да може да изпълнява мисии на височина над 5000 метра. Катманду има вертолети, които могат да се издигнат на по-голяма височина, но е нужно разрешението на Китай, за да могат да навлязат на територията на Тибет. Екипът на Боян Петров все още не е информиран дали китайските власти са дали разрешение непалски вертолет да лети над алпинисткия маршрут, за да помогне в търсенето на Боян Петров. По-рано през деня от думите на външния министър Екатерина Захариева в Министерския съвет се разбра, че тази сутрин е поискан от Непал хеликоптер, който да може да изпълнява мисии на височина над 6000 метра. Тя уточни, че е получено уверение от китайските власти, че разрешат излитане при подходящи метеорологични условия.   Той познава добре района и смята, че може да бъде много полезен.    казва той.   Мингма Шерпа е управляващ директор на една от местните компании, организиращи трекинги - Seven Summits. Обяснява, че когато Боян Петров е планирал тазгодишните си изкачвания, първоначално е обмислял да се насочи към Чо Ою (който в крайна сметка е планиран за есента - бел. ред.) и са обсъждали да ползва неговите услуги, което се е случвало и преди. В крайна сметка обаче заради решението му първо да атакува Шиша Пангма не е негов клиент, тъй като компанията няма представители в този район.   .     Шести ден няма следа от българския алпинист.  В последствие палатката му беше открита в най-високия лагер по пътя към Шиша Пангма - лагер 3. Надеждите са, че българинът може да е стигнал до по-ниските лагери 1 и 2 и да чака помощ там. Днес екипът трябваше да го търси в лагер 2, но заради лошото време спасителите не са успели да стигнат дори до първия лагер.   В късния следобед съпругата на Боян Петров - Радослава Ненова, обяви в профила си във \"Фейсбук\", че е открила дарителска сметка, на която събира пари за спасителната операция. \"Не знам доколко е подходящо, но ето че го направих. Сметка за спасителната акция на Боян. След време застрахователите би трябвало да възстановят пари, но след време не ми върши работа, аз имам само СЕГА\", написа тя.    ", "date": "2018.05.09", "title": "Прекратиха издирването на Боян Петров. Утре спасителната акция продължава"}
