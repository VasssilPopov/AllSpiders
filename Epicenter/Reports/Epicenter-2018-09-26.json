{"url": "http://epicenter.bg/article/Borisov-uchastva-vav-vtoroto-izdanie-na-Globalniya-biznes-forum-na-Maykal-Blumbarg-v-Nyu-York/164439/2/0", "text": "            Министър-председателят Бойко Борисов участва във второто издание на Глобалния бизнес форум на Майкъл Блумбърг в Ню Йорк, съобщиха от Правителствената информационна служба.   Фокусът на форума тази година е посветен на резките промени в икономиката, технологиите, климата, глобалните инвестиции и създаването на дългосрочните партньорства между различни сектори на обществения живот за постигане на устойчиво развитие.   Глобалният бизнес форум дава  възможност за държавни и правителствени ръководители, лидери на глобални корпорации и на международни финансови институции да обсъдят как публичният и частният сектор заедно да гарантират стабилен икономически растеж и просперитет.   Премиерът на България участва във форума заедно със свои колеги от над 70 страни от цял свят и лидери на глобални корпорации.  ", "date": "2018.09.26", "title": "Борисов участва във второто издание на Глобалния бизнес форум на Майкъл Блумбърг в Ню Йорк"}
{"url": "http://epicenter.bg/article/Georgi-Mihaylov--Temelite-na-zdraveopazvaneto-ni-prashtyat/164358/2/0", "text": "\"Проблемът за БСП, като политическа сила, която няколко пъти поставя сериозно дебата за здравеопазването е, че моделът му е остарял и това бе признато и от сегашния министър на здравеопазването. От разговорите ни с представители на Лекарския съюз и с други политически сили в парламента, става ясно, че никой не е видял документ, който да представя каквито и да е варианти на т. нар здравна реформа\". Това каза народният представител Георги Михайлов от ПГ на \"БСП за България\" пред БНТ. Той припомни, че разговорите са концентрирани не около цялостната промяна на управлението и финансирането на здравеопазването, а около дофинансиране на здравната система. \"Това няма да доведе до никаква промяна и този разговор е много закъснял, още повече, че бюджетът е почти оформен\", коментира депутатът. Той обясни, че проблемите в здравеопазването са толкова сериозни, че ако не се вземат сериозни мерки, в рамките на близкото бъдеще, всички тези добронамерени приказки ще се окажат един наклон, по който ще се хлъзнем в опасна посока.  \"Промяната, от която се нуждае българското здравеопазване, е заложена във \"Визия за България\", която е протегната ръка за разговор в обществото\", каза Михайлов. Той подчерта, че заложената промяна започва от структурата на управлението и финансирането на здравната система, защото заплащането на клиничните пътеки е формирано по абсолютно непрофесионален начин. Той припомни, че миналата година е била предложена система за оценка както на труда, така и на дейностите в медицината. \"Нищо не беше чуто и направено, година и половина по- късно\", каза още народният представител. \"Едно от нашите предложения е премахването на статуса на търговски дружества на болничните заведения и развитие на здравеопазването на регионален принцип, тъй като в много региони липсват звена за високо-технологична медицинска помощ и пациентите изпускат т. нар \"златен час\" при спешни състояния\", коментира Георги Михайлов. Той поясни, че във Визията има зложен фрагмент по отношение на лекарствената политика и по отношение на ДДС на лекарствата.  На въпрос за демонополизацията на НЗОК, Михайлов коментира, че това е проблем, който много сериозно и внимателно трябва да бъде обсъден. \"Не трябва някъде на тъмно да бъде създаван модел, защото няма да постигнем никакъв резултат, а тук става дума за огромен финансов ресурс\", обясни народният представител.  \"Причините за промяната на поведението на ПГ на \"БСП за България\" да потърси диалог с българските граждани е защото парламентът работи неефективно\", заяви Михайлов. Той допълни, че там не става дискусия за политически проблеми, а със силата на мнозинството, се налагат решения, които довеждат до парадокси, които окарикатуряват българския парламент. ", "date": "2018.09.26", "title": "Георги Михайлов: Темелите на здравеопазването ни пращят"}
{"url": "http://epicenter.bg/article/Plamen-Georgiev-/164359/2/0", "text": "Съдът е запорирал имуществото на бившия министър на икономиката, енергетиката и туризма Трайчо Трайков. Това потвърди в сутрешния блок на Нова телевизия председателят на Комисията за противодействие на корупцията и за отнемане на незаконно придобитото имущество (КОНПИ) Пламен Георгиев.   Магистратите са запорирали 1/2 от апартамент, ателие, дворно място, паркомясто, акции, както и влогове и депозити на политика.   \"  Това са за нас необясними пари. Знаем какви заплати е получавал, какви осигуровки и т. н. До петък той трябва да декларира откъде има тези 2 450 000 лева. Това са пари, които лицето е използвал за недвижими имоти и борсова активност.   Сега подканваме лицето да връчи декларация, с която да докаже доходите си. Крайният срок за това е петък.  ”, обясни Георгиев.   По думите му след операциите срещу бизнесмените Ветко и Маринела Арабаджиеви и Миню Стайков много бързо е бил сформиран екип и е било запорирано имуществото им. Там също трябва да бъдат установени несъответствия, за да бъде направен запор. Реалистично е това да стане не по-рано от 7-8 месеца, за да бъдат събрани необходимите доказателства, заяви шефът на антикорупционната комиисия.   Според него . При г-н Василев има повдигнато обвинение, извършена е пълна проверка..   Тече проверка и за Десислава Иванчева, каза той и уточни, че няма да казва повече, за да не я предупреди.   И . Въпросът е дали ще можем да съберем достатъчно данни, които да предоставим на прокуратурата, каза  Пламен Георгиев.      , че прави реклама на футболна среща, сигналът не беше доказан, обясни Георгиев. \"   \"  тъй като Борисов правел реклама на фирма по време на футболен мач. За целта снехме обяснения на премиера\", уточни той.  Нямало обаче нищо нередно, защото Борисов всъщност не бил на работа, тъй като не получил пари за участието си в мача, т.е. няма неправомерно действие по време на служба . Сред тях били 23-ма кметове, председатели на Общински съвети, главни архитекти, 66-има директори на болници, един бивш депутат. Настоящите народни представители, както и министрите от кабинета „Борисов 3”, вече са предоставили изискваните документи.      свързани със запор на имущество, по които се очаквало магистратите да се произнесат.     От основаването на КПКОНПИ до момента е поискан запор на различни активи на стойност 3,8 млрд. лева. Отнета е собственост за 120 млн. лева.", "date": "2018.09.26", "title": "Пламен Георгиев: Съдът запорира имуществото на Трайчо Трайков"}
{"url": "http://epicenter.bg/article/Georgi-Gyokov--Tryabva-ni-rabotesht-Zakon-za-predpriyatiyata--a-ne-neizpalnimi-kriterii-i-usloviya/164397/2/0", "text": "„Имаме нужда от Закон за предприятията на социалната и солидарна икономика, който да е работещ, практически приложим и да изпълни основните си цели. Предлаганият ни от МС законопроект само поставя неизпълними критерии и условия“. Това заяви народният представител от ПГ на „БСП за България“ Георги Гьоков. Той подчерта, че социалните предприятия трябва да се регламентират, създават, подпомагат, подкрепят и насърчават, за да може техният потенциал да се ползва за растеж и капацитет.   Социалистът обясни, че държавите в ЕС са инициирали политики, които насочват държавите – членки да създадат цялостната рамка, която да позволи разгръщането на потенциала на субектите на социалната икономика, съобразно техните характеристики и националните особености. „България изостава от този процес. Година и девет месеца изминаха от срока, обещан от управляващите, за приемане на този закон“, изтъкна той. По думите му онези, които чакат влизането в сила на Закона за предприятията на солидарната и социалната икономика, ще трябва да почакат поне още една година до приемането на Правилник за прилагането му. „Една година, през която няма да има благоприятна среда за развитие на модели и практики за социална икономика и няма да се даде възможност на всички, най-вече на хората с увреждания, да участват в обществения и в стопанския живот и да се гарантира запазването на човешкото им достойнство“, допълни народният представител. Гьоков, коментира, че не са се провели и обещаните широки обсъждания по него. Законопроектът не бива да се обсъжда отделно от обещаните от правителството Законопроект за хората с увреждания и Законопроект за социалните услуги. Георги Гьоков отбеляза, че от многобройните си срещи с хора и организации е забелязал, че техните експертни становища и предложения не са приети и само нищожна част от тях са намерили място в Законопроекта. Според него по този начин ще останат неразпознати субекти, които са изключително важни за развитието на социалната икономика.  „От ПГ на левицата осъзнаваме нуждата от такъв закон, но в този му вид, законопроектът има много недостатъци. Ако те не бъдат отстранени, ще поставят под съмнение постигането на целите на законопроекта и неговото положителното въздействие“, заяви Гьоков. По думите му основен недостатък в предлагания законопроект е, че предприятия, които до момента обществото разпознава като социални, няма да могат да работят като такива и да ползват преференции по закона, защото той ги изключва. Георги Гьоков каза, че между първо и второ четене депутатите от БСП ще внесат предложения, даващи възможност на малките социални предприятия, независимо от населеното място в което развиват дейност, да ползват насърчителните мерки, предвидени в законопроекта.  ", "date": "2018.09.26", "title": "Георги Гьоков: Трябва ни работещ Закон за предприятията, а не неизпълними критерии и условия"}
{"url": "http://epicenter.bg/article/Nedzhmi-Ali-prizova-za-po-golyama-prozrachnost-i-otchetnost-na-Evropeyskata-investitsionna-banka/164408/2/0", "text": "Продължаване на усилията за по-голяма степен на прозрачност и отчетност на Европейската инвестиционна банка (ЕИБ) поради основната й роля при ускоряване на икономиката на ЕС и максимално увеличаване на ефективността на използването на финансовите ресурси.   Това е позицията на евродепутата Неджми Али, който бе докладчик от групата на Алианса на либералите и демократите по време на заседание на Комисията по бюджети на Европейския парламент в Брюксел. На него беше представено и дискутирано становище до Комисията по икономически и парични въпроси (ECON) по Годишния доклад за финансовите дейности на Европейската инвестиционна банка.   „Целта на Европейската инвестиционна банка е да допринесе за интеграцията в рамките на ЕС, икономическото и социалното сближаване и регионалното развитие чрез прилагането на специални инвестиционни инструменти. Каталитичният ефект от набирането на средства от ЕИБ е основен елемент при определяне на добавената стойност на ЕС и за гарантиране на водещата позиция на Европа по отношение на конкурентоспособността, иновациите и инфраструктурата”, посочи Неджми Али.   Той допълни, че от групата на АЛДЕ са съгласни с положителните заключения за дейностите на Банката, свързани с Формулярите за оценка на инвестиционните проекти, постигането на 25% цел за финансиране на климатичните мерки, както и създаването на инициативата Интелигентно финансиране за интелигентни сгради и инвестициите в социални жилища.   По повод искането за по-голяма прозрачност, Неджми Али допълни: „В тази връзка е необходимо ЕИБ систематично да обръща внимание на средносрочните и дългосрочните ефекти при определянето на инвестиционните действия и решенията за тяхното финансиране. Това в крайна сметка следва да подобри корпоративното управление“.", "date": "2018.09.26", "title": "Неджми Али призова за по-голяма прозрачност и отчетност на Европейската инвестиционна банка"}
{"url": "http://epicenter.bg/article/Prof--Nikola-Grigorov--Alkoholat-udalzhava-zhivota/164409/2/0", "text": "Алкохолът няма само едно лице – добро или лошо, твърди един от най-добрите гастроентеролози, известният не само в България проф. Никола Григоров.   Алкохолът успокоява, социализира, но и не прощава в един момент води до алкохолна абстиненция, води до отравяне на клетките, до зависимост, до агресивност, изолираност деградация.   „Има различни схващания, но аз не съм привърженик на пълното въздържание. Многократни изследвания (и то дългогодишни) са доказали, че умерено пиещите живеят по-дълго от алкохолиците, но и от напълно отричащите алкохола.“ Специалистът обяснява, че пиенето повлиява добре и на съня, както и на сърдечно-съдовата система, има антиоксидантно действие, противотуморен ефект. Българите не сме пиянски народ, но алкохолът традиционно присъства на неговата маса, допълва проф. Григоров  пред БНР. Виното и бирата са добре познати на Стария континент. Концентратите идват от Изтока през ХІІІ-ХІV век. Смята се, че българите са познавали дестилацията на алкохола още през времето на цар Иван Асен ІІ (ХІІІ век). Тогава е имало чумна епидемия, а алкохолът е използван и като лекарство, и като дезинфекция.   Само 15% от хората, които пият много алкохол, развиват чернодробна цироза. Останалите развиват алкохолната болест, а тя е болест на мозъка. Има генетична предопределеност на склонността към алкохолизиране. При 1 родител алкохолик – 30%, при двама – 80%.  Този, който пие нормално, умерено, не се крие, а даже се хвали, понякога преувеличава, докато алкохоликът обикновено отрича, крие се.   Алкохолното увреждане е клетъчно увреждане. След попадане в стомаха, 20% се резорбира, отивайки в кръвта. Другото количество в тънките черва попада в т.нар. портална система, в черния дроб – да бъде усвоен и елиминиран. Първото стъпало е ензимът алкохолна дехидрогеназа. Той е генетично детерминиран и е основният разграждащ продукт. Европейските народи (вкл. и балканските) имаме високо ниво на алкохолната дехидрогеназа.На изток нивото е ниско, има народи, при които дори липсва. Без този ензим алкохолът директно отравя организма. След него има още 2 ензимни системи, с които организма е защитен. Между половете също има разлика. Жените имат по-малко алкохолна дехидрогеназа. Затова според световните стандарти допустимото количество алкохол за жените е 25 грама, а при мъжете – 35-40 грама. И то 3-4 пъти в седмицата. Ако се пие всеки ден по малко, трябва да има почивка 2 дни след всеки 5. Ако остане неелиминиран алкохол, той започва да трови организма, няма орган, няма клетка, които да са пощадени.", "date": "2018.09.26", "title": "Проф. Никола Григоров: Алкохолът удължава живота"}
{"url": "http://epicenter.bg/article/Morskiyat-bransh-vav-Varna-kam-deputatite-ot-levitsata--Nuzhna-e-morska-strategiya-na-stranata/164411/2/0", "text": "Народните представители от ПГ „БСП за България“ Георги Търновалийски, Васил Антонов, Иван Генов, Кольо Милев, Николай Тишев, Славчо Велков  и Борислав Гуцанов, председател на градския съвет на БСП – Варна, се срещнаха с Морската камара и Морския клъстер в Клуба на моряка във Варна. На срещата експертите бяха запознати  с „Визия за България“.   От Морската камара и Морският клъстер  представиха своите предложения пред депутатите от левицата. Като основен проблем беше изтъкната липсата на морска стратегия в страната.    „От години настояваме за морска стратегия. Няма европейска страна, граничеща с море, която няма такава. Ние сме единствените в Европа, които нямаме стратегия. Страна, която няма морска стратегия, не е морска страна.“ Това заяви капитан Богдан Богданов, председател на Българската морска камара. Като втори проблем беше посочена липсата на гаранционен фонд  за корабостроенето в България, който да е гарант пред банките, които подпомагат строежа на морските съдове. Решаването на този въпрос е посочено във „Визия за България“.   Експертите в областта се обявиха срещу властовата централизация и апелираха за изместване на морската администрация във Варна, защото там има изключително много и подготвени експерти. Те добавиха още, че много малко кораби плават под български флаг. Проблем има и с изоставените кораби. Беше изтъкнато, че липсват спасителни кораби, а има само катери, които не могат да плават във вълнение над два морски бала, за да се издирват при спасителна операция пострадали в морето.  Като причина да се стигне до натрупването на толкова сериозни проблеми бяха изтъкнати несъвършенствата в родното законодателство.   Специалистите изразиха притеснение, че средното и висше образование вече не подготвя  експерти -  специалисти  в областта корабостроенето. В момента се търсят кадри от Турция и Украйна. „Във Варненска област няма нито една паралелка в училищата за заварчици, фрезисти, стругари. Това е абсурдно, защото скоро заводите ще спрат да работят, ако няма кадри“, категорични са те. Борислав Гуцанов и народнит представители от левицата приеха предложенията им и се ангажираха те да залегнат във „Визия за България“. Депутатите от левицата Георги Търновалийски и Васил Антонов обясниха, че Визията е отворен документ за включване на предложения, които да променят страната ни към по-добро. Констатираха, че липсата на силна индустрия води до обезлюдяване на цели региони в страната. От Морската камара и морския клъстър благодариха на домакина за добрата комуникация и поискаха регулярни срещи.", "date": "2018.09.26", "title": "Морският бранш във Варна към депутатите от левицата: Нужна е морска стратегия на страната"}
{"url": "http://epicenter.bg/article/-quot-Alfa-risarch--Samo-6--ot-horata-sa-saglasni-da-plashtat-poveche-za-zdrave/164416/2/0", "text": "Само 6% са съгласни лично да внасят повече средства от сегашната си здравна осигуровка, но в същото време голяма част от хората доплащат много повече пари. Това каза Боряна Димитрова от агенция \"Алфа рисърч\", която представи проучване, направено по поръчка на Министерството на здравеопазването с цел надграждане на анализите за случващото се в здравната система. Проучването е извършено в периода 23 юли - 3 август 2018 г., сред 1017 души. Данните бяха представени по време на дискусия, посветена на бъдещото здравеопазване, на която министърът на здравеопазването Кирил Ананиев ще представи нови варианти за осигурителен модел.   С над 2 млрд. лева годишно българите дофинансират здравната система. Парадокс е, че има огромни преки пащания, но едва 35% от запитаните знаят върху какъв доход се осигуряват, като само 21% знаят точно колко средства внасят за здравна осигуровка. Само 7% твърдят, че са проверили здравното си досие. Липсва икономическа заинтересованост у хората да проследяват какви средства отделят, а в редица случаи се чувстват зависими от лекарите и не проявяват интерес от такъв контрол, показва още проучването.   Над 40% от участниците в проучването настояват за високоспециализирано лечение, повече инвестиции в апаратура и обновяване на болниците. Всеки трети иска да има достъп до съвременните лекарства, както и да се проследява ефектът от лечението.   Над 51% от запитаните смятат, че е възможен нов модел, който да е от полза за лекарите и пациентите. Кредитът на доверие е крехък оптимизъм и той трябва да бъде използван, каза Димитрова. Според 81% от анкетираните трябва да има силен контрол върху изразходването на средствата и качеството на лечението. От запитаните 39% твърдят, че трябва да има допълнителни фондове, а не само НЗОК. Хората нямат склонност да доплащат повече за здравна осигуровка, ако не се премахне доплащането. Промяната в действащия модел е наложителна, каза министърът на здравеопазването Кирил Ананиев. Той подчерта, че предложенията, които ще направи не са крайни и поясни, че дискусията ще продължи колкото е необходимо. По думите му, когато приключат дебатите и се постигне висока степен на съгласие, тогава ще се тръгне по пътя на законодателните промени. Основните принципи, залегнали в предлаганите промени, са нов тип контрол, конкуренция между финансиращите органи - НЗОК и здравните застрахователи, премахване на негрегламентираните плащания и модернизация на здравеопазването, подчерта Ананиев.   Вицепремиерът Валери Симеонов припомни, че в коалиционната програма са заложени промяна в модела, реформа в здравеопазването и демонополизация на НЗОК с цел подобряване на качеството на здравеопазването, да се прецизира и засили контролът върху изразходваните средства и да се повиши удовлетвореността на пациентите. Вицепремиерът Томислав Дончев призова всички да използват времето за говорене по най-добрия начин, като особено внимание трябва да има към ползвателите на системата. Рядко имаме такъв колективен консенсус, че нещо не е наред, допълни той. \"Говорим, че ресурсите не достигат, а имаме очевидни белези, че се пилее ресурс. Говори се за труден достъп, а в същото време има свръххоспитализация. Постоянно се говори за профилактика, а почти нищо не се случва. Иска ми се да мислим поне за 20 години напред\", изрази надежда Дончев.   На дискусията присъстват депутати, представители на президентството, на съсловните организации, на пациентски организации, на НЗОК, на застрахователни дружества, синдикати, на Световната банка, на Световната здравна организация и др.", "date": "2018.09.26", "title": "\"Алфа рисърч“: Само 6% от хората са съгласни да плащат повече за здраве"}
{"url": "http://epicenter.bg/article/400-dekara-iglolistni-gori-izgoryaha-v-Blagoevgradsko-/164381/3/0", "text": "По последни данни около 400 дка иглолистна гора са засегнати при пожара в района на благоевградското село Дренково. Това каза за Радио „Фокус“ – Пирин инж. Дамян Дамянов, директор на Югозападно държавно предприятие.  Той добави, че по цялата периферия на пожара е направена полоса и се извършва поливане с вода, за да се гарантира, че огънят няма да се възпламени отново.  „Пожарът е локализиран и може да се каже, че е почти потушен. Цял ден екипи ще останат на място, защото ако духне вятър е възможно огънят да пламне отново. Предполагам, че до обяд ще приключим с гасенето“, каза още инж. Дамянов.  ", "date": "2018.09.26", "title": "400 декара иглолистни гори изгоряха в Благоевградско "}
{"url": "http://epicenter.bg/article/Shefat-na-API---Treys--e-izpalnitel-na-uchastaka-ot-AM--Trakiya--kadeto-patnata-nastilka-e-naganata-/164400/4/0", "text": "Фирма „Трейс“ е изпълнител на участъка между Стара Загора и Чирпан на АМ „Тракия“, където пътната настилка е нагъната. Гаранциите обаче са изтекли, заяви председателят на Агенция „Пътна инфраструктура“ инж. Светослав Глосов, цитиран от Дарик.  Oколо 60 милиона лева ще струва ремонтът на участъка по оценки на Агенцията. Максималната скорост там беше ограничена до 90 км/час заради лошото състояние на асфалта.  Участъкът между Стара Загора и Чирпан, който е въведен в експлоатация през 2007 година, е част от Лот 1 на „Тракия“. Отсечката не е ремонтирана, откакто е построена, каза Светослав Глосов:  „Има един участък от 500 метра, който експериментално е ремонтиран, за да видим как видим се държи като път. Засега идеята е дали тази технология да продължи и за останалите участъци. За съжаление цената е много висока. Според наши оценки ще са необходими около 60 млн.“  Гаранционните срокове обаче отдавна са изтекли, заяви инж. Глосов. Той добави, че обследвания на участъка са правени.  „Правени са проби, оказа се, че глината, която е в дълбочина под основата, просмуква нагоре в насипа и създава нестабилна основа. Това е обяснението на специалистите“, допълни той.  В началото на тази седмица Пътната агенция въведе ограничение на скоростта до 90 км/ч по АМ „Тракия” в участъка Чирпан-Стара Загора от км 168 до км 208 заради неравностите на пътната настилка.  „Вчера обсъждахме с министър Аврамова начинът, по който да започне да отремонтирането на този участък. Проблемът е в активната лента, където се образувани коловози от ТИР-овете. До зимния сезон ще направим някои локални ремонти, така че зимата магистралата да няма по-тежки проблеми и да може да се експлоатира“, коментира инж. Глосов.  Той посочи, че за Околовръстното шосе от жк „Младост“ до АМ „Тракия“ в момента се провежда тръжна процедура. „Надяваме се до края на годината да има избран строител и да са приключили процедурите по евентуални жалби и да бъде възложено изпълнението на проектантските работи и строителството. Прогнозната цена е за около 120 млн. лв.“, каза още той.  До края на октомври ще бъдат представени вариантите за плащане на тол такси от Световна банка, каза още инж. Глосов, цитиран от Агенция „Фокус“.  „Тя е консултант на АПИ. МС трябва да вземе решение за цената. Тя няма да бъде еднаква за всички пътища. Сложно е самото ценообразуване. Впоследствие приетата цена от МС, трябва да бъде одобрена от ЕК и след това да бъде въведена. 16 август е датата, на която трябва да бъде въведена тол системата. Дотогава ще има цена, която ще бъде минала през обществено обсъждане. Още е рано да говорим за цена. Края на октомври Световна банка трябва да излезе с предложение“, коментира инж. Глосов. По думите му по договор са възложени три методики за образуване на цена. „За леките автомобили промяна в цената на електронните винетки няма да има. Цената на тол-а е съобразена с категорията и състоянието на пътя“, каза още той.  На всички е ясно, че леките автомобили няма да закупуват бордови устройства при въвеждането на тол системата, каза още шефът на АПИ.  „Бордовите устройства са въпрос на избор за товарните автомобили, които пътуват по-често, но и за тях също не е задължително това нещо. Те могат да закупуват маршрутни карти. За леките автомобили електронната винетка ще бъде изключително достъпна от 1 януари. Тя ще може да бъде закупувана както на терминалите за електронни винетки, така и през приложения на мобилните телефони, през интернет“, коментира инж. Глосов. Той обясни, че за тези, които не ползват такива електронни устройства, ще бъдат закупувани по традиционния начин, както се закупуват и книжните.  „Бордовото устройство, пак казвам, не е предвидено за леките автомобили. Когато се купува електронна винетка, се вкарва в системата регистрационния номер на автомобила. Контролът се осъществява по два начина – чрез стационарните контролни рамки (специални камери, които разчитат номера), както и с контролните автомобили на АПИ, които са 105 на брой. КАТ също може да ви спре и да провери в системата дали имате винетка. Тези рамки и в момента засичат автомобили, но те са за трафик. На тези рамки ще бъдат монтирани и други камери, които са на тол системата“, каза още инж. Светослав Глосов.  ", "date": "2018.09.26", "title": "Шефът на АПИ: „Трейс“ е изпълнител на участъка от АМ „Тракия“, където пътната настилка е нагъната "}
{"url": "http://epicenter.bg/article/Gazoviyat-pazar-na-ES---na-frontovata-liniya-mezhdu-Rusiya-i-SASht-/164388/11/33", "text": "Русия става все по-зависима от европейския газов пазар. Целта на САЩ е енергийна доминация. Конкуренцията между Москва и Вашингтон за европейския газов пазар усилва разделителните линии в Евросъюза.  Необходим ли е „Северен поток 2“ на Германия и Евросъюза и няма ли да доведе новият тръбопровод на „Газпром“ до увеличаването на зависимостта на Берлин и Брюксел от Русия? Германските учени многократно са се изказвали по темата. Но през последните месеци към нея се появи много важен допълнителен аспект: САЩ много ясно заплашиха с въвеждането на санкции участващите в проекта европейски компании.  Какви са мотивите на американската страна и струва ли си да се продължава проекта в условията на усилващ се натиск от Вашингтон? Мюнхенският икономически институт ifo предложи на експертите от аналитичните центрове в Берлин, Брюксел, Кьолн и Хамбург да кажат какво мислят. Техните статии излязоха в средата на септември в информационния бюлетин на ifo Schnelldienst под общото заглавие „Дисонанс на енергийния пазар. САЩ против „Северен поток 2“: път към американско енергийно доминиране?“.    Днешна Германия си осигурява енергия от много диверсифицирани източници. По тази причина възможното увеличаване на дела на Русия в доставките на природен газ за Германия изглежда приемливо, още повече, че съществува ярко изразена взаимна зависимост: Европейският съюз се нуждае от този енергоносител, а руският държавен бюджет – от доходите от неговата продажба.  Европейците само ще спечелят от растящата конкуренция между руския тръбопроводен газ и идващия от международния пазар втечнен природен газ, за вноса на който има многобройни мощности. Това са основните тези в статиите на Хубертус Бард и Тило Шефер от Института за германска икономика в Кьолн /IW /. Те посочват, че на руския газ се падат по-малко от 7% от консумираната в Германия първична енергия. В същото време ФРГ и ЕС продължават да играят „централната роля“ като главни купувачи на руския газ, защото опитът за диверсифицирането на неговия износ с помощта на „съществени доставки“ за Китай „до момента не се е увенчал с успех“.  „Ако Европа си е осигурила опции, позволяващи да се компенсира съкращаването на доставките на газ от Русия, то Русия няма възможност без особени усилия да усвои алтернативни източници на доходи“, посочват учените. По тази причина, подчертават те, „зависимостта на Русия от износа за Европа също е много голяма“, макар някои страни от ЕС по-бързо ще почувстват отрицателните последици в случай на прекъсване на снабдяването, отколкото самата Русия.  Но като цяло това разпределение на силите е „добра предпоставка за стабилно продължаване на доставките“. До този извод стигат учените от IW.    Техният колега Андре Волф от Хамбургския институт за световна икономика /HWWI/ има сходна гледна точка. В статията „Трябва да се възползваме от предимствата на „Северен поток 2“, въпреки натиска от Вашингтон“ той изброява много аргументи в подкрепа на този инвестиционен проект. В условията на отказ първо от ядрената енергия, а в перспектива и от въглищата, природният газ се превръща за Германия в незаменимо допълнение към възобновяемите източници на енергия, пише ученият.  Заради недостига на собствени ресурси на ФРГ и занапред ще трябва да увеличава вноса на газ, включително от Русия.  „Северен поток 2“ ще осигури „сериозно намаляване на разходите“ благодарение на по-късия маршрут и спестяването на транзитни мита. Още едно сериозно предимство на проекта се състои в това, че той ще позволи на Германия в условията на „ново усилващо се политическо отчуждаване между Русия и Запада“ да поддържа отношенията с Русия на икономическо равнище, при това в ключов сектор на руската икономика. Руската газова промишленост се нуждае от големи експортни пазари, защото тя добива много повече, отколкото потребява вътре в страната.  „От тази гледна точка, такива големи потребители, като Германия и другите западноевропейски страни, са на практика незаменими“, отбелязва експертът.  Според него американската администрация се обявява срещу „Северен поток 2“ не само по геополитически съображения, но и прокарва интересите на американския енергиен сектор. При това във Вашингтон разбират, че американският втечнен природен газ в средносрочна перспектива не може да постигне успех заради скъпото втечняване, регазификация и транспортиране. По тази причина „тлеещият конфликт в Украйна се използва да се обедини стратегическата външна политика с икономическите интереси“. Поставена е задачата да се „отслаби Русия като най-важният конкурент на международния газов пазар“.  Авторът на статията призовава Германия и ЕС в този случай да не се подават на трансатлантическия натиск. При това не само заради изброените икономически предимства на проекта, но и по геополитически съображения. В условията, когато САЩ се превръщат във все по-малко надежден партньор, е изключително важно да се запазят „мостовете на Изток“.  „Ако не съществува поне минимално ниво на икономическа интеграция, дипломацията в кризисните ситуация няма да има на какво да се опре. От гледна точка на Европа не си струва да се лишаваме от един от малкото останали възможности за влияние“, посочва Андре Волф от HWWI.    А за експерта от брюкселския аналитичен център Bruegel Георг Цахман предимствата на „Северен поток 2“ въобще не са очевидни. Ключовата теза на неговата статия е: абсолютно неясно е какво ще бъде търсенето на газ в ЕС. Според един от сценариите през 2030 г. то ще спадне с 60 милиарда куб.м. в сравнение с 2016 г., а според друг – за същия период ще нарасне с над 100 милиарда куб.м.  В същото време ангажиментите, поети от ЕС в рамките на Парижкия климатичен договор, предвиждат съкращаване на изгаряните изкопаеми енергоносители към 2050 г. до абсолютния минимум, напомня експертът.  „Следователно, ние знаем, че към момента имаме възможност да удовлетворим нуждите си от внос и че след 30 години търсенето на природен газ трябва да стане маргинално“, констатира експертът. По тази причина трябва да се изчака със строителството на „Северен поток 2“, докато не се появи по-голяма яснота относно перспективите на газа в Европа.  Ако нуждата от внос в обозримо бъдеще нарасне, допълнителният канал за доставки от Русия ще позволи да се избегнат разходите за покупка на ВПГ, ако няма ръст, тогава може да минем и без този газопровод.  Европейците се оказаха между два фронта От своя страна, Кирстен Вестфал, експерт по енергийна политика в берлинския Фонд за наука и политика, е убедена, че на „Северен поток 2“ се отделя прекалено голямо внимание, макар че нито неговото спиране, нито завършване ще решат ключовите проблеми на енергийната и политическа сигурност на ЕС. В статията „Търговията с газ в ЕС: между фронтовете“ тя констатира: „Русия ще остане труден партньор, САЩ се превръщат все повече в такъв“.  И от двете страни на Атлантика при разрешаването на енергийните въпроси все по-важна роля играят съображенията, свързани със сигурността и геополитиката. „Северен поток 2“ трябва да бъде разглеждан в контекста на присъединяването на Крим и въоръжената дестабилизация на Източна Украйна от Русия, посочва Кирстен Вестфал.  В същото време „настоящата администрация на САЩ обяви своята цел за енергийно доминиране“, санкциите все по-често се използват от Вашингтон не само като политически инструмент, но и като част от вътрешната ѝ икономическата политика, а доставките на ВПГ вече се превърнаха в част от спора между Вашингтон и Брюксел за митата.  В тази ситуация Германия и ЕС се оказаха между два фронта: изострящото се противопоставяне между Русия и САЩ води до това, че и едната, и другата страна се опитват да разделят Евросъюза и да „задълбочат вече съществуващите разделителни линии“.  По тази причина най-първата задача за европейците е да осигурят енергийния суверенитет на Европа и да създадат Енергийния съюз на ЕС.   ", "date": "2018.09.26", "title": "Газовият пазар на ЕС - на фронтовата линия между Русия и САЩ "}
{"url": "http://epicenter.bg/article/Preizdavat-Beliya-album-na--Biytals--po-povod-50-godishninata-mu/164369/6/0", "text": "Легендарната група  на диска си, който носи нейното име и е известен като Белия албум, по повод 50-годишнината от излизането му, съобщи Контактмюзик, цитиран от Дарик. Дискът ще е допълнен с неиздадени по-рано записи.  на бандата, която включва  , ще излезе на 9 ноември, за да се отбележи 50-годишнината от излизането на В новата версия ще има скорошни миксове на песни от оригиналния албум, както и неиздадени досега демо записи.  в албума от 1968 г. са  \"С се опитахме  в звукозаписно студио\", заяви продуцентът Джайлс Мартин.", "date": "2018.09.26", "title": "Преиздават Белия албум на „Бийтълс“ по повод 50-годишнината му"}
{"url": "http://epicenter.bg/article/Makron-razkritikuva-SASht-v-OON--bez-da-spomenava-imeto-im-/164374/7/0", "text": "В речта си пред Общото събрание на ООН в Ню Йорк, произнесена малко след изявлението на американския президент Доналд Тръмп, в което той призова към изолация на Иран, френският държавен глава Еманюел Макрон се обяви за решаване на кризата в региона чрез \"диалог и многостранен подход\". Това съобщава авторитетният френски вестник Le Monde, цитиран от световните агенции.  \"Този едностранен път ни води направо към крах и конфликт, към всеобща конфронтация всеки срещу всички и към загуби за всички, даже онези, които се мислят за найзсилни\", заяви Макрон, обръщайки се към САЩ, без да ги назовава направо.  \"Кое ще ни помогне да намерим реално решение за ситуацията в Иран и кое вече ни позноли да започне стабилизирането? Правото на по-силния? Едностранният натиск? Не!\", категоричен бе френският държавен глава относно поведението на САЩ, които едностранно развалиха т.нар. \"ядрена сделка\" с ислямската република.  Освен това, Макрон призова страните \"да не подписват търговски споразумения с държави, които не спазват условията на Парижкия договор\", визирайки САЩ, които излязоха от Парижкото споразумение за климата през 2017 г.  В своето изказване френският лидер призова американския си колега да разреши на Иран да продължи износа на нефт, за да се създадат условия за падане цената на черното злато.  \"Ако на Иран бъде позволено да продава нефт, това ще окаже положително влияние върху цените! Това ще е добро за подкрепата на мира и световните цени на нефта\", потвърди Макрон на пресконференция, последвала речта му пред Общото събрание.   ", "date": "2018.09.26", "title": "Макрон разкритикува САЩ в ООН, без да споменава името им "}
{"url": "http://epicenter.bg/article/Zlatnoto-momiche-Lyubomira-Kazanova-se-omazhi--Snimki-/164380/8/0", "text": "\"Златното\" момиче Любомира Казанова се омъжи. През уикенда красивата гимнастичка каза заветното \"да\" на любимия си Александър Александров.   Кума на младото семейство е едно друго златно момиче - Християна Тодорова, съобщи Vesti.bg   Сред специалните гости на събитието бе Илиана Раева, която сподели снимки в социалните мрежи.  \"Толкова много любов имаше на тази разкошна сватба... Да са живи и здрави и дълги години да са толкова влюбени!\", написа Илиана Раева във Facebook. Тя качи снимки от сватбата и уточни, че шаферки на красавицата са били Михаела Маевска, Ренета Камберова, Цветелина Найденова, Снежана Дечева.   \"Много красота, много звезди в очите, много щастие и усмивки имаше днес! И в най-важния ден от живота на Буба, пак бяха заедно, една до друга, обичащи се както винаги... Наистина много красота... във всичко... А двамата младоженци... просто прелест...\", коментира още Раева.   Сватбата на олимпийската медалистка от Игрите в Рио през 2016 г. бе уважена още от Ина Ананиева, която бе треньорка на Любомира, гимнастичките Невяна Владинова и Катрин Тасева, представители на Българска федерация по художествена гимнастика и други.   Любомира и Александър са заедно от няколко години, като едно от нещата, които ги свързва, е любовта към спорта. Тя е гимнастичка, дъщеря на олимпийския медалист Милко Казанов. Той е гребец и се състезава за Азербайджан. Затова и в украсата на сватбата присъстваха елементите бухалки и гребла.", "date": "2018.09.26", "title": "Златното момиче Любомира Казанова се омъжи (Снимки)"}
{"url": "http://epicenter.bg/article/Osadiha-Bil-Kozbi-na-ot-tri-do-deset-godini-zatvor/164367/10/100", "text": "Американският комедиен актьор Бил Козби, най-известен с главната роля в ситкома \"Шоуто на Козби\", бе осъден на 3 до 10 години затвор за дрогиране и сексуално насилие над жена през 2004 г., предаде ДПА, цитирана от Дарик. Това означава, че Козби ще излежи най-малко три години в затвора, преди да може да подаде молба за предсрочно освобождаване. Той също така е осъден да плати глоба от 25 000 долара. \"Никой не е над закона и никой не трябва да получава различно отношение в зависимост от това къде живее, кой е, или заради богатство, известност или дори филантропия. Извършването на сексуално насилие с дрогиране има тежка цена и тази цена и свободата ви\", заяви съдия Стивън О'Нийл на делото в град Нористаун, щата Пенсилвания.   Адвокатите на 81-годишния Козби бяха поискали домашен арест. Това е първото осъждане на известно лице в ерата на движението #MeToo (Аз също), в което излязоха наяве случаи на сексуално насилие, извършвано от известни мъже в развлекателната индустрия, журналистиката, политиката и технологичните компании. През април Козби бе намерен за виновен в дрогиране и сексуално насилване на Андреа Констанд през 2004 г. Над 50 жени публично обвиниха Козби в сексуално насилие в период от няколко десетилетия, но само жалбата на Констанд стигна до съд.   Адвокатите на Козби заявиха, че ще обжалват присъдата. Според специалисти това може да придвижи делото до Върховния съд на щата Пенсилвания, а процедурата може да трае години.", "date": "2018.09.26", "title": "Осъдиха Бил Козби на от три до десет години затвор"}
{"url": "http://epicenter.bg/article/Komikat-Dzhon-Kliyz-razkri--che-oglushava/164371/10/100", "text": "Комикът Джон Клийз, който е на 78 години, разкри, че оглушава \"все повече\", съобщи в. \"Мирър\", цитиран от Новини.бг \"Това не е бреме - каза актьорът. - Напротив, доста освобождаващо е. Усмихвам се, кимам, посочвам ушите си и така не трябва да обръщам внимание на всички глупости, насочени срещу мен\".  Джон Клийз планира да се премести да живее на карибския остров Невис през ноември, защото е \"толкова разочарован\" от британските политици. Той обяви своето решение през юли. Миналата година Джон Клийз сподели, че се чувства сякаш скоро ще умре. Той каза, че това не е лошо усещане, защото така на човек вече не му пука.", "date": "2018.09.26", "title": "Комикът Джон Клийз разкри, че оглушава"}
{"url": "http://epicenter.bg/article/Na-kogo-mu-hrumna--che-Bart-i-Arni-ot--Ulitsa-Sezam--sa-gey-dvoyka-/164373/10/99", "text": ", които живеят заедно, . Това казаха продуцентите на шоуто, които изпаднаха в ситуация да се оправдават, че те   Твърдението тръгна от  , който се присъединява към сериала през 1984 г. Пред ЛГБТК сайта „Куиърти” той коментира, че отношенията между двамата герои се основават на връзката му с монтажиста Арнолд Гласман.   „Винаги се чувствах така, когато пишех за Бърт и Ърни, те бяха двойка, без да ми е казано изрично. Нямаше как иначе да ги поставя в контекста. Мисля, че нямаше как да пиша за тях, освен за обичаща се двойка”, хвърля бомбата Солцман. Компанията, която продуцира сериала, обаче побърза да отрече думите му. „Както винаги сме казвали, Бърт и Ърни са най-добри приятели”, заявиха от „Сесами уъркшоп” в Twitter. „Макар и да ги определят като мъже и да притежават много човешки черти, те си остават кукли и нямат сексуална ориентация”, допълват те в публикацията си.   „Сериалът  ”, добави компанията във второ изявление: „Това е  ”.   Двете кукли спят в една спалня, но на отделни легла. Това отдавна поражда у почитателите на шоуто въпроса за отношенията им.   Източник: Дарик", "date": "2018.09.26", "title": "Джендъризмът навлезе и в детските филми: Набедиха Бърт и Ърни от „Улица Сезам” за гей двойка"}
{"url": "http://epicenter.bg/article/-Borisov-se-sreshtna-s-Petro-Poroshenko-v-Nyu-York/164360/2/0", "text": "\"С президента Петро Порошенко обсъдихме предстоящото посещение в Украйна\". Това обяви премиерът Бойко Борисов в официалния си фейсбук профил.   Министър-председателят е в САЩ, където се провежда важно заседание на ООН.    Борисов уточни, че визитата му в Украйна се подготвя заедно с вицепремиера Валери Симеонов и трябва да се състои в началото на октомври.   \"В Одеса ще посетим българската гимназия „Георги Сава Раковски“, в която е учил Порошенко\", написа още Борисов.", "date": "2018.09.26", "title": " Борисов се срещна с Петро Порошенко в Ню Йорк"}
{"url": "http://epicenter.bg/article/Borisov-ochakva-problemi-za-stranite-v-Evropa--kupuvashti-ruski-gaz/164361/2/0", "text": "Премиерът Бойко Борисов заяви пред журналисти в Ню Йорк, че от думите на президента на САЩ Доналд Тръмп може да се направи извода, че „които ще купуват руски газ в Европа, ще имат проблеми“, предаде БНР.   „Единствено газовият хъб ще ни спаси“, каза премиерът късно във вторник, коментирайки речта на Тръмп пред Общото събрание на ООН, в която той разкритикува намеренията на Германия да увеличи доставките на синьо гориво от Русия.   „  интерконектор с Гърция, който да може, ако цената е по-добра на американския втечнен газ, или от Египет, или от Израел, или откъдето и да било, разбира се, да се търгува на газовия хъб. Ако руският е по-евтин, съответно слагаме да бизнесплоскост…  и според мен само това може да ни спаси - европейският газов хъб. Където да дадем възможност на конкуренцията да определи цената и българската икономика и потребители да имат възможност да купят на най-ниската цена“, каза Борисов.   Ето как Борисов коментира речта на Тръмп: ", "date": "2018.09.26", "title": "Борисов: От речта на Тръмп разбрах, че който купува руски газ, ще има проблеми"}
{"url": "http://epicenter.bg/article/Biznesat-e-protiv--quot-sotsialnata-koshnitsa-quot--na-VMRO/164362/2/0", "text": "Предлагаме да има определен механизъм на контрол на определени видове стоки. Социалната кошница с основни хранителни продукти трябва да включва храни от първа необходимост като хляб, кисело мляко, прясно мляко, краве сирене, краве масло, кашкавал тип \"Витоша\", пилешко и свинско месо, 10 бр. яйца, брашно и олио, всичките от български производители. Идеята е тези стоки да имат ясно разписани ставки за печалба на производител и търговец. Тази мярка ще да гарантира балансирани крайни цени. Това посочи в ефира на БТВ Александър Сабанов от ВМРО. От бизнеса не са съгласни с тази мярка обаче. „5000 години властта се опитва да налага на бизнеса ограничения на печалбата с юмрук. Ще се наложи ограничаване на продажбата на хляб. От тази мярка ще бъдат засегнати малките производители, а не големите вериги. Когато предприемачът не прави печалба, той няма да зарежда този продукт“. Това каза икономистът Георги Ганев. „Няма как в малките магазини да изчезне хлябът, тъй като е основен продукт“, уверява Сабанов. Според икономистът има риск в мярката, който ще се поеме от търговеца. „Хората ще загубят от нея“, смята Ганев. „Знаете, че има и брак, който също ще е за сметка на търговеца“. „Бракът винаги го поема производителят. Аз съм бил производител на хляб и познавам тази материя по-добре от вас“, репликира Сабанов. „Ясно е че големите вериги печелят големи средства и няма как да напуснат България. Надценката няма нищо общо с компонентите на хляба. Не може производителят да печели по-малко от търговеца“, смята представителят на ВМРО. Сабанов отрече предложението да има за цел извличане на политически дивиденти. \"Това е реален ход, който ще доведе до намаляване на цените на основните хранителни продукти. Даваме примерен вариант на потребителска кошница\", каза Сабанов. „Основната причина за покачване на цената на газа е, че България се отказа да преговаря за разлика от други европейски държави“, подчерта Ганев. „Тази година реколтата е по-лоша. Да искаш хлябът да не поскъпне е неестествено“, подчерта икономистът. От ВМРО припомниха, че в страната има хора, които живеят със 100 евро на месец и социалната кошница е предвидена за тях. \r\n \r\n \r\n \r\n", "date": "2018.09.26", "title": "Бизнесът е против \"социалната кошница\" на ВМРО, не е пазарна мярка"}
{"url": "http://epicenter.bg/article/Poptodorova--Premierat-razbra--che-isteriyata-okolo-poseshtenieto-mu-v-SASht-premina-vav-vodevil/164363/2/0", "text": " Това каза бившият ни посланик в САЩ Елена Поптодорова в ефира на БТВ.   \"Истерията за среща между премиера Бойко Борисов и американския президент Доналд Тръмп се създаде тук, у нас, от отделни журналисти, които очевидно са имали подкана да създадат впечатление, че ще има такава среща. Сега се теглят последиците\"., разви тезата Елена Поптородова.   „ ”, каза Елена Поптодорова. „Това е много нашенско, неизживяно юношество в политиката. , каза Поптодорова.   „Аз самата имам 2 снимки в Тръмп, била съм му гост в имението на два пъти. Това го приемам като част от работата, част от живота. По-важно е какво се случва по същество”, изтъкна тя.   „ Тя допълни, че е по-важно какво се случва по същество в централата на ООН, а не че премиерът Борисов си се ръкувал с Тръмп. Това са предварително уговорени срещи. Хаби се излишна енергия“. „Имаше едно по-важно политическо отсъствие - на Русия, Китай, Северна Корея“, подчерта Поптодорова.   Дипломатът ни заяви още, че винаги е важно да има двустранни срещи. Тя коментира и срещата на американския посланик Ерик Рубин с ръководството на ДПС. Припомняме, че снимката му с Ахмед Доган и Мустафа Карадайъ предизвика медиен интерес.   „Работата на един посланик е да се среща с политическите лидери. Посланик Рубин е имал срещи и с лидерите на другите политически сили в България“. Поптодорова припомни, че преди година е имал среща и с Лютви Местан.   „ , стана ясно от думите ѝ.   „Иначе Ахмед Доган има много какво да разкаже, ако пожелае да го направи, особено при сложната ситуация в Турция”, изтъкна тя.  ", "date": "2018.09.26", "title": "Поптодорова: Премиерът разбра, че истерията около снимката му с Тръмп премина във водевил"}
{"url": "http://epicenter.bg/article/Vasil-Tonchev--Segashnite-politicheski-subekti--ne-biha-mogli-da-oglavyat-masova-protestna-valna/164364/2/0", "text": "Сегашните политически субекти, не биха могли да оглавят масова протестна вълна, ако такава възникне. Това каза в сутрешния блок „Добро утро, България“ на Радио „Фокус“ директорът на „Сова Харис“ Васил Тончев. По думите му политическата картина в момента до голяма степен преповтаря тази при предишните парламентарни избори, но всичко може драстично да се промени.   Забелязва се мобилизация в електоралните сили на основните парламентарно представени партии, въпреки това обаче никой не е в състояние да наложи сериозни реформи в страната, на база подкрепата, която има, добави той. „Големите политически партии поддържат ядрата около себе си, но нито една не влиза в политическия център, нито една не разширява своята периферия. Това показва, че има възможност за нов субект, който да пренареди политическото пространство по различен начин. Той би трябвало да е от центъра, нещо което да обединява усилията и от двата блока. Около един милион избиратели не са достатъчни, за да имаш достатъчната подкрепата за сериозни промени, а страната ни се нуждае именно от такива“, обясни той.   Васил Тончев коментира още, че се очаква напрегнат политически сезон, чиято развръзка не е ясна.", "date": "2018.09.26", "title": "Васил Тончев: Сегашните политически субекти, не биха могли да оглавят масова протестна вълна"}
{"url": "http://epicenter.bg/article/Podnoveni-sa-deynostite-po-gasene-na-pozhara-nad-blagoevgradskoto-selo-Drenkovo/164365/2/0", "text": "В 6 часа тази сутрин бяха подновени дейностите по гасенето на пожара над благоевградското село Дренково. През нощта площта му се е разраснала и към момента е засегната около 400 декара иглолистна гора, предаде БНР. Над сто горски служители с пет високопроходими автомобила, както и четири пожарни коли участват в гасенето.   Очакванията са, че пожарът, който възникна около 19 ч. във вторник, ще бъде локализиран до часове, ако не се възобнови силният вятър. Няма опасност за населението от близките села.   Директорът на Югозападното държавно горско предприятие инж. Дамян Дамянов обясни:   „Правиха полоса и се поливаха с мобилните пожарни почти цялата полоса с идея да се обезпечи сигурността на периметъра. Има на места - вътре в самият пожар, огнища, които още тлеят. Предполагам, че до обяд ще успеем окончателно да погасим. Екипите ще бъдат целия ден на терен. Нашите служители са над сто човека с 6 специализирани автомобила. Пожарната има четири автомобила и техни служители, няма опасност за сгради, население\".   Първоначално огнището на пожара е било в земеделски земи, като най-вероятно са се запалили сухи треви и храсти. Продължаващият втори ден силен вятър обаче бързо е пренесъл огъня към горските територии. Работата на огнеборците беше усложнена допълнително от това, че пожарът е върхов и се е разраснал бързо. Действията бяха преустановени късно вечерта заради липсата на видимост.  ", "date": "2018.09.26", "title": "Подновени са дейностите по гасене на пожара над благоевградското село Дренково"}
{"url": "http://epicenter.bg/article/Varna-se-vklyuchva-v-Svetovniya-den-na-hodeneto/164366/2/0", "text": "Община Варна и Българската асоциация „Спорт за всички“ организират пешеходна разходка, с която градът ще се включи в Световния ден на ходенето.   Събитието ще се проведе на 29-ти септември край Аладжа манастир. Сборният пункт е последната спирка на автобусна линия №31, началният час е 10.00 ч. Пешеходният поход ще приключи до Ковшак чешма. Това съобщиха от пресцентъра на община Варна. Участниците ще имат възможност да се включат в томбола с много награди.   Спортната проява е национална и ще се проведе в цялата страна. Целта е да популяризира здравословния начин на живот чрез най-лесно достъпната и естествена физическа активност – ходенето.", "date": "2018.09.26", "title": "Варна се включва в Световния ден на ходенето"}
{"url": "http://epicenter.bg/article/Zaharieva-se-sreshtna-v-Nyu-York-s-parvite-diplomati-na-Afganistan--Katar-i-Nepal-/164368/2/0", "text": "Вицепремиерът и министър на външните работи Екатерина Захариева се срещна в Ню Йорк с колегите си от Афганистан, Катар и Непал.  Захариева е част от българската делегация за Общото събрание на ООН, водена от премиера Бойко Борисов, съобщиха от правителствената информационна служба.  “Благодаря за помощта на България за възстановяването на Афганистан”, обърна се към Захариева министър Салахуддин Раббани. Той обяви, че българските войници се ценят като едни от най-добрите професионалисти.  България участва с контингент до 160 военнослужещи в мисията на НАТО „Решителна подкрепа“ и с финансови вноски от 1 милион долара в Попечителския фонд за подпомагане на афганистанската армия.  Страната ни организира още курсове по линия на официалната помощ за развитие за дипломати, полицейски служители и държавни служители със специално изискване за включване на определен процент жени в обученията. България участва с вноски и в бюджетите на редица международни организации, които осъществяват проекти в Афганистан.  “Обсъдихме и обстановката в страната, както и предстоящите избори за парламент. Приветстват и инициативата на афганистанския президент за започване на преговори с талибаните”, каза Захариева.  На срещата с катарския външен министър Мохамед бин Абдулрахман Ал Тани бяха обсъдени широк кръг въпроси от международния дневен ред с акцент върху политическата ситуация в Залива и в Европейския съюз.  “Благодаря за прагматичния подход в двустранните ни отношения след държавното посещение на емира шейх Тамим бин Хамад Ал Тани през март т.г. Работата по конкретни проекти продължава”, заяви министър Захариева, а нейният колега заяви, че лично ще следи за реализацията им.  Министър Ал Тани поздрави специално премиера Бойко Борисов за резултатите от Българското председателство на Съвета на ЕС и за резултатите от срещата 16 плюс 1 с Китай.  Двамата обсъдиха и последствията от оттеглянето на САЩ от Съвместния всеобхватен план за действие относно Иран.  В годината, в която България и Непал честват 50 години от установяване на дипломатически отношения, в Ню Йорк се срещнаха и външните министри на двете страни. Подобна среща се осъществява за първи път от 10 години.  Министър Захариева благодари на новоизбрания си непалски колега Прадийп Кумар Гявали за помощта, която хималайската страна оказа при издирването на легендарния български алпинист Боян Петров. Тя покани министър Гявали на посещение в София.  Непалският първи дипломат информира за хода на политическите реформи след проведените първи избори в условията на пълно прилагане на демократичната конституция на страната от 2015 г. Той покани българския бизнес да инвестира в страната. Захариева и Гявали отчетоха и традиционния интерес на българските алпинисти към Хималаите. В Непал страната ни се представлява от почетен консул.  ", "date": "2018.09.26", "title": "Захариева се срещна в Ню Йорк с първите дипломати на Афганистан, Катар и Непал "}
{"url": "http://epicenter.bg/article/Maya-Manolova--Vseki-grazhdanin-da-ima-individualen-dogovor-s-ViK/164370/2/0", "text": "Всеки гражданин да има индивидуален договор с ВиК оператора, настоява омбудсманът Мая Манолова. Според нея така ще се реши проблемът с липсата на справедливост при определянето на сметките за вода.   „Освен собственото си потребление, отчетено от индивидуалния водомер, гражданите трябва да плащат допълнителен разход за общо потребление, който се сформира по несправедлив начин. Става дума освен за технологическите загуби, и за натоварването на добросъвестните потребители с част от сметките на тези, които нямат водомери, чиито водомери са неизрядни или са декларирали, че не обитават едно жилище, но реално там се потребява вода. Всички тези суми се разпределят върху добросъвестните платци”, изреди Манолова в предаването „Тази сутрин” по bTV.   Според омбудсмана проблемът е, че при разпределянето на отговорностите всички задължения и ангажименти падат върху потребителите. „ВиК дружествата нямат абсолютно никакви ангажименти. Когато има кражба на вода, всъщност ВиК дружеството нищо не губи, защото етажната собственост плаща от джоба си през това общо потребление. Така дружеството няма интерес да отчита и контролира реално”, отбеляза Манолова.   „Нормите в България обикновено се пишат в полза на монополистите. Важният баланс в интересите между потребителите и монополистите не се спазва”, допълни омбудсманът.   По думите ѝ тези, които плащат най-много вода, поемат и най-голяма част от сметката. Затова тя настоява наредбата да бъде променена.   „Плащаме и течовете, и авариите, всичко се стоварва върху главата и джоба на потребителя. Трябва да се създаде заинтересoваност във ВиК дружествата да съблюдават за спазването на закона, да отчитат реалното потребление и да осъществяват контрол. Тъй като в момента гражданите плащат сметките и на нередовните, ВиК дружествата нямат подобрен интерес”, посочи Манолова.   Според омбудсмана не е нормално парното да поскъпва при повишаването на цената на природния газ, тъй като когато неговата цена намалява, сметките на парно не падат.   „Заради тази политика на регулатора се стига до ситуации, при които, по признание на самия КЕВР, например „Топлофикация София” има надвзети суми за един ценови период в рамките на 18 млн. лева от столичани зарази несъответствие между повишаването, респективно намаляването, на цената на природния газ и на парното”, коментира Манолова.   Тя допълни, че същата цена на природния газ е била определена през юли 2015 г., каквато ще бъде определена след повишението от регулатора сега. „Цената на парното през 2015 г. е обаче е била 74 лв., а сега след увеличението, което се предлага, тя ще стане 93 лв. Тоест разликата е 20 лв., при положение че инфлацията от 2015 г. до октомври 2018 г. е в рамките на 5%, тоест 4 лева. В момента плащаме 25% по-висока цена на парното при същата цена на природния газ”, изчисли Манолова.", "date": "2018.09.26", "title": "Мая Манолова: Всеки гражданин да има индивидуален договор с ВиК"}
{"url": "http://epicenter.bg/article/Stanislav-Popov-zae-myastoto-na-Petya-Avramova-v-parlamenta/164372/2/0", "text": "Икономистът Станислав Попов днес положи клетва като депутат, съобщи БНР.   Той заема мястото на Петя Аврамова, която бе избрана за министър на регионалното развитие и ЦИК прекрати депутатския ѝ мандат.   Попов беше десети в листата на ГЕРБ във Враца, но събраните преференции го поставиха на трето място на последните парламентарни избори.", "date": "2018.09.26", "title": "Станислав Попов от Враца зае мястото на Петя Аврамова в парламента"}
{"url": "http://epicenter.bg/article/Petya-Avramova--Nashiyat-top-prioritet-ostava-bezopasnostta-na-patnata-infrastruktura/164377/2/0", "text": " Това каза министърът на регионалното развитие и благоустройството Петя Аврамова по време на Осмия дискусионен форум „Строителството през 2019 година – перспективи и предизвикателства“, предаде агенция „Фокус“.   „Новият политически сезон започна динамично. Очаква се строителството да бъде един от мотор на икономическия растеж през 2019 г.   Нашият топ приоритет остава безопасността на пътната инфраструктура.  “, заяви Аврамова и подчерта, че  .    До края на тази година се очакват да бъдат обявени обществените поръчки за още два участъка.  “, каза още Петя Аврамова.     . Бихме искали за първокласни, второкласни и третокласни пътища да направим промяна в завишение на гаранционните срокове, заяви Аврамова.     Предстои ни изпълнението на много обекти през 2019 г.  “, коментира Аврамова.   По думите ѝ  “ е важна за Северна България за развитието на икономиката в този регион. „Очаква се 2024 г. да стане факт изграждането на тази магистрала. Важен е   както и  , каза още Петя Аврамова.       , каза още Петя Аврамова   „  а МРРБ ще бъде не само лоялен партньор на бизнеса, но и безпристрастен коректив“, заяви Аврамова.   По думите ѝ  . „ . Знам, че строителите чакат стартирането на проектите във ВиК отрасъла, които ще се финансират по ОП „Околна среда“.   Очаква ни една добра и динамична година“, каза още Петя Аврамова.    по време на Осмия дискусионен форум „Строителството през 2019 година – перспективи и предизвикателства“.   „ . В повечето случаи сме били достатъчно умни да коментираме и това, което следва години напред.  До 2023 г. само от средствата от ЕС за инфраструктура ще се разходват не по-малко от 1,5 млрд. лв. на година. Като се добавят всички останали източници от публичен характер, сумата ще се удвои. Най-малкото  “, допълни той.   По думите му   „  БВП е над 100 млрд., близко до таи сума са и вложенията в банките. Като обем пари те са достатъчни. Връзката между успешния проект и източника на финансиране вероятно е проблемната зона, по отношение на която трябва да работим“, добави вицепремиерът.   , той коментира, че въпреки че имаме законодателство, което изцяло се вписва в европейските директиви, все още има какво да се желае от него. „Бяха споменати кадрите като проблем. Това е проблем за абсолютно всички видове индустрии“, посочи той и изрази надежда, че Камарата на строителите ще се включи в дуалното образование и по този начин ще помага с осигуряването на кадри.    Той отчете, че България се справя добре с усвояването на еврофондовете и даде за пример софийското метро. Таяни открои и строителния бранш като изключително важен за целия ЕС.  ", "date": "2018.09.26", "title": "Министър Петя Аврамова: Нашият топ приоритет остава безопасността на пътната инфраструктура"}
{"url": "http://epicenter.bg/article/Parlamentat-reshi--KEVR-shte-se-proiznasya-posledna-po-sdelki-v-energetikata-/164383/2/0", "text": "Комисията за енергийно и водно регулиране /КЕВР/ ще се произнася последна по сделки в енергетиката, реши парламентът с приемането на второ четене на промени в Закона за енергетиката, предаде БТА.  Комисията ще се произнася след наличие на разрешение или одобрение на други държавни органи, компетентни да разглеждат сделките, записаха депутатите. Така те допълниха приетия в средата на годината текст, с който се дават правомощия на КЕВР да се произнася по такива сделки.  Срещу тази поправка възрази Рамадан Аталай от ДПС, който посочи, че при подобни предложения, направени между първо и второ четене извън обсега на предложения от Министерския съвет законопроект, винаги има съмнения за лобизъм.  Делян Добрев /ГЕРБ/ посочи, че сега само се уточнява редът, по които ще се произнасят институциите. Тази редакция казва, че КЕВР трябва да се произнесе след всички останали комисии, добави той.  С промените в Закона за енергетиката се транспонират разпоредби от директивата за инфраструктурата за алтернативни горива и се създава правна рамка по отношение на операторите на публично достъпни зарядни точки за електрически превозни средства.  Съгласно измененията \"зарядна точка\" е интерфейс, с помощта на който може да се зарежда по едно електрическо превозно средство или да се заменя акумулатора на едно електрическо превозно средство. Операторите на публично достъпни зарядни точки като крайни клиенти ползват електропреносната или съответната електроразпределителна мрежа, към която са присъединени, при публично известни общи условия.  Отнема се съществуващата към момента възможност операторите на електропреносната и електроразпределителните мрежи да отказват достъп до тях поради влошаване на условията за снабдяване. Тя се заменя с възможност временно да се ограничи или преустанови достъпът на ползвателите при определени условия.  ", "date": "2018.09.26", "title": "Парламентът реши: КЕВР ще се произнася последна по сделки в енергетиката "}
{"url": "http://epicenter.bg/article/Na-sekretno-zasedanie-pravitelstvoto-odobri-10-novi-poslanitsi-/164384/2/0", "text": "Правителството предлага на президента да издаде указ за назначаването на 10 нови посланици. Решението е взето на секретно заседание на Министерския съвет миналата сряда, предава БНТ.  Кабинетът предлага за посланик в Ливан да бъде назначен Боян Белев, Иван Котов - в Афганистан, Елеонора Димитрова - в Индия, Светлан Стоев - в Дания. И още: Маринела Петкова - във Виетнам, Румен Петров - в Алжир, Генка Георгиева - в Хърватия, Костадин Коджабашев - в Украйна и Димитър Абаджиев - в Саудитска Арабия. Посланикът ни в Македония Иван Петков ще бъде сменен от Ангел Ангелов, който е директор в МВнР - \"Югоизточна Европа\".  За да бъдат одобрени кандидатурите, президентът Румен Радев трябва да издаде указ за назначаването им. От Президентството съобщиха за БНТ, че при тях са внесени предложенията от Министерския съвет, които са предварително съгласувани и предстои да бъдат издадени укази от държавния глава за тяхното назначаване.  Кандидатури се чакат за още 10 посланически поста.  ", "date": "2018.09.26", "title": "На секретно заседание кабинетът одобри 10 посланици, Димитър Абаджиев отива в Саудитска Арабия"}
{"url": "http://epicenter.bg/article/Slavcho-Atanasov--Ne-mozhe-s-edna-deputatska-zaplata-da-si-kupish-kostyum-za-7000-8000-lv--/164386/2/0", "text": "Новината, че в КОНПИ има сигнали срещу депутати от всички парламентарно представени партии, изненада народните представители.  Тома Биков от ГЕРБ и Йордан Цонев от ДПС заявиха, че КОНПИ трябва да бъде оставена да си върши работата и напомниха, че именно това е дейността й и не може депутатите да се месят в работата й.  Славчо Атанасов от Обединени патриоти заяви, че всички публични личности задължително трябва да бъдат проверявани и припомни, че докато е бил градоначалник е подлаган на подобни проверки 148 пъти.  „Сигурен съм, че има корумпирани депутати“, каза той, но отказа да назове имена. „Видимо е, само като погледнеш колите на паркинга и костюмите, с които ходят“, добави Атанасов и подерта: „Не може с една депутатска заплата да си купиш костюм за над 7 000 лв. – 8000 лв.“", "date": "2018.09.26", "title": "Славчо Атанасов: Не може с една депутатска заплата да си купиш костюм за 7000-8000 лв. "}
{"url": "http://epicenter.bg/article/Ananiev--MZ-predlaga-dva-alternativni-modela-za-badeshto-razvitie-na-zdraveopazvaneto/164387/2/0", "text": "Министерството на здравеопазването за момента предлага два алтернативни модела за бъдещо развитие на здравеопазването. Това каза министърът на здравеопазването Кирил Ананиев по време на Национална кръгла маса, посветена на бъдещето на здравеопазването, предаде агенция „Фокус“.   . \"Новият модел, който изберем, трябва да работи за българските пациенти“, посочи той. Министър Ананиев каза, че е необходимо да се достигне до висока степен на съгласие и след това да се предприемат мерки е законодателството.  .   “Надявам се заедно да отчетем плюсовете и минусите и да изберем модел, след чието влизане в Народното събрание да не започват тепърва дебати, а да сме убедени, че избраният модел ще работи за хората“, коментира министър Ананиев.       , посочи Ананиев.   . „Това е ново законодателство, избор, преценка, стандартизация на самите процеси, гаранции за сигурността на средствата“, каза той.   По думите му  . \"Това е философия на промяна, която се нарича заместващо осигуряване - не в един национален фонд, в който се осигуряват всички, а в заместващи - ти да избереш къде\", каза Ананиев.   \"Готови сме на конструктивен разговор, нови предложения и критика в името на българския народ“, обясни той.     .  министърът на здравеопазването.   „Съгласен съм, че трябва да имаме поглед напред за 10 -15 години, а не за близките 2-3. За да направим този поглед, трябва да прегледаме характеристиките на новите модели“, каза той.   . Той се изразява със задължителна осигурителна вноска от 8% върху доходите, персонални вноски, съхранявани в неперсонализирани сметки.  .   , обясни Ананиев. Като недостатък на сегашната система, той посочи, че нарастват изразходваните публични средства, а е ниска удовлетвореността на пациентите от ефекта на лечението. Според него предимствата в двата нови модела за здравната система са: Пациентите сами да избират как да се осигуряват - дали към НЗОК, или от застраховател, като при фалит на застрахователя НЗОК поема разходите за осигуряване на пациентите. \"Пациентите могат сами да избират своя осигурител\", каза още той.   каза заместник министър-председателят по икономическа и демографска политика   по време на Националната кръгла маса.   Вицепремиерът припомни, че  .   \"Всичко това не е самоцел. Основната задача е да се подобри качеството на здравеопазването в България, да се засили и прецизира контролът върху изразходваните средства и като цяло да се повиши удовлетвореността на хората, пациентите от работата на здравната система\", заяви Симеонов.   Според него е    „Вярвам, че днес в тази дискусия ще се предложат алтернативи и ще се приемат най-добрите решения за българското здравеопазване. И най-вече  “, каза Симеонов. ", "date": "2018.09.26", "title": "Ананиев: МЗ предлага два алтернативни модела за бъдещо развитие на здравеопазването"}
{"url": "http://epicenter.bg/article/Knyaz-Kiril--Balgariya-se-spravi-nelosho-s-prehoda--otchitayki-istoricheskata-tezhest-ot-predhodni-rezhimi/164390/2/0", "text": "Н.Ц.В. Княз Кирил Преславски участва в международната конференция на тема: „От комунизъм към капитализъм: Има ли край на прехода в Източна Европа?“, която се проведе на 9 септември 2018 г. в Oxford and Cambridge Club в Лондон. Това съобщиха от пресофиса на Негово Величество Цар Симеон II.  Организатор на събитието беше Сдружението на младите българи в чужбина, родени след 1981 г. – “Милениум Клуб България”.  “Милениум Клуб България” е сдружение на млади българи, родени след 01.01.1981 г., намерили своята професионална и/или академична реализация в чужбина, което беше учредено в двореца “Врана” на 28.03.2016 г. Визията на членовете на клуба е да бъдат патриоти без граници; да постигат целите си с воля, упорство и мисъл; да не забравят корените си и да бъдат единни. Целта на “Милениум Клуб България” е да даде възможност на българите в чужбина да работят за развитието на Родината и да създадат мост между тях и българската държавна администрация, бизнес, медии и общественост. Мрежата на клуба съдържа понастоящем учредени комитети в София, Лондон, Париж, Милано, Виена, Франкфурт, Единбург и Ню Йорк.  Освен Княз Кирил Преславски, в дискусията се включиха: Д-р Василис Монастириотис (London School of Economics and Political Science), Д-р Шон Хенли (University College London), Д-р Кирил Дрезов (Keele University), Калоян Паргов - председател на БСП–София, преподаватели от реномирани университети в областта на социологията и политологията, икономически експерти и политици.  Гост на конференцията беше и Н.Ц.В. Княз Борис.  Председателят на “Милениум Клуб България” г-н Румен Чолаков отговори на въпроса къде вижда България след половин век: “След 40-50 години виждам България като регион от федерация на Обединена Европа, например Съединени европейски щати. Подобна на САЩ или дори по-добра структура е пътят напред, тъй като единственото бъдеще пред Европа е обединението.”  В заключителния панел от дискусията Княз Кирил Преславски подчерта, че по негово мнение България се справи нелошо с прехода, отчитайки историческата тежест от предходни режими на управление .  Кампанията на “Милениум Клуб България” за края на прехода ще продължи с конференция в София на 10 ноември 2018 г. на тема: „Ако днес е краят на прехода, какво следва напред?“. На нея ще бъдат представени приоритетите и целите пред България за следващите 25 години през очите на младите българи.  ", "date": "2018.09.26", "title": "Княз Кирил: България се справи нелошо с прехода, отчитайки историческата тежест от предходни режими"}
{"url": "http://epicenter.bg/article/Kiril-Ananiev-shte-predstavi-variantite-na-novi-zdravnoosiguritelni-modeli/164354/2/0", "text": "Министърът на здравеопазването Кирил Ананиев ще представи днес варианти на нови здравноосигурителни модели. Това се очаква да стане по време на национална кръгла маса, която ще се проведе в Националния дворец на културата. Сред предложенията за нов здравен модел са допълнително задължително здравно осигуряване и пропорционално доплащане от страна на пациента.   Една от идеите за нов здравен модел на осигуряване е да се удържат допълнителни средства  за втори здравен стълб или задължително допълнително здравно застраховане,  а също и за всички  медицински услуги над определена сума да се заплаща от допълнителната задължителна застраховка, ако е под тази критична сума се поема от здравната каса и пациента. Запазва се доброволното здравно застраховане. В този вариант пациентът не плаща за леглодни. Предимствата са че, че ще спестят средства за профилактика и превенция и че ще има по-засилен контрол над разходваните средства. Говори се и за друг вариант - за пълна демонополизация на касата и създаване на множество здравни каси, информира БНР.   Преди дискусията министърът на здравеопазването Кирил Ананиев се срещна последователно със съсловните организации на лекарите, зъболекарите, фармацевтите и асоциираните медицински специалисти, като в срещите е участвал и  управителят на здравната каса д-р Дечо Дечев.    ", "date": "2018.09.26", "title": "Кирил Ананиев ще представи вариантите на нови здравноосигурителни модели"}
{"url": "http://epicenter.bg/article/Obsazhdat-integratsiyata-na-migrantite-na-pazara-na-truda/164355/2/0", "text": "Интеграцията на мигрантите на пазара на труда ще се обсъжда у нас. Опит в сферата, освен България, ще споделят Италия, Гърция, Турция и други държави, засегнати от бежанския поток.  Според проучване на Организацията за икономическо сътрудничество и развитие напливът на бежанци може да засегне нискоквалифицираните работници в някои държави. В Италия, например, мигрантите работят основно в областта на строителството, почистването и домашните услуги. Затова, твърдят експерти, е важно броят на мигрантите да бъде разпределен равномерно между отделните държави, като така всяка една ще успее да овладее пазара на труда. В дискусията у нас в сряда ще участват и представители на различни компании, които вече са наели мигранти, отбелязва Нова телевизия.     ", "date": "2018.09.26", "title": "Обсъждат интеграцията на мигрантите на пазара на труда"}
{"url": "http://epicenter.bg/article/Parlamentat-shte-razgleda-na-vtoro-chetene-promeni-v-Zakona-za-energetikata/164356/2/0", "text": "Парламентът ще разгледа на второ четене промени в Закона за енергетиката, с които се облекчава режимът на изграждане на линейни енергийни обекти. Това предвижда програмата за работа на Народното събрание.   С измененията се цели пълно и точно транспониране на изисквания на европейски директиви в националното законодателство. Със законопроекта се създава необходимата правна рамка по отношение на операторите на публично достъпни зарядни точки за зареждане на електрически превозни средства, която липсва в националното законодателство към настоящия момент. Част от промените са свързани и с учредяването на вещни права и с изграждането на линейни енергийни обекти. Депутатите ще разгледат на първо четене и Законопроект за допълнение на Закона за висшето образование, с който се дава възможност до 10% от общия хорариум от учебните часове по учебен план в образователно-квалификационна степен „бакалавър“ и до 20% от образователно-квалификационна степен „магистър“ да могат да се провеждат от изявени специалисти от практиката. Работодателите се насърчават да изготвят и да внасят предложения за обновяване на учебните планове и програми. Целта е по-активно участие на работодателите в образователния процес.    ", "date": "2018.09.26", "title": "Парламентът ще разгледа на второ четене промени в Закона за енергетиката"}
{"url": "http://epicenter.bg/article/Komandvaneto-na-amerikanskite-suhopatni-voyski-e-na-inspektsiya-u-nas/164357/2/0", "text": "Топ командването на американските сухопътни войски е на инспекция у нас. На полигона „Ново село”, секретарят на сухопътните войски на САЩ обяви, че американската армия се готви за висока интензивност на конфликти в бъдеще. В момента на полигона „Ново село” тренират 400 американски военнослужещи, като част от операция „Атлантическа решителност”. Операцията на Съединените щати в Европа е свързана с ротацията на бронирани бригади, с цел по-голяма оперативна съвместимост със съюзниците от Европа и сдържане на евентуални заплахи. „Имаме много добро сътрудничество, установили сме трайно добри връзки и съм убеден, че това ще продължи в бъдеще”, посочи ген.майор Михаил Попов, командир на Сухопътни войски. „Армията на САЩ в момента е в Ренесанс. Правим преход от много години с нисък интензитет на конфликти към времена с висок интензитет. Това, което правим е да провеждаме много повече подготовки с танкове, бойни машини и хеликоптери, за да сме сигурни, че ще запазим способностите си да отговаряме на бъдещи противници”, посочи д-р Марк Еспер, секретар на сухопътните войски на САЩ. Според Еспер от ключово значение са и иновациите във военнопромишления комплекс, с акцент – ново поколение отбранителни системи.  ", "date": "2018.09.26", "title": "Командването на американските сухопътни войски е на инспекция у нас"}
{"url": "http://epicenter.bg/article/-Galap--87--sa-nedovolni-ot-kachestvoto-na-balgarskite-patishta/164391/2/0", "text": "Сега действащият модел на практически споделена отговорност между институциите очевидно се възприема като основен проблем в обществото ни, когато става дума за пътна безопасност – 82% го оценяват негативно, а само 10% позитивно. 8% не могат да преценят. Качеството на пътищата у нас също се оценява ниско. Българите очевидно търсят нов модел. Хората възприемат подчертано негативно и цялостната законодателна рамка и имат много повече изисквания към формите на контрол по пътищата. Сред онези, които шофират, мненията са още по-ярко изразени.   Това са изводите от ново независимо проучване на социалогическата агенция „Галъп интернешънъл“, проведено сред 932 души между 12 и 14 септември.   Само 10% от интервюираните са доволни от сегашния модел у нас, който се характеризира с на практика споделена отговорност между институциите. На противоположното мнение са мнозинството от 82%, а останалите не могат да преценят. Очевидно, хората закономерно търсят нов цялостен модел. Затова и мнозинство от 74% оценява ниско сега действащото законодателство по темата. 21% го оценяват положително, а останалите не могат да формират мнение.   Ясно личи генералното обществено раздразнение по тези въпроси. Това обяснява и недоволството от формите на контрол у нас. 73% ги оценяват като незадоволителни, а само 24% дават положителна оценка. Останалите не могат да преценят.   На този фон високо изглежда недоволството и към качеството на пътищата в България – цели 87% срещу 9% дали положителен отговор. 4% не могат да преценят. Наскоро в друго изследване на „Галъп интернешънъл“ се оказва, че българите поставят оценка „среден 3.15“ на пътищата у нас.  ", "date": "2018.09.26", "title": "“Галъп“: 87% са недоволни от качеството на българските пътища"}
{"url": "http://epicenter.bg/article/Simeon-Vtori--V-imeto-na-Balgariya-ponasyam-vsichki-tezi-obidi--no-schitam--che-ne-gi-zasluzhavam-/164393/2/0", "text": "“В името на България понасям всички тези обиди, но считам, че не ги заслужавам”, заяви Негово Величество на премиерата на книгата си “Една цел - България”. Това съобщиха от пресофиса на Цар Симеон II.  На 24 септември 2018 г. Техни Величества присъстваха на представянето на книгата с избрани статии на Цар Симеон в двореца “Врана”. Книгата се издава със съдействието на Алианса на либералите и демократите в Европа, чийто председател г-н Ханс ван Баален изпрати своите специални поздравления до Цар Симеон.  На представянето присъстваха бившият премиер на Македония г-н Владо Бучковски, председателят на ДПС г-н Мустафа Карадайъ, заместник-председателят на АЛДЕ г-н Илхан Кючук, депутатите Йордан Цонев и Велислава Кръстева, както и много бивши министри и депутати от НДСВ, общественици и журналисти.  Организатори на събитието бяха Либералният институт за политически анализи и Фондация “Либерална интеграция”.  Книгата съдържа избрани публикации на Царя на български и на английски език по различни теми от периода 2010 до 2018 година, когато вече не е в активната политика като премиер. Предговорът е написан от почетният председател на ДПС д-р Ахмед Доган и е озаглавен “Трудно се гради демокрация без демократи”. В него г-н Доган заявява: “Симеон II беше и си остава национален капитал с европейско политическо измерение. Личности като него избягват обобщенията и коментарите на политиката и историята. Защото те живеят в тях…”  Книгата съдържа и втори предговор от журналиста г-жа Красина Кръстева със заглавие: “Човекът, който зададе европейският вектор” и започва: “Той живее в България, а би могъл да живее навсякъде. По-голямата част от живота му е минал в слънчева Испания. Но той е тук. И с това заявява - България е Европа.”  Накрая на своя текст г-жа Кръстева завършва с думите: “В началото на демократичните промени на повечето политици не им се обръщаше езикът да се обърнат към Симеон II с „Ваше Величество“. И мнозинството българи, републикански настроено, сякаш не приемаха това обръщение. Днешните младежи биха се учудили, ако научат за това. За тях подобаващото обръщение към Царя е естествено. Защото това е Неговата участ. Той е роден Цар, независимо от личните предпочитания. Историческите факти са такива, каквито са. Още повече, че с умението си да внася спокойствие и такт и в най-напрегнатите моменти, в съобразяването не с партийни позиции, а с общия интерес, въобще – със службата си на Родината, Симеон II доказа в републиканска България правото да бъде наричан Царят!”  В речта си при откриването на премиерата съпредседателят на НДСВ Станимир Илчев коментира остро темата за решението на съда за двореца “Врана”.  “Комбинация от неграмотност, завист, алчност и парвенющина днес чука на вратата на този парк и този дворец”, заяви Илчев. А за статиите в книгата каза, че са написани в “типичния за Царя успокоен и сдържан стил, от който прозира една ненатрапчива и многозначителна дълбочина”.  Председателят на ДПС г-н Мустафа Карадайъ заяви: “Ние приемаме за историческа даденост наследството на монархическата династия. Въпросът за собствеността на имотите, отнети от Българската държава, може би стои в полето на законодателния орган. Има време експертите да се произнесат, а ние като политици трябва да бъдем на висота и въпросът да бъде решен по един достоен начин. Това е морален казус за зрелостта на обществото и държавата.”.  Последен говори Цар Симеон. В изказването си той изрази своето дълбоко огорчение от превърналата се вече в “сага” тема за Царските имоти.  “За съжаление тези дни за мен атмосферата е извънредно тягостна и ми е болно да го кажа – понякога се стига да прелее чашата. Това ожесточено и систематизирано преследване, като се има предвид, че в нашата страна всеки има право на собственост, още повече че това са наследствени имоти трето поколение… Бих искал да намекна на хората, които мерят с по-специален аршин, че съм възпитаван да служа, не да се облагодетелствам. И да напомня, че моите предци са внасяли милиони в България, не са изнасяли, а днес в някои страни се вижда, че политици изнасят немалко пари в други страни.”, заяви Царят.  Накрая гостите получиха книгата като подарък с автограф от Негово Величество.  ", "date": "2018.09.26", "title": "Симеон Втори: В името на България понасям всички тези обиди, но считам, че не ги заслужавам "}
{"url": "http://epicenter.bg/article/Za-parvata-si-samostoyatelna-vizita-kato-hertsoginya-Megan-zalozhi-na--Zhivanshi---Snimki-/164375/10/84", "text": "Херцогинята на Съсекс направи първата си самостоятелна визита като съпруга на британския принц Хари. Тя посети Кралската академия по изкуствата в Лондон, където разгледа изложбата „Oceania“, пише Канал 3. За събитието херцогиня Меган отново заложи на тоалет на модна къща „Живанши“ – марката, която беше избрала и за двете си сватбени рокли.     В Кралската академия по изкуствата в Лондон Меган сияеше в черна рокля с дължина под коляното и дискретна цепка. Отворени черни обувки на Aquazzura допълваха визията на херцогинята.   Любопитна подробност от визитата на бившата актриса е, че при пристигането си в Кралската академия Меган сама затвори вратата на колата, от която слезе.   Кралските наблюдатели не пропуснаха да отбележат това ѝ действие като нетипично за британските аристократи, но интернет потребители бяха очаровани от американката. „Принцесата, която пристига на бляскаво събитие, но все пак сама си затваря вратата. Браво, Меган!“, пише потребителка в Twitter.   “Не мисля, че Меган вижда себе си като нещо повече от останалите. Тя знае, че с принц Хари са благословени да се открият един друг. Гордея се с нея! Животът е хубав!“, пише друга потребителка в социалната мрежа. ", "date": "2018.09.26", "title": "Херцогиня Меган спечели симпатиите с нова изцепка (Снимки)"}
{"url": "http://epicenter.bg/article/Folkdivata-Mariya-raztsafna-sled-razvoda-s-Gushterov/164394/10/100", "text": "Мария разцъфна след развода с Гущеров по всички параграфи. Освен че изглежда още по-красива, в кариерен план нещата ѝ се получават по-добре от всякога, съобщи HotArena.  Паралелно с това да поддържа физиката си в оптимална форма и да се грижи за младото си лице, фолк певицата създаде и поредица от силни парчета. Включи се и в няколко реалити формата. Въпреки всичко, тя продължава да върви нагоре и може би достига поредния пик в почти 19-годишната си кариера и продължава да бъде една от най-големите звезди в компания \"Пайнер“.  След песните на Криско и Кости, брюнетката се завърна към най-обичаните и характерни фолк парчета, които феновете и меломаните категорично определят като тотални хитове. \"Чувал ли си за такива\", \"Не я познавам тази жена\" са именно такива.  Говори се, че примата на фолка заминава за Париж, където ще заснеме лентата към най-новото си парче \"Кажи ѝ\", а почитателите ѝ очакват проекта с нетърпение.", "date": "2018.09.26", "title": "Фолкдивата Мария разцъфна след развода с Гущеров"}
{"url": "http://epicenter.bg/article/-quot-Gardian-quot--za-Vanko-1--Osaden-trafikant-napuska-sled-protesti-balgarski-realiti-format/164399/10/88", "text": "Престижното британско издание \"Гардиън\" прояви неочакван интерес към шоубизнеса в България. Повод за това стана участието на излежалия присъда за сводничество Иван Главчев-Ванко 1 в изданието на \"VIP Брадър\" у нас и неочакваното му доброволно напускане на формата, пише Дир.бг   В обширен материал на онлайн страницата си \"Гардиън\" свързва излизането от къщата със сигналите на организации за защита правата на жените и последвало решение на \"Нова телевизия\" за преразглеждане на критериите за селекция на участниците в риалити предаването.   \" , допълва \"Гардиън\".   Иван Главчев, по-известен като Ванко 1, напусна къщата, като причината официално е здравословното му състояние. В предаването, излъчено снощи, Главчев заяви, че не се чувства добре.  , обърна се към камерите Ванко.   , заяви рапърът.   \"Гардиън\" са се обърнали към шведската медийна компания \"Модърн Таймс Груп\", която е собственик на \"Нова телевизия\", със запитване по казуса \"Ванко 1\". От компанията са потвърдили, че Главчев е напуснал по лични причини.   \"В светлината на получените оплаквания нашата местна компания преразглежда критериите си за селекция, използвани в такъв тип шоу програми, тъй като наказателна присъда за такива обвинения е изключително сериозна и за в бъдеще компанията няма да включва никого в шоуто при такива обстоятелства\", се казва в становището на шведската медийна група в отговор на запитването на \"Гардиън\".   Напускането на шоуто от страна на Главчев идва след отвореното писмо на правозащитната организация \"Не си сама\". Той стана известен и с противоречивите си изказвания за жените по време на престоя си в къщата.  , цитира британският вестник Ванко 1.   Галина Лачева от \"Не си сама\" коментира пред медията, че е крайно време западното общество да разпознае мъже като Ванко 1 като симптом.   \"Гардиън\" цитира и Бетина Жотева, член на СЕМ, която пък коментира, че проблемът е генералната идея човек, извършил такива престъпления, да бъде поканен в шоуто. Тя отчита като тенденция факта, че престъпници твърде често се появяват по телевизията у нас.   Медията припомня, че България е един от основните изходни страни, виновници за трафика на хора в ЕС, според държавния департамент на САЩ. В годишния си доклад за трафика на хората българската съдебна система бе критикувана за издаването на условни присъди на хора, осъдени за трафик на хора и че не прави достатъчно, за да защити потенциалните жертви.", "date": "2018.09.26", "title": "\"Гардиън\" за Ванко 1: Осъден трафикант напуска след протести български реалити формат"}
{"url": "http://epicenter.bg/article/Bilyana-Yotovska-i-folk-pevetsat-Galin-na-edna-stsena/164402/10/0", "text": " За пореден пети сезон, Christian of Roma е партньор на есенно-зимното издание на модния форум. С това даде поле изява за таланта, не само на дизайнери и стилисти, а и на топ-коафьори. В заключителната вечер, осем шоу-програми обраха аплодисментите на публиката. В тях бяха представени популярните брандове BES, MiAmante, Sexy Hair, L`anza и Kaddiffe от Magama.   Водещи български и световни фризьори превзеха сцената. Талант, красота, ексцентрични идеи, невероятни превъплъщения, всичко това бе само част от атрактивните спектакли, които завладяха публиката на модното събитие.   Творческият директор на BES, Милано, Северио Палма за пореден път остави всички без дъх. “Магията”, в която италианския виртуоз потопи публиката бе допълнена от 5 красавици, печелили титли за красота. Как всеки усеща изкуството и какво можеш да направиш с таланта си, показа стилистът на Първата дама Любен Николов. Ексцентричност, невероятни визии, завладяващи танци, представи той с продуктите на  Mi Amante.   Динамиката на улицата провокира всички в Sexy Hair шоуто на Асен Налбантов и Владимир Атанасов. Техите модели показаха своите супер сили на  публиката със страстен танц на пилон, а техният супермен беше певецът Галин.   Сцената на “Война на косите”, Чикаго се оказа малка за чаровната Цвети Михайлова, затова моделите на Биляна Йотовска пренесоха публиката на модната седмица в кабаре “Мулен руж”.   Фризьорите от новия салон в семейството на Christian of Roma, Code Beauty, обраха аплодисментите на присъстващите, заедно със своите звездни приятели и клиенти, които сътвориха провокативно шоу в искрящи цветове.   Звезден прах по сцената поръсиха балет “Фънки мънкис” заедно с коафьора Огнян Филипов. С много танци, настроение и талант, стилните и елегантни прически с малки промени, се превърнаха в акцент на клубно парти.    С роклите на Tonena Fashion House и талантливият глас на Рафаел Пашамов от Гласът на България бе представено шоуто „Широко затворени очи”. В него чаровната, винаги усмихна и много талантлива Емилия Балталиева от екипа на L`Anza, България,  предизвика участници и гости, като стилизира невероятни официална прическа с лента на очите.   Източната магия срещна кадифената красота на сцената на SFW. Гостите на модното събитие станаха свидетели на премиерата на Kadiffe Chocolate, представена от виртуозите на авангардните прически, Хидеказу Хаяши и Кенянг от Япония.", "date": "2018.09.26", "title": "Биляна Йотовска и фолк-певецът Галин на една сцена"}
{"url": "http://epicenter.bg/article/AURORA-by-Fabrizio-Parisi---WahTony-razbiva-klasatsiite/164404/10/0", "text": "Fabrizio Parisi и Антони Рикев (WahTony) представиха  . Двама от най-актуалните DJ и продуценти се събират не само за общ музикален проект, но и за да дадат  начало на  съвместния си лейбъл .  споделя WahTony.   Както в Sunbeams, така и в AURORA въздействащите етно вокали са на  . Космическото усещане е допълнено от майсторството на Костадин Генчев (кавал), под аранжимента на WahTony и Fabrizio Parisi. Музиката е дело на, Алекс Нушев, Гергана Димитрова, WahTony, Fabrizio Parisi а качествения саунд е изкован в студиото на  .   За видеото двамата продуценти се доверяват на режисьора Мартин Петров ( One More Frame), който  отвежда камерата към фантастични природна гледка, в зората на новия ден. Но за картина е трудно да се говори. По-добре  вижте видеото. , започва да свири на пиано от четиригодишен. Дипломира се като магистър със специалност поп и джаз китара в Музикалната академия „Проф. Панчо Владигеров“ в София. Наред с дейността си в различни музикални проекти се проявява като солов изпълнител. Остава активен на клубната джаз и соло сцена. Започва редовно да се проявява и като диджей, откъдето се раждат идеите за ремикси за западни изпълнители и лейбъли. През 2012 г. основава музикалния лейбъл Music Clinic Records. Издава и продуцира десетки албуми, както и множество сингли. е роден в Базел (Швейцария) в семейството на италиански баща- музикален мениджър и българска майка- дипломат в Рим. Детството му преминава в Италия, когато още на петгодишна възраст, получава покана от авторитетния детски хор \"Antoniano\" (\"Златната монета\"). Година по-късно започва да свири на пиано, а след това по съвет на диригента  Фаусто ди Чезаре и призован от българските си корени, влиза в Музикално училище \"Проф. В. Стоянов\", град Русе. Започва да свири на барабани, които стават основния му инструмент. Музикалната му кариера продължава като DJ и продуцент, а най-големите му успехи в последната година са свързани с проекта Sunbeams и Shaking It Up. На пръв поглед за нея може да кажем:  Alfa Romeo 4C Spider. Тежи 940 кг и се ускорява от 0 до 100 за 4.5 сек…Но ако трябва да влезем по-сериозно в биографията на тази красавица ще разберем, че е направена ръчно от най-прецизните авто майстори в Модена. Това бижу на четири колела разполага с шаси от карбон и като всяко разкошно предизвикателство е трудно достъпно. За да я притежават понякога клиентите чакат около година.  Героинята в AURORA се казва Ана Иванова и „красива“ е най-малкото, което може да се каже за нея. Родена в София, още като дете заминава в чужбина, заедно със семейството си. Изключителната й външност ( 178 см при 85/63/94)  е причина да бъде поканена от Fabrizio Parisi и WahTony за видеото на AURORA. Aтрактивната брюнетка споделя: „ Свободното си време Ана се отдава на спорта, като се занимава с   От 17 години LUCY FASHION  е  на българския пазар, предлагайки бекомпромисно качество за изискана и модерна визия. LUCY е единствената българска марка, която излиза с над 7 колекции годишно, което прави познатата женска фраза „нямам какво да облека“ абсолютно излишна. Фешън обаянието може да се усети както на сайта   , както и във над 50 магазина в цялата страна. Oт  LUCY се гордеят с най-вежливия и коректен екип. LUCY FASHION- ОБИЧАМЕ ДА ВИ ОБЛИЧАМЕ! В това може да се уверите и на  Аудио: Алекс Нушев, Гергана Димитрова, Антони Рикев, Fabrizio Parisi Антони Рикев, Fabrizio Parisi Народен Костадин Генчев Hybrid Sound Records Мартин Петров - OneMoreFrame Studio  Богомил Големанов - OneMoreFrame Studio  Hybrid Sound Records  ", "date": "2018.09.26", "title": "AURORA by Fabrizio Parisi & WahTony разбива класациите"}
{"url": "http://epicenter.bg/article/Nataliya-Gurkova-s-parvi-dumi-sled-ubiystvoto-na-sapruga-si--miskata-prie-saboleznovaniya-ot-kolegi/164413/10/99", "text": "Вчера бруталното убийство на съпруга на Мис България Наталия Гуркова потресе интернет мрежата. Джордже Михалевич бе разстрелян и убит в град Бедфордвю в ЮАР, близо до Йоханесбург.   Шокът за моделката се оказа голям, тъй като тя разбрала едва вчера, а новината я споходи докато тя е в България.   Именно вчера бизнесдамата Ваня Червенкова написа сърцераздирателен статус, посветен на Гуркова и убийството на мъжа й.   Под статуса й своята мъка сподели и фолк изпълнителката Рени. Тя написа:    Интерес обаче предизвика един от коментарите под статуса на Червенкова. Той бе на самата Наталия Гуркова. Мис България досега никъде не бе коментирала убийството на мъжа си, а само потвърди, че е истина.     \"Благодаря!\", написа Гуркова като добави и плачеща емотиконка към отговора си. Източник: Блиц", "date": "2018.09.26", "title": "Наталия Гуркова с първи думи след убийството на съпруга си, миската прие съболезнования "}
{"url": "http://epicenter.bg/article/Stivan-Segal-iska-da-stane-ruski-gubernator-/164415/10/99", "text": "След като , холивудската екшън звезда Стивън Сегал изяви мераци да стане губернатор на Приморския край.   „С удоволствие бих оглавил този регион, тъй като аз представлявам интересите на президента Владимир Путин“, са точните думи на актьора.   Желанието на Сегал не е случайно – той призна, че неговите предци по бащина линия са именно от Приморието, уточнява в. Монитор. Затова, по думите му, изпитвал особен интерес към този край.   „Аз непрекъснато искам да опознават Приморието, да посещавам все нови и нови места, и да стана ваш губернатор“, не крие властовите си амбиции холивудската звезда.   По-рано стана ясно, че Сегал планира да открие в Русия своя школа по айкидо, като се очаква първият боен клуб да заработи в Москва.   Пресата припомня, че в края на август т.г. актьорът се регистрира в новата си родина като индивидуален предприемач. „Просто мистър Сегал прекарва в Русия около 70-80% от времето си и затова е логично да се легализира. По този начин ще има някаква данъчна база и спокойно ще продължи своята дейност“, обясни неговият представител Анар Рейбанд. Той посочи още, че филмовият артист не иска да бъде като „някои чужди граждани, получили руско гражданство, но отказващи да си плащат налозите“. „Г-н Сегал не желае да го гонят после съдия-изпълнители“, допълни говорителят му.   За специален представител на МВнР изпълнителят на екшън роли бе назначен на 4 август. На новата си длъжност в дипломатическото ведомство той отговаря за руско-американските хуманитарни връзки и общото културно наследство, като за тази си дейност получава съответното парично възнаграждение.   Сегал получи руско гражданство през ноември 2016 г., като паспортът му бе връчен лично от Путин. През същата година актьорът стана гражданин и на Сърбия, като обаче запази американското си гражданство.", "date": "2018.09.26", "title": "Стивън Сегал иска да стане руски губернатор "}
{"url": "http://epicenter.bg/article/Melaniya/164423/10/84", "text": "Българският премиер Бойко Борисов пусна във Фейсбук официална снимка от Ню Йорк, на която е заедно с президента на САЩ Доналд Тръмп и съпругата му Мелания.   Несъмнено, Мелания Тръмп е ослепителна, както винаги. Първата дама носи елегантна черна рокля на френският моден дизайнер Хърв Пиер.   Любопитното е, че дрехата е ушита специално за съпругата на президента. Това става ясно от публикация на самия моделиер в личния му профил в Инстаграм.       Ето защо за вчерашната среща в Ню Йорк съпругата на президента носи елегантната черна рокля, която вече е позната на модните критици от визитата й в Токио през ноември 2017-та. Моделът се отличава с висока яка и черен сатенен колан.   Несъмнено Хърв Пиер е сред любимите дизайнери на настоящата първа дама на САЩ. Тя често избира модели на френската марка - за визитата си във Франция и срещата с президента Макрон и съпругата му Бриджит, за коледното тържество в Белия дом и не на последно място за бала по случай встъпването в длъжност на държавния глава Доналд Тръмп, където Мелания за първи път заяви претенции за място сред световните модни икони.", "date": "2018.09.26", "title": "Мелания облече рокля по поръчка за официалните снимки в ООН (Снимки)"}
{"url": "http://epicenter.bg/article/borisov/164429/10/84", "text": "Снимката на премиера Бойко Борисов с президента на САЩ Доналд Тръмп и съпругата му Мелания предизвика множество коментари. И докато едни се съсредооточават върху политическия аспект на срещата, то други се интересуват от посланията във външния вид на двамата лидери.   И българският министър-председател, и американският президент са заложили на изчистени костюми, следвайки стриктно протокола. Панталоните и саката им са в позволения за подобни срещи тъмносин цвят. Акцентът обаче пада върху аксесоарът, тъй като е ясно е, че при господата единствената позволена волност е при избора на вратовръзка.    На типичния за мъжкия гардероб моден аксесоар се гледа с особена почит, особено щом става дума за световни политически лидери. При срещи на високо ниво, държавни визити и официални събития господата задължително трябва да носят вратовръзки, като те се смятат за по-лежерния вариант на строго официалната папионка. И все пак носят нужното уважение към събеседника и държавата, която човекът представлява.     Цветът ѝ е един тон по-светъл от този на костюма, което отново е според нормата в политическата дипломация.     Нюансът е символ на САЩ и директно кореспондира с цвета на знамето на страната. Ето защо държавният глава често избира наситено червени вратовръзки. Впечатление прави и значката на ревера на Тръмп - умален модел на знамето на Америка. При вчерашната среща със световни лидери президентът отново носеше бижуто, знак за родолюбие и дълг.    Дължината на вратовръзките на Доналд Тръмп пък е обект на множество коментари в социалните мрежи от месеци насам. Противници на президента се подигравават на нетипично дългите му аксесоари, като го илюстрират с вратовръзки, стигащи до коляното или чак до нивото на глезените.     Тогава, по случай официален обяд в Ню Йорк Борисов и Обама с   Комичната ситуация бе приета с чувство за хумор от Борисов, който заяви: \"Бяхме абсолютно еднакви, малко смешно беше и като застанахме, се посмяхме\".    Тъй като Борисов е заложил на традиционен тъмносин цвят както при избора на костюм, така и при избора на вратовръзка. От своя страна Тръмп е предпочел да носи една от любимите си алени вратовръзки, превърнали се в символ на президентската му осанка.", "date": "2018.09.26", "title": "Борисов заложи на традиционна вратовръзка за срещата в ООН, Тръмп избра любимото си ярко червено"}
{"url": "http://epicenter.bg/article/Abramovich-prodava--quot-Chelsi-quot--za-2-5-mlrd--evro-/164419/8/0", "text": "Роман Абрамович е готов да продаде \"Челси“, съобщава Bloomberg Businessweek. Американското издание твърди, че руският бизнесмен разглежда офертата на британеца Джими Ратклиф на стойност 3 млрд. паунда, предава бТВ.  Най-сериозният играч в химическата промишленост Ратклиф преди време предложи 2,25 млрд. евро за лондонския клуб, но тогава Абрамович отговори, че не смята да продава.  Бившият губернатор на Чукотка придоби „Челси“ през 2003 г. срещу сумата от 156 млн. евро.  Откакто Абрамович е собственик, „сините“ спечелиха пет титли на Англия, пет Купи на страната, три Купи на Лигата, както и трофеите в Шампионската лига и Лига Европа.  ", "date": "2018.09.26", "title": "Абрамович продава \"Челси\" за 2,5 млрд. евро "}
{"url": "http://epicenter.bg/article/SASht-sa--raztrevozheni-i-dalboko-razocharovani--ot-ES-zaradi-sanktsiite-sreshtu-Iran-/164376/7/0", "text": "Търканията между САЩ и Европейския съюз по повод санкциите срещу Иран излязоха на показ във вторник (25 септември), след като европейците обявиха плановете си да предприемат мерки в защита на бизнес отношенията си с Техеран в обход на американските санкции, пише електронното издание EURACTIV, цитирано от Агенция \"Фокус\".  Както отбелязва изданието, размяната на реплики е върнала спомените от скандала през 2003-а година за инвазията в Ирак, когато САЩ разкритикуваха европейците, които на свой ред дадоха ясно да се разбере, че няма да се откажат от дипломатическия си подход.  Великобритания, Франция и Германия, заедно с Русия и Китай, направиха безуспешни усилия да убедят президента на САЩ Доналд Тръмп да остане в ядреното споразумение с Иран, припомня базираната в Брюксел медия и посочва, че в началото на ноември ще влезе в сила най-тежкият санкционен пакет срещу Техеран, свързан с енергетиката.  След разговорите в понеделник с външния министър на Иран Мохамед Джавад Зариф, върховният представител на ЕС по политиката на сигурност и външните работи Федерика Могерини обяви, че европейците ще основат „дружество“, чрез което да минават финансовите транзакции между европейските компании и Иран, без да минават през „скенера“ на Вашингтон. Тя настоя, че споразумението за ядрената програма на Техеран е от глобално значение и отбеляза, че Иран изпълнява всички ангажименти, поети с договора.  Държавният секретар на САЩ Майк Помпео, в изказване пред „група за натиск“, както я определя EURACTIV, в кулоарите на ежегодното Общо събрание на ООН в Ню Йорк, заяви,че е „разтревожен и дълбоко разочарован“ от изявлението на Съюза. „Това е една от възможно най-контрапродуктивните мерки за регионалния и глоблания мир и сигурност“, подчерта американският дипломат в реч, прекъсвана на няколко пъти от антивоенни демонстранти.  „Като запазвате приходите на режима, вие циментирате позицията на Иран като най-голямата държава - спонсор на тероризма“, добави държавният секретар и предположи, че „корумпираните аятоласи“ и елитния Корпус на стражите на ислямската революция (КСИР) трябва да „се смеят тази сутрин“.  Джон Болтън, съветникът по национална сигурност на Белия Дом, се подигра на ЕС за липсата на детайли около планирания механизъм.  „Европейският съюз е силен на думи и слаб в изпълнението им“, заяви политикът по време на конференция. „Нямаме никакво намерение да позволяваме на Европа, или който и да е друг, да заобикаля санкциите ни“.  Той също отправи неприкрити заплахи към лидерите на Иран: „Ние наблюдаваме и ще дойдем за вас“.  „Ако се разправяте с нас, или нашите партньори, ако вредите на нашите граждани, ако продължите да лъжете и заблуждавате, ще си платите скъпо“, отсече Болтън, но същевременно отрече САЩ да искат да свалят режима.    Враждата се пренесе и на трибуната на Общото събрание при изказванията на Тръмп и иранския президент Хасан Роухани, които имаха диаметрално противоположни послания, отбелязва EURACTIV.  Американският лидер посочи, че САЩ са решени да действат, ако трябва и сами и призова всички държави да изолират Иран – чиито врагове, Саудитска Арабия и Израел, са близки до неговата администрация, пише изданието.  Роухани, от своя страна, изрази съжаление, че сделката, договорена при предходния американски държавен глава Барак Обама, е станала „играчка“ във вътрешната политика на САЩ и обвини американския президент, че иска да свали правителството му.  Тогава се включи и президентът на Франция Еманюел Макрон с призив за съхраняване на търговията с петрол с Иран, защото това би допринесло за по-ниските цени на нефта и за постигането мир.  „Какво ще донесе реално решение на ситуацията в Иран и какво вече успя да я стабилизира? Правото на силния? Едностранният натиск? Не!“ – заяви френският лидер в хода на речта си. Той бе категоричен, че ядреното споразумение поставя западните сили в по-силна позиция по отношение на опасенията, изразени от Вашингтон, включително и за иранската подкрепа за групировките „Хамас“ и „Хизбулла“.    Европейците подчертават ясните доклади на ООН, че Иран изпълнява задълженията си по ядрената сделка, във връзка с които ограничи до голяма степен ядрената си подкрепа, в замяна на отмяна на санкциите срещу страната.  Министърът на външните работи на Германия Хайко Маас заяви пред журналистите, че има „силно единство“ с Иран за минимизирането на последствията от американските санкции.  Независимо от това, отбелязва EURACTIV, знакови европейски компании, включително френският енергиен гигант TOTAL, германският автопроизводител Даймлер и други вече обявиха, че изоставят инвестициите си в Иран, за да избегнат санкциите на САЩ.  ", "date": "2018.09.26", "title": "САЩ са „разтревожени и дълбоко разочаровани“ от ЕС заради санкциите срещу Иран "}
{"url": "http://epicenter.bg/article/Mladata-Merkel-pochivala-v-Balgariya-i-vnasyala-kontrabandno-valuta/164379/7/0", "text": "Канцлерът на Германия Ангела Меркел е контрабандирала валута като туристка в Източна Европа на младини. Това призна самата тя по време на дискусия с група младежи в Хановер на тема \"Да говорим за Европа\", съобщи \"Билд\", предаде  Dir.bg .   По принцип Меркел стриктно пази личния си живот, но този път тя реши да сподели пикантни подробности от миналото си.   \"В България и Румъния можехме свободно да къмпингуваме, така че се скитахме наоколо. Носихме по 20 кг на гърба си. Като граждани на ГДР обаче ни беше позволено да обменяме само по 30 марки, но само къмпинг в Будапеща например струваше 10 или 15 марки. Там можете да си позволите да ядете само супи. Затова винаги се опитвахме да контрабандираме малко западна валута\", разказа канцлерът.   Тя си спомни още как си е купувала западни книги, но на митниците били много строги, затова е трябвало да ги крие.   \"Беше много трудно, но и много интересно\", добави Меркел.  ", "date": "2018.09.26", "title": "Младата Меркел почивала в България и внасяла контрабандно валута"}
{"url": "http://epicenter.bg/article/Makron--Mey-i-Tryudo--Vsichki-momicheta-da-tragnat-na-uchilishte-do-2030-a/164385/7/0", "text": "Френският президент Еманюел Макрон и премиерите на Великобритания и Канада Тереза Мей и Джъстин Трюдо се ангажираха в ООН до 2030 г. всички момичета в света да могат да посещават училище, най-вече в Африка, където остават множество пречки пред образованието им.    изрази съжаление Мей на конференция в кулоарите на Общото събрание на ООН.   Тримата лидери обявиха, че Световното партньорство за образование ще получи фонд от   за три години с финансиране от техните страни, както и от Обединените арабски емирства, Норвегия и Холандия.   Това създадено през 2002 г. партньорство работи в около 60 развиващи се страни в подкрепа на образователните им структури.     , заяви Макрон. Френският президент отбеляза, че   възрастни в света   и подчерта, че остават много препятствия пред училищното образование на момичетата - от бедност до ранно забременяване, сексуално насилие и   Сред предложените мерки за преодоляване на проблема са приемането на закони, осигуряващи 12 години безплатно образование, превенция на ранните забременявания и борбата с предразсъдъците към жените.   Източник: Дир.бг", "date": "2018.09.26", "title": "Макрон, Мей и Трюдо: Всички момичета по света да тръгнат на училище до 2030-а"}
{"url": "http://epicenter.bg/article/Silna-burya-udari-Gartsiya--spryaha-feribotite--zatvoriha-uchilishta--VIDEO--/164398/7/0", "text": "Гръцките власти забраниха излизане на фериботи от пристанищата на Атина заради бурята, която достигна 6-та степен по скалата на Бофорт. Отменено е движението на корабите от пристанищата Пирея, Рафина и Лаврион до островите в Егейско море. Затворени са и маршрутите Рио-Антирио, Агия Марина-Неа Стира, Аркица-Едипсос, Кавала-Тасос, Волос-остров Споради, предава Нова тв.  Скоростта на ветровете достига над 80 км/ч, а височината на вълните е от 5 до 7 метра.  Гръцката брегова охрана спаси деветима чужденци на загубена яхта в Сароническия залив. По това време в района вятърът достигал 7 от 8 бала по скалата на Бофорт. Координационният център на Бреговата охрана изпрати лодка и три товарни кораба в района на бедствието.  Лошото време доведе до рязък спад на температурите в южната ни съседка - от 34 до 17-19 градуса. Заради бурния вятър на някои места са изкоренени десетки дървета, а администрацията на островите Андрос, Тинос и Миконос затвори училища и детски градини.  Според метеорологичните прогнози лошото време ще продължи до следващия понеделник. Циклонът се движи от Йонийско море на североизток, като е на път да се превърне в мощен ураган с тропически характеристики. В следващите дни се чакат изключително обилни валежи.  ", "date": "2018.09.26", "title": "Силна буря удари Гърция, спряха фериботите, затвориха училища (ВИДЕО) "}
{"url": "http://epicenter.bg/article/Skandal--Frenski-ministar-oprilichi-Mateo-Salvini-na-Pilat-Pontiyski-/164403/7/0", "text": "Министърът по европейските въпроси на Франция Натали Лойзо в сряда заяви, че министърът на вътрешните работи на Италия се държи „като Пилат Понтийски“, римския магистрат, който не посмява да отмени смъртната присъда на Исус Христос, \"измивайки си ръцете\", заради позицията му по въпросите на миграцията, предава Reuters, цитирана от Агенция \"Фокус\".  Лойзо направи този коментар в ефира на френското радио RTL, докато говореше за ситуацията покрай транспортния кораб за мигранти „Водолей“, отбелязва британската агенция.  Франция, Португалия, Испания и Германия се разбраха във вторник да си разпределят мигрантите, които са на борда на кораба, намиращ се във водите край брега на Малта, след като Италия отново отказа да го допусне в пристанищата си.  ", "date": "2018.09.26", "title": "Скандал! Френски министър оприличи Матео Салвини на Пилат Понтийски "}
{"url": "http://epicenter.bg/article/SASht-izteglyat-chast-ot-PVO-sistemite-si--quot-Peytriat-quot--ot-Blizkiya-Iztok-/164414/7/96", "text": "САЩ изтеглят от Близкия Изток част от разположените там противоракетни (ПРО) и противовъздушни (ПВО) системи, за да концентрират усилията си над заплахите, които по мнението на американските експерти, идват от страна на Китай и Русия, съобщи в сряда вестник The Wall Street Journal, позовавайки се на източници от Пентагона, предават ТАСС и \"Агенция \"Фокус\".  Четири батареи системи за ПВО „Пейтриът“ ще бъдат изтеглени от Йордания, Кувейт и Бахрейн, където са разположени в момента, през октомври.  Според информацията от източниците на изданието, решението е взето от министъра на отбраната на САЩ Джеймс Матис в рамките на прегрупирането на силите и средствата на фона на новите заплахи.  При това усилията на американските военни в ще бъдат фокусирани в по-малка степен върху близкоизточния регион и в по-голяма – над предполагаемите заплахи от страна на Русия и Китай, отбелязва WSJ.  Във вторник Матис заяви, че първостепенната заплаха за сигурността на САЩ идва от ядреното оръжие на Русия и в по-малка степен от Китай и Северна Корея. Министърът на отбраната изрази това мнение в рамките на реч във Военния институт в щата Вирджиния.  Новината идва само дни след като Русия обяви плановете си да въоръжи сирийската армия със зенитно-ракетни системи С-300 в отговор на сваления миналата седмица разузнавателен самолет Ил-20. Москва обвинява за инцидента бойните самолети на израелската авиация, които са се прикривали зад руската машина.  ", "date": "2018.09.26", "title": "САЩ изтеглят част от ПВО системите си \"Пейтриът\" от Близкия Изток "}
{"url": "http://epicenter.bg/article/Moskva-otkazala-da-prieme-delegatsiya-ot-Izrael-nachelo-s-premiera-Netanyahu/164417/7/97", "text": " и военния министър Авигдор Либерман за обсъждане на инцидента със свалянето на руския самолет Ил-20. Това съобщава информационната агенция Интерфакс, като се позовава на израелския в. Haaretz.    На 24 септември се състоя телефонен разговор между Нетаняху и руския президент Владимир Путин по инициатива на израелската страна. Двамата лидери са обсъдили и катастрофата с Ил-20.  Прети това, на 20 септември, командващият ВВС на Израел генерал-майор Амикам Норкин с делегация военни пристигна в Москва и представи израелската версия за трагичния инцидент.    Само преди дни стана известно, че Русия ще достави на сирийските въоръжени сили зенитно-ракетни комплекси С-300.    ", "date": "2018.09.26", "title": "Москва отказала да приеме делегация от Израел начело с премиера Нетаняху"}
{"url": "http://epicenter.bg/article/Diplomat--1-na-Prishtina--Mezhdu-Sarbiya-i-Kosovo-ne-tryabva-da-ima-granitsa-/164426/7/0", "text": "Министърът на външните работи на Косово Беджет Пацоли заяви, че между Сърбия и Косово не трябва да има граница и че „топката трябва да се прехвърли на полето на икономиката“, предава скопският телевизионен канал „1 TV“, цитиран от Агенция \"Фокус\".  „Някога живеехме заедно и виждам тенденция, че и те искат да живеем заедно. Вместо да слагаме граници, трябва да ги ликвидираме и да пуснем хората да се движат свободно“, заяви Пацоли в Ню Йорк за „ТВ Прва“.  Той е уверен, че решението е на друго място и че „топката трябва да се прехвърли на полето на икономиката“.  „Там е решението – икономическото сътрудничество, повече работни места, по-голям икономически растеж, по-добър живот на населението, по-качествено образование и повече продукти на масата. Това трябва и ако има воля и от северната, и от южната страна, това може да се постигне“, изтъкна Пацоли.  Дипломатът смята, че решението на косовския въпрос е и близо, и далеч.  „Много сме далеч, но и много близо. Всичко е в наши ръце. Ако искаме, можем да бъдем много по-близо, а ако не искаме – тогава сме далеч“, заключи косовският външен министър.  ", "date": "2018.09.26", "title": "Дипломат №1 на Прищина: Между Сърбия и Косово не трябва да има граница "}
{"url": "http://epicenter.bg/article/Tramp-obeshta-da-predstavi-noviya-si-miren-plan-za-Blizkiya-iztok-do-nyakolko-mesetsa/164434/7/0", "text": "Президентът на САЩ Доналд Тръмп заяви, че ще представи двудържавен мирен план за Близкия изток в предстоящите месеци, изразявайки увереност,че палестинците ще се върнат към преговорите, предава AFP, цитирана от Агенция \"Фокус\".  „Бих казал в следващите два, до три, до четири месеца“, заяви той, след среща с израелския министър-председател Бенямин Нетаняху в кулоарите на Общото събрание на ООН.  Тръмп обяви за първи път, че подкрепя двудържавното решение, което би създало независима палестинска държава, заявявайки: „Мисля, че това би работило най-добре. Това е чувството ми“.  Министър-председателят на Израел Бенямин Нетаняху и президентът на САЩ Доналд Тръмп се срещнаха на Общото събрание на ООН и дадоха изявление след срещата, предава Sputnik.  „Харесва ми двудържавното решение. Мисля, че то ще работи най-добре. Огромен прогрес е постигнат досега, Израел и палестинците искат да направят нещо“, заяви Тръмп, запитан дали подкрепя подобно решение.  Той наблегна и на това, че чувства, че това решение е най-доброто и че палестинците искат да се върнат на масата за преговори.  „След нашия ход за Ерусалим, Израел ще трябва да направи нещо добро за палестинците“, отбеляза американския президент.  Според него, САЩ подкрепят това, което Израел прави в Сирия и добави, че „те трябва да са агресивни в тази част от света“.  ", "date": "2018.09.26", "title": "Тръмп обеща да представи новия си мирен план за Близкия изток до няколко месеца"}
{"url": "http://epicenter.bg/article/Berlin--Turtsiya-e-vazhen-partnyor-za-nas-i-Evropa-/164436/7/0", "text": "Турция е важен партньор за Германия и Европа, заяви говорителят на германския канцлер Ангела Меркел, предават Anadolu Agency и Агенция \"Фокус\".  Говорейки по време на пресконференция в Берлин, Стефан Зайберт заяви, че посещението на турския президент Реджеп Тайип Ердоган в Германия между 27 и 29 септември ще бъде възможност да се обсъдят въпросите от общ интерес, както и различията.  „Турция е важен партньор за нас, но е важен партньор и за Европа“, заяви Зайберт.  „В наш основен интерес е да имаме икономически и политически стабилна Турция, в която демокрацията се практикува напълно“, добави той.  Зайберт поясни, че Меркел и Ердоган ще обсъдят двустранните въпроси и регионалното развитие по време на срещите си на 28 и 29 септември.  ", "date": "2018.09.26", "title": "Берлин: Турция е важен партньор за нас и Европа "}
{"url": "http://epicenter.bg/article/Redzhep-Erdogan-zaminava-na-poseshtenie-v-Germaniya-/164437/7/0", "text": "Турският президент Реджеп Тайип Ердоган пристига утре на официално посещение в Германия, целящо подобряване на политическите и икономически отношения между двете страни, съобщава Анадолската агенция.  Това е първата официална визита на Ердоган в Германия в качеството му на президент. По време на тридневното посещение той ще се срещне с германския си колега Франк-Валтер Щайнмайер и ще има разговори с канцлера Ангела Меркел.  Планирано е Ердоган да се срещне с представители на турската общност в Германия и с ръководители на големи германски компании.  В Берлин Ердоган ще бъде посрещнат с церемония с военни почести. След това германският президент Щайнмайер ще даде официална вечеря в негова чест в президентския дворец Белвю.  Канцлерът Меркел ще се срещне с Ердоган на обяд в сградата на правителството в петък, а след това двамата ще имат работна закуска в събота сутринта, на която ще обсъдят двустранни и международни въпроси.  Развитията в Сирия, сътрудничество във връзка с бежанската криза, икономическите и търговски отношения между Турция и Германия ще бъдат сред темите на разговорите на Ердоган с германските официални представители.  В събота Ердоган ще посети провинция Северен Рейн - Вестфалия, където живее голяма турска имигрантска общност. В Кьолн Ердоган ще присъства на церемония по откриването на джамия, управлявана от турската мюсюлманска организация ДИТИБ.", "date": "2018.09.26", "title": "Реджеп Ердоган заминава на посещение в Германия "}
{"url": "http://epicenter.bg/article/Izliza-unikalniyat-dnevnik-na-akad--Ilcho-Dimitrov--V-pravitelstvoto-na-Zhan-Videnov-/164395/6/0", "text": "Книгата „В правителството на Жан Виденов“ от Илчо Димитров ще бъде представена на 27 септември, четвъртък, от 17,30 ч, в Аулата на Софийския университет „Св. Климент Охридски“.   Издателство „Захарий Стоянов“ публикува уникалния дневник на академик Илчо Димитров, който той е водил съвсем добросъвестно по времето, когато е министър на образованието, науката е технологиите от 5 януари 1995 до 4 март 1997 година. Този дневник по същество представлява най-обективната и задълбочена история на политическите и социалните сътресения и процеси в едно драматично и бурно време – периодът на правителството на Жан Виденов. Всеки сериозен бъдещ историк и политически наблюдател ще има дневника на Илчо Димитров като извор на безценна информация за написването на една бъдеща история на така наречения демократичен преход, чийто край, уви, още не се вижда.   Дневникът бе предоставен любезно на издателството от сина на акад. Илчо Димитров – чл. кор. проф. Иван Илчев, който в уводните си думи отбелязва, че баща му е водил „…дневника упорито, вероятно от март 1982 г. – първоначално от време на време, после ката ден, до деня, в който тръгна от къщи към болница „Лозенец“ за сърдечната операция, от която не се върна. Последният ден бе записал: „Стягам си багажа: утре пак постъпвам в болницата, операцията се предвижда за сряда. Имам чувството, че се отправям на самоубийство…“ Аз го карах към болницата. Преди да излезем посочи най-горната лавица на библиотеката и каза – „Дневникът е там – нали знаеш“. Друго нищо не си казахме.“", "date": "2018.09.26", "title": "Излиза уникалният дневник на акад. Илчо Димитров „В правителството на Жан Виденов“"}
{"url": "http://epicenter.bg/article/Zashto-germanskite-turtsi-obichat-Turtsiya-poveche-ot-Germaniya-/164392/11/33", "text": "„Културната война на Ердоган в Германия\" - под това заглавие вестник „Ди Велт\" публикува обширен анализ от Йоахим Вагнер, писан по повод предстоящото посещение на турския президент в Германия. В анализа, част от който цитираме, става дума за нагласите на хората с турски произход, живеещи в Германия.     Снимките, които германските футболни национали Йозил и Гюндоган си направиха с турския президент Ердоган, за пореден път показаха, че мнозинството турци в Германия живеят с двойна идентичност, че „носят в гърдите си две сърца\", както се изрази Йозил. Допитванията сочат, че 47% от турците в Германия се чувстват свързани с Турция, само 20% с Германия, а 31 на сто - и с двете страни.   Телефонът, телевизорът и интернет осигуряват на турците в Германия непрестанна връзка с Турция. Така те на практика живеят в два свята. Едно изследване на фондация „Ханс Зайдел\" показва, че в Бавария мигрантите от Турция гледат най-малко германска телевизия и четат най-малко германски вестници в сравнение с всички останали мигрантски общности. Причина за това е и целенасочената дезинтеграционна политика, водена през последните осем години от турския президент Ердоган, смята авторът Йоахим Вагнер.   По-нататък в статията му четем: „Ефектът от тази политика е проучен от социолозите. От 2010 година насам сред турците в Германия се забелязва все по-силна ориентация към Турция и нарастваща дистанция спрямо Германия. (…) А разломът между хората с турски произход и коренното германско население никога не е бил по-голям. През 2016 година в две различни проучвания над 80% от германците се обявиха против приемането на Турция в ЕС - рекордно висок процент в сравнение с предишни подобни допитвания.   Отношението между турците в Германия и местното население започна да се влошава след две събития през 2010 година. Първото беше речта на Ердоган в Кьолн, където той заяви, че „асимилацията е престъпление срещу човечеството\". А второто - вдигналата много шум книга на Тило Сарацин „Германия се самоунищожава\", която повечето хора с турски произход приеха като сигнал, че не са добре дошли в Германия. По същото време 81% от турците в Германия смятат, че са дискриминирани - рекорден показател в историята на турската общност в тази страна. Тъкмо този вакуум използва правителството на Ердоган, което през 2010 създаде специална служба за турците зад граница. Тази служба има за цел да насърчава връзките и идентификацията на турците с тяхната родна страна и да се противопоставя срещу дискриминацията и изолирането им.\"     Пред вестник „Ди Велт\" експертът Хаджи-Халил Узлуджан коментира, че Ердоган е съумял да създаде у турците в Германия „чувството за гордост, че принадлежат към една все по-силна Турция\". С помощта на няколко държавни, партийни и религиозни организации Ердоган изгради една структура, чрез която силно обвързва турците към своята държава, твърди експертът пред „Ди Велт\".   „Там, където има дори един наш сънародник, там сме и ние\" - така Ердоган описва ролята на Турция като закрилник и гарант на интересите на турците. Тази негова политика към диаспората, пише по-нататък \"Ди Велт\", има и други проявления: Ердоган призовава своите сънародници да учат турски, ласкае ги с обръщението „братя и сестри\" и непрекъснато ги насърчава към повече национализъм и патриотизъм. През 2012 година той им осигури избирателни права в Турция, а преди последните избори за Бундестаг призова турците с германски паспорти да не гласуват нито за християндемократите, нито за социалдемократите и Зелените, защото всичките били „врагове на Турция\".   „Ди Велт\" цитира редица изследвания, които сочат, че по показателя „социална интеграция\" (училища, професионално образование, трудов пазар) турците в Германия имат най-сериозни проблеми в сравнение с всички останали групи мигранти. Същото важи и за културната им интеграция, за отношението им към правния и ценностен ред в Германия. По този повод авторът припомня, че близо две трети от турците в Германия, които имат право на глас в родната си страна, са гласували за трансформацията на Турция от демокрация в автократична президентска република. В края на статията четем:     „Очевидно и третото поколение турци, които са родени тук, нямат особен напредък в сближаването с Германия. Според мюнхенския социолог Детлеф Полак, те дори са по-малко склонни да се нагаждат към германската култура и повече държат на това със самочувствие да защитават своята собствена култура. А едно още непубликувано изследване на Института по криминология в Долна Саксония за интеграцията на турските подрастващи, редом с някои добри новини, стига и до един обезкуражаващ извод: в сравнение с другите мигрантски групи, при турските подрастващи културната интеграция (най-вече през езика) е най-ниска. Турските подрастващи в Германия имат сравнително най-малко германски приятели и в най-ниска степен се идентифицират с Германия.   Центърът за турски изследвания обяснява тази тенденция „на първо място с усещането за дискриминация, с липсващите икономически перспективи и с нарастващото влияние на религията\". Второто и третото поколение турци разглеждат Германия като свой дом, но Турция си остава тяхната родина. Политиката на Ердоган явно е попаднала върху благодатна почва, констатира в края на анализа си Йоахим Вагнер.  ", "date": "2018.09.26", "title": "Защо германските турци обичат Турция повече от Германия?"}
{"url": "http://epicenter.bg/article/Kevork-Kevorkyan--Kak-se-davchat-Radev-i-Boyko-/164406/11/33", "text": "Препирните между Радев и Бойко станаха вече досадни.  Но изглежда, че само те двамата не схващат това.  Бойко привидно се държи по-отстранено, затова пък Цветанов усърдно облайва президента.  Езикът му обилно е намазан с отрова, освен Радев упреква и съветниците му в некадърност – сякаш тия край Бойко са цвете за мирисане.  Върхът на пропагандната дърварщина бе, когато Цв. поиска съдействие от БСП, за да подпише по-бързо Радев указа за освобождаването на Младен Маринов от поста му на главен секретар на МВР – внушението бе, че Радев е човек на БСП, вижте го скритият комуняга, как веднага ще послуша Нинова и ще драсне едно подписче.  Безподобна глупост, която обаче пак минава за сметка на Бойко.  Намерете един човек, който да не вярва, че тези препирни разяждат авторитета му - и можете да го изложите в бъдещия мавзолей на ГЕРБ.  Дори илюзионистите Кънчев/Райчев няма да успеят да направят проучване, което да оправдае тази гламавщина.  Да им подарим темата за една анкета: Кой печели от акцията на Цв. срещу Радев - Бойко или президента?  В разправията току се чуват и звуци откъм Плевнелиев – но неговото словесно ръкоделие не е прилично да се цитира, поне от джентълмени.  Целта е да вкарат Радев в обяснителен режим, това е задачата на Цв. – а в подходящ момент Бойко да съобщи, че няма желание да воюва с него.  В тия случаи понякога той е много забавен: например, тия дни каза в специално изявление, че Радев трябва да подпише указа за освобождаването за Младен Маринов, понеже той не искал вече да е главен секретар на МВР, а министър.  „Какво да направя - каза Бойко – иска да е министър и толкова!“  Сега дори леко ме досрамя от този цитат.  Така ли вече стават работите в проспериращата ни във всяко отношение държавица: искаш да станеш министър – ставаш.  Някои раншни назначения на Бойко бяха гротескни, помните потпурите със здравната министърка проф. Борисова, която бе огледана и одобрена край една бензиностанция.  Още тогава Бойко намекна, че от всеки - дори от всеки ръб - може да направи министър, та и президент, ако се сетим за Плевнелиев.  И от „патриот“ може да сглоби министър.  Но сетне нещата се промениха, претърпя фиаското с Цецка, което пък му даде основание след време да повярва, че сам го е планирал, за да се отърве от ония конски мухи от тъй нареченото „дясно“.  Е, добре, и това не се отрази на положението му на Падишах - и скоро това няма да се промени.  Тогава, защо излишно се боричка с Радев?  Още повече, че досега не печели кой знае какво от този сблъсък.  Например, в споменатото изявление за толкова очаквания указ - сякаш става дума за някой новооткрит Божи завет - Бойко каза и нещо, повече от странно: „Навремето Радев, като командващ на военновъздушните сили, поиска да стане президент – е, ние попречихме ли му?“  От тази фраза научихме, че тук и президент може да станеш, ако искаш.  Внимавайте, че тогава ще дойде ред и на певицата Луна, като нищо.  Бойко обаче пропусна дребната подробност, че и още два милиона души поискаха Радев за президент, просто забрави за тях.  Смърди на дребнавост от тази разправия, тя е нещо, от което най-малко се нуждае българската политика – колкото и подвластна да е тя на сплетни, козни и прочее пошлости.  Впрочем, по начало хората край Бойко не са изчислили както трябва Радев: той ще се държи като солдафон и докрай ще повтаря, че спазва закона – с което директно казва за ония, че са закононарушители.  Междувременно, от президентския екип са си направили и други сметки.  Преди няколко вечери в „Шоуто на Слави“ се каза, че Младен Маринов е „герой на Мето Илиянски“ – който пък е Худини на ранния ъндърграунд.  Телевизиите мрат да разпространяват такива неща и да подклаждат несмислените разправии.  Пак в Би Ти Ви представиха много любезно номинирания за нов транспортен министър Росен Желязков – все с една и съща снимка, на която до него се кипри Елена Поптодорова - може би като гарант, че Желязков няма да краде козметика.  Когато атовете се ритат, телевизиите се държат като магарета.  Радев, вероятно напълно съзнателно, наследи – по липса на друго - бъбривостта на Плевнелиев.  Тя обаче е прекалена за един президент.  Но докато Пастирката се трудеше неуморно да развенчава Трети март, Русия, комунизма, Живков и прочее, Радев захапа здраво жизненоважни теми и започна да ги обговаря настойчиво.  Така постепенно започна да дублира ролята на Падишаха, поне на думи – но думи, силно критични.  Това няма как да се хареса на опонентите му.  На Путин му е все тая от дърдоренето на Плевнелиев - водното конче отворило уста пред крокодила.  Обаче Бойко очевидно не се чувства удобно като спаринг-партньор на Радев.  Тъй или иначе, поне външно Радев има известно предимство в тази препирня, критичният тон винаги се харесва повече на публиката.  Единият, както е известно, умее да се хвали, дори проявява някакъв чар в това занятие.  Другият все е недоволен - като кисел ротен старшина, който няма достъп до артелната.  Накрая човек остава с усещането, че и тази препирня само покрива с кръпки парцаливата ни политика.  Не е голям келепир да си победител в нея.  ***    ", "date": "2018.09.26", "title": "Кеворк Кеворкян: Как се дъвчат Радев и Бойко "}
{"url": "http://epicenter.bg/article/Prof--Ivan-Ilchev--Vremeto-na-Videnov-oshte-ne-e-istoriya/164410/11/0", "text": "        - На тази тема веднъж бях казал, че ако Доган, който го нарече архитект на възродителния процес, може да извади едно негово писмо, в което предлага нещо подобно, аз ще го призная. Това са именно митове. Но избрах периода на Жан Виденов, защото все още той е болезнен и все още предизвиква доста спорове. Използва се много в политическата митология и от двете страни. А ми се струваше, че предишният период, когато е бил министър през 80-те години - не че е бил маловажен, но за съжаление много от съвременниците, които са знаели проблемите, вече не са между нас, а младото поколение, според моето впечатление, дълбоко не се интересува от нещата, които са ставали тогава. Т.е. те вече са проблем на историците, докато тези години, които избрах, са още дискусионни. Те още не са история в общоприетия смисъл на думата. И затова ми се струваше полезно да се види един поглед на човек, който е бил вътре в изпълнителната власт. Нарочно повтарям изпълнителната власт, защото той никога не е бил в партийната върхушка. И е гледал отвътре какво се случва, или по-точно - какво не се случва.     - Става дума, разбира се, за неговото лично впечатление. Той харесваше Виденов, но това не означава, че не признаваше и слабостите му. Една от слабостите е точно тази - че се влияе от обкръжението си, а не се обляга на компетентно и информирано мнение. Но също така подчертаваше и твърдото убеждение на Жан Виденов, че това, което прави, го прави в полза на България. Друг е въпросът, че той имаше лошия шанс да управлява в много тежко време, особено в икономически план - сбъркана приватизация, сбъркано връщане на земята в реални граници, което върна много назад селското стопанство. Не че то беше цъфнало и вързало в последните години при Тодор Живков, това изобщо не може да се твърди, но все пак го върна допълнително 20 години назад, докато едва в последните 5-6 години, както виждаме, то започва да се посъвзема.     - Разбира се. Той имаше написана една книжка, която искаше да издаде, но почина и издателството, в което трябваше да бъде издадена, веднага се отказа. Книжката я беше кръстил, доколкото си спомням, \"Един пълзящ преврат\". Тя беше писана по горещите следи на събитията и там имаше много негови размисли и впечатления, които ги има в дневника. Така или иначе, тази книжка от 120-130 страници не видя бял свят.     - О, да. И зърнената криза, като веднага след това се оказа, че от поръчаното от чужбина зърно няма нужда, защото изведнъж се оказа, че имаме зърно. Но това се случва. По професия съм историк и знам, че такива неща се случваха в Чили например преди преврата от 1973 г. В световната история има достатъчно примери.     - Е, все пак акад. Сендов се съгласи да представи дневника, което говори, впрочем, за интелигентността му. Не мога да разбера каква е тази представа, която изграждаме у нас самите, и медиите, и учебниците за съжаление я изграждат, че политикът трябва да бъде страшно скромен, да не мисли за нищо друго, освен за народа си. А по принцип добрите политици, които са оставили следа след себе си, са амбициозни. Аз дадох даже примера с Васил Левски - да не би той да не е бил амбициозен? Или Христо Ботев - да не би да не е амбициозен? Или Стефан Стамболов. Или погледнете издадените наскоро спомени на Никола Мушанов - да не би да не е бил амбициозен? Въпросът е амбицията да има покритие като интелект, като практика и т.н. Вече съм казвал, че акад. Сендов има достатъчно примери за добра практика и като ректор на Софийския университет, и като председател на БАН. Чудя се защо възприемаме хората като черно-бели. Хората са пълнокръвни, всички хора имат положителни черти, имат и отрицателни. Имам например група от 20-ина души, с които съм приятел от ученическите и студентските години, и съм сигурен, че те могат да кажат доста лоши неща за мен и за някои мои черти. Което не ни пречи да бъдем приятели и да си признаваме качествата.     - За втория излиза сега, но за първия се съмнявам просто, че ще ми стигнат силите, тъй като книгата за времето на Жан Виденов е 1000 печатни страници. По обем това са всъщност 4 от годишниците, в които са дневниците. А общо годишниците са 32. Така че това е една осма от общия обем.     - По-скоро за първото му пребиваване там. Но не съм сигурен, че ще имам сили да го направя. Може би ще повторим това, което направихме със сестра ми - дарихме неговия личен архив на университетския архив, може би ще дарим сега и дневниците. И може би някой по-амбициозен, който има интерес от този период, ще го направи.     - Помня, че беше се върнал от някакво пътуване до Швейцария и казваше: \"Ваньо, хлъзгаме се назад със страшна скорост!\"     - Разбира се. И в добрите училища ги носят с гордост.     - Мисля, че това е много шум за нищо. И досега, за да стъпи в длъжност ректорът, министърът му подписва заповед.     - Да, но трябва да е потвърдена от министъра. Ако той не я потвърди, както стана в Свищов, ректорът просто не встъпва в длъжност. Затова казвам, че е много шум за нищо, Това е практика, която си я има у нас, въпросът е дали се използва тази практика. Явно не се използва, но възможностите да бъдат озаптени някои ректори ги има и сега. Навремето казвах, че в социалистическата конституция на другаря Тодор Живков човек имаше право на свободно волеизлияние, на свободно мнение, но както казва Марк Твен, и благоразумието да не ги използваш. Не смятам, че някаква велика промяна ще настане. Като ректор бях дошъл с наивната амбиция да разхвърлям задачите сред заместник-ректорите, а за себе си да оставя по-големите, стратегическите задачи. Оказа се, че по нашите закони това не може да стане. Ректорът подписва абсолютно всичко, включително до закупуването на химикалки. Това е абсурдно.   А властта е в Общото събрание на университетите. Те трябва да внимават какъв ректор предлагат, какъв ректор избират. Това всъщност е връщане към системата отпреди Девети септември, когато Общото събрание или Академическият съвет предлагат двама кандидати за ректор и министърът избира един от двамата. Но това не ми се струва особено демократично. Това в момента съществува в Турция. Там Общото събрание предлага трима души за ректори и като резултат хората на Ердоган назначават този, който е най-много ислямист от тях. Така че не ми се струва, че това е добра демократична практика. Лошото е, че все пак нямаме голям опит в автономията на Софийския университет. Но като се замисля, виждам, че когато Софийският университет се е противопоставял на властта - говоря за периода от началото на ХХ век насам, обикновено е било с основание. И в крайна сметка е излизал прав. Говорим и за университетската криза по времето на проф. Иван Шишманов, когато той си дава оставката; говорим и за университетската криза по време на земеделското правителство на Стамболийски. Английски философ от ХVІІІ век казва, че когато едно правителство е съставено от простаци, то не може да бъде друго, освен просташко правителство. Тогава има такова правителство, което се опитва да наложи волята си на университета, но не успява. Така след Втората световна война университетът се съпротивлява на сляпото копиране на съветската практика, но тогава режимът е несравнимо по-твърд и репресивен, налага се и провежда глупостите, от последствията на които и сега страдаме, включително от големия брой университети.     - Това е илюзия, един насаждан мит. Достатъчно много университети се нарояват и преди 1989 г. След 1989 г. се улесни практиката колежи, които имаха образователни, а не научни задачи, да се закичват с гордото име университет.  ", "date": "2018.09.26", "title": "Проф. Иван Илчев: Времето на Виденов още не е история"}
{"url": "http://epicenter.bg/article/Ivan-Palchev--16-tezisa-otnosno-vaprosite-za-troynata-snimka/164396/11/33", "text": "   в последните дни - двамата председатели на ДПС - действуващият Карадайъ и почетният - Доган, на фона на американския посланик в София Ерик Рубин.        в началото на 1990 г., Ахмед Доган отлично знае каква сила ще се появи в общественото и политическото пространство у нас. Той просто канализира отприщената енергия на етноса си и я насочи в правилната посока, очиствайки я от деструктивните елементи.    притежаваше феноменални качества на политик, които той постоянно усъвършенствува през цялото време на прехода.   (само Царят притежава това качество) той владееше мълчанието като елемент от политическата битка. Другите се блазнеха от показната шумотевица и всеобщото внимание под светлината на прожекторите.    – едно от най-ценните качества на политика е да умее да слуша и чува опонентите си.    и не подрипваше за щяло и нещяло към трибуната на парламента или пред журналистическите микрофони.    от житейския опит на партията си. СДС кривна от правилния демократичен път и се опита да запраши през просото нанякъде си. Веднъж, дваж Доган вдигна червения картон, но без резултат. Тогава бламира синята екстрема. Иван Костов злопаметно се опита да го елиминира чрез икономическо мачкане. Цели 18 месеца Доган не бе плащал заплатите на служителите в централата на ДПС. Но не допусна партията му да получи финансиране отвън. Веднага щом се включи във властта, Доган започна да обезопасява ДПС финансово.    – не се разпилява по партиите. Този факт превръщаше Доган в най-свободния от всички политици. Той можеше да говори за всичко и не винаги се съобразяваше с общественото мнение. За гащичките, за бомбардировките над Югославия, за необходимостта от членство в НАТО, за порциите, за обръчите.    отиде на среща с Царя в Мадрид, след като получи официална покана за това.    в българската политика, както чрез конструктивната роля, която може да играе, така и в деструктивните си възможности. Затова никога не е губил контрола си над партията.    И като така винаги носеше сам политическата отговорност за партията си.   , което етническите турци възлагат на Движението за права и свободи.И факта, че това е израз на лично доверие към него. Умееше да балансира в различни моменти, за да не загуби това доверие.    е израстнало друго поколение, нямащо нищо общо с ентусиазма, наивността и вярата на избирателите му в началото. Умело разпределяше порциите между тях и успяваше да ги държи здраво в руслото на своята политика.   . От него зависи кой може да прави политика и бизнес в смесените региони. Никога не е изпускал контрола над тези процеси.    в така и неглобализиралия се свят, бе поставило България в зоната на нестабилността. Доган и партията му играеха ролята на стабилизатор в протичащите политически процеси. Това даваше възможност на управляващите от различните вектори на политиката относително спокойно да упражняват властта си.    без значение от каква посока идваха те. Така запази относителната си независимост, осъзнавайки колко пагубно може да бъде обвързването му със сили извън България. Експериментът с Лютфи Местан бе показателен.      Движение за прави и свободи. Знаете, когато вторият пилот управлява самолета, капитанът си седи до него и не люпи семки, а държи кормилото.   Освен всичко останало Ахмед Доган притежава силно чувство за хумор. В крайна сметка дали ще гледаш зайци или ще си купиш eлектроцентрала е едно и също. Само мащабите са различни.    ", "date": "2018.09.26", "title": "Иван Палчев: 16 тезиса относно въпросите за тройната снимка"}
{"url": "http://epicenter.bg/article/KEVR-obsadi-novite-po-visoki-tseni-na-parnoto-ot-1-oktomvri/164407/4/0", "text": "Енергийният регулатор обсъди новите по-високи цени на парното от 1 октомври. Според изчисленията на регулатора, топлинната енергия ще поскъпне с между 3 и 9 на сто. Окончателно решение за новите цени ще бъде взето в края на месеца, съобщи БНТ.   Приключи заседанието, най-вероятно цените на парното и топлата вода ще се увеличат от 1 октомври с предварително замисления от комисията процент. Основната причина за увеличението е покачване цената на природния газ с близо 14%.   Комисията предвижа увеличение на парното и топлата вода с между 3 и 9%, като за София ще бъде 8 на 100. Това е второ увеличение на цените след края на изминалия отоплителен сезон. Така увеличението се натрупва и ще бъде между 7 и 23%, като за София ще е 16 на 100.   До 2015 г. се изплащаше от хората в България т.нар. данък \"социално спокойствие\", което означаваше при повишаване цената на природния газ да се задържа цената на топлинната енергия за няколко големи града в България, а за сметка на това цялото население и бизнесът да плащат това чрез сметките за електроенергия. Това е абсолютна несправедливост, каза председателят на КЕВР, Иван Иванов.   По време на откритото заседание самите топлофикации се обявиха против предлаганото увеличение, защото смятат, че то е недостатъчно и ще доведе до загуби. Срещу увеличението се изказа и омбудсманът Мая Манолова. По думите ѝ наблюдаваме парадокс - при по-ниска цена на природния газ, цената на парното ще бъде по-висока, отколкото е било през 2015 г.. Председателят на КЕВР обясни това с факта, че \"Топлофикация - София\", например, е направила големи инвестиции и затова се налага съществуването на съществуването на по-голямото увеличение.   Основното изискване към подобни важни за всички български граждани решения за публичност и прозрачност, детайлна аргументация и излагане на мотиви - това изискване в конкретния случай липсва, което е проблем. Проблем е също така, че реално работната група, която е изготвила този доклад, с който прави предложение за повишаване цената на парното е започнала и приключила работа още преди да има валидно решение на КЕВР за повишаване на цената на природния газ, каза омбудсманът Мая Манолова.   Председателят на комисията Иван Иванов се защити с думите, че има достатъчно информация и всеки, който иска, може да провери как са се променяли цените през последните години. Окончателно решение за новите цени на парното и топлата вода ще бъде взето на 1 октомври, когато се очаква и те да влязаят в сила.  ", "date": "2018.09.26", "title": "КЕВР обсъди новите по-високи цени на парното от 1 октомври"}
{"url": "http://epicenter.bg/article/Glavnite-prokurori-na-Balgariya-i-Albaniya-podpisaha-memorandum-za-satrudnichestvo-/164401/3/0", "text": "Главният прокурор на България Сотир Цацаров и албанският му колега Арта Марку подписаха в сряда Меморандум за разбирателство и сътрудничество между двете прокуратури. Той предвижда взаимодействие в областта на международната правна помощ и обмен на информация. Това съобщиха от пресцентъра на Прокуратурата на Република България.  Марку е на официално посещение у нас по покана на българския си колега.  Меморандумът е поредният такъв документ, подписан като основа за взаимодействие между прокуратурите на балканските страни. Такива споразумения вече действат между бългаската прокуратура и тези на Турция, Гърция, Македония, Сърбия, Черна гора и Словения.  ", "date": "2018.09.26", "title": "Главните прокурори на България и Албания подписаха меморандум за сътрудничество "}
{"url": "http://epicenter.bg/article/Otkriha-4-trupa-v-Kaspichan/164405/3/0", "text": "Четири тела са открити в частен имот на ул. Раковска в Каспичан в сряда сутринта. Според първоначалната информация става въпрос за убийство, пише \"Монитор\".   Източник от прокуратурата потвърди, че в Каспичан са открити 2 трупа, а предварителната информация е, че там трябва да има още един или двама души.   Четири тела са открити в частен имот в Каспичан. Това потвърди за „Фокус“ говорителят на главния прокурор Румяна Арнаудова. Започнато е досъдебно производство. Според първоначалната версия става въпрос за убийство. На мястото на инцидента е окръжният прокурор на Шумен и следователи, които извършват оглед.  Според полицейски източници, цитирани от \"Монитор\", има задържано лице, което е братовчед на убитите. Според непотвърдена информация той има психично заболяване.  Цялата улица „Раковска“ е отцепена. За инцидента потвърди и кметът на Каспичан Милена Недева, която не знае подробности, а от полицията й препоръчали да не ходи на местопроизшествието. На мястото се намират окръжният прокурор на Шумен, дежурният прокурор в окръжната прокуратура Маргарита Георгиева и директорът на ОД на МВР Ялсън Рисим.   Неофициална информация гласи, че в  .    По данни на МВР мъжът е задържан и в момента се работи с него.", "date": "2018.09.26", "title": "Жестоко убийство в Каспичан, откриха четири трупа на семейство (снимки)"}
{"url": "http://epicenter.bg/article/Kmet-veteran-ostava-bez-knizhka-za-2-godini--otkazal-da-duha-/164412/3/0", "text": "Каращият пореден мандат като кмет на старозагорското село Мирово Димитър Мурджов ще остане за следващите две години без свидетелство за правоуправление на МПС и ще заплати глоба в размер на 3000 лв,  Административното наказание е заради катастрофа с личния му автомобил „Ситроен“ и отказ да бъде проверен с дрегер за употреба на алкохол и да даде кръвна проба, уточни директорът на ОД на МВР – Стара Загора старши комисар Георги Хаджиев.  Инцидентът е станал около 01,30 часа на 23 септември, сигналът за самокатастрофирал лек автомобил при входа на тържището за плодове край село Плодовитово е бил подаден от въоръжената охрана на телефон 112.  На място са се отзовали първи униформени от магистралната полиция, а в последствие и екип от РУ „Полиция“ – Чирпан.  Видимо почерпеният водач на ситроена, който отнесъл един от стълбовете за осветление при входа на обекта категорично отказал да „духа“, след което му била взета книжката. Катастрофата е била заснета от множеството охранителни видеокамери, но случаят не е бил включен в ежедневния бюлетин за медиите.  Полицаите не са констатирали престъпление, има само нарушение, което се наказва по административен ред, коментира старши комисар Хаджиев.  Според местните жители Мурджов се прибирал от празненство по повод празника на община Братя Даскалови, което продължило до късно вечерта.  Кметът на община Братя Даскалови Иван Танев потвърди за празника, но от тогава не се бил чувал с Мурджов, който е изключил мобилния си телефон от деня на катастрофата.  ", "date": "2018.09.26", "title": "Кмет-ветеран остава без книжка за 2 години, отказал да духа "}
{"url": "http://epicenter.bg/article/Dva-TIR-a-sa-izgoreli-napalno-na-AM-Trakiya--dvizhenieto-e-zatrudneno/164418/3/0", "text": "Затворена е дясната и аварийната лента по АМ“Тракия“, в района на 127 км, посока София, заради катастрофа. Това съобщи говорителят на ОДМВР, предаде Радио „Фокус“- Пловдив.   Пътни полицаи регулират трафика до приключване на работата на пожарните екипи. Движението по магистралата е възстановено в крайна лява лента. Осигурен е и обходен маршрут за автомобилите към София през пътен възел Войводиново – Пловдив – Голямоконарско шосе.   При катастрофата са изгорели два ТИР-а – единият бил спрял в аварийната лента поради техническа неизправност, когато отзад в него се блъснал друг ТИР. Водачът на първия не е пострадал, а тъй като е бил отвън. С обгаряне на едната ръка е вторият шофьор. Камионите са с българска регистрация и са изцяло изгорели.  ", "date": "2018.09.26", "title": "Два ТИР-а са изгорели напълно на АМ“Тракия“, движението е затруднено (Видео)"}
{"url": "http://epicenter.bg/article/64-godishen-mazh-ot-Kaspichan-e-zadarzhan-kato-zapodozryan-za-klaneto/164424/3/0", "text": "64-годишен мъж от Каспичан е задържан като заподозрян в извършване на тежко криминално престъпление. Това съобщиха от пресцентъра на МВР.   Малко след 9.00 часа днес 28-годишна жена от село Мадара е потърсила съдействие от служители на участък „Полиция“ – Каспичан, тъй като от два дни нямала връзка с майка си.   След подадения от нея сигнал, тя и двама полицейски служители се отправили към дома. При отварянето на входната врата са открити две тела. За случая веднага е уведомен административния ръководител на Окръжна прокуратура. При продължилия оглед на място са установени още двама починали. Жертвите са възрастно семейство на 81 и 70 години, и техните син и дъщеря, на 46 години и на 48 години.   В присъствието на съдебен лекар по телата им са открити наранявания, причинени най-вероятно с нож или брадва.   Множество процесуално-следствени действия са извършени в присъствието на директора на ОДМВР- Шумен ст. комисар Ялчън Расим, административния ръководител на Окръжна прокуратура - Шумен Маргарита Георгиева и дежурен прокурор. Изяснено е, че между семейството и техен съсед имало роднински спорове. Със съдействието на „Специализираните полицейски сили“ при ОДМВР Шумен е проникнато в съседен имот, където е задържан 64-годишен, намерени са следи, съотносими към извършеното престъпление. Работата по образуваното досъдебното производство продължава под надзор на прокурор от окръжната прокуратура.   Мъж на 81 години, жена на 70 години, дъщеря им на 48 години и синът им на 46 години са убитите в Каспичан, обяви на брифинг ст. комисар Ялчън Расим, предаде Радио \"Фокус\"-Шумен.   Убийството е извършено с нож и брадва, извършителят е установен и задържан. Това е племенник на 81-годишния мъж.   Телата на възрастните хора са открити във вътрешна стая в къщата им, а синът и дъщерята - в антрето.   Заедно четиримата са били видени живи на 24 септември.   Извършителят на деянието - мъж на 64 години е оказал съдействие на органите на реда.   Предполага се, че причината за убийството е спор за имот.", "date": "2018.09.26", "title": "64-годишен мъж от Каспичан е задържан за жестокото убийство"}
{"url": "http://epicenter.bg/article/Zhena-zagina-sled-udar-ot-tir-v-kv---Orlandovtsi-/164425/3/0", "text": "Пешеходка загина, след като беше блъсната от тежкотоварен автомобил в столичния квартал „Орландовци”. Полицията все още изяснява кой е виновен за катастрофата.   Инцидентът е станал около 12:30 ч. По предварителна информация жената се опитва да пресече, след което е ударена от тежкотоварен автомобил. Той продължава да се движи поне 200 м след удара, предаде  bTV .   Сблъсъкът става в участък в квартала с интензивно движение на тежкотоварни автомобили.   Шофьорът беше отведен за разпит. Негови колеги дойдоха да приберат камиона му.   През март жители на „Орландовци” протестираха именно заради тежкия трафик и поискаха общината да вземе мерки. Твърдят, че не усещат промяна. Според кмета на района досега не е имало инцидент на това място.   В момента тече разпит на шофьора в полицията. От неговия разказ се очаква да се разбере повече за причините, довели до инцидента.  ", "date": "2018.09.26", "title": "Жена загина след удар от тир в кв. „Орландовци”"}
{"url": "http://epicenter.bg/article/Zaradi-pozhar-v-mazeto--Mazh-skochi-ot-tretiya-etazh-i-zagina--dve-detsa-sa-v-bolnitsata-v-Burgas/164427/3/0", "text": "Турски гражданин, работещ като програмист у нас, загина, след като скочи от третия етаж на жилищна сграда на бургаската улица „Хаджи Димитър“. 33 годишният мъж се паникьосал, след като в обитавания от него апартамент започнал да навлиза гъст дим от пожар в избените помещения на кооперацията. Инцидентът станал около 15.30 часа днес, съобщи „Дарик“. Половин час по-рано, живеещият в сградата Атанас Джестанов слязъл в мазето, за да реже с стари железа с ъглошлайф. Искра обаче подпалила натрупан в мазето стиропор. Гъстият дим обгазил цялата пет етажната сграда.   „30 метра пушек се извиваше нагоре“, разказаха очевидци. Хората започнали да напускат сградата. Загиналият турчин излязъл на балкона и опитал да се спусне по водосточната тръба, за да се спаси. Събралите се пред входа съседи го предупредили, че може да падне, но мъжът не ги послушал. Паднал на паважа с главата надолу, казаха очевидци на трагедията.   \"Почти нищо не видяхме, но дима го усетихме. Много беше задимено. Помислихме, че някой от апартаментите гори. Жалко за момчето, което загина. Много тих беше, поздравяваше. Живееше тук от около два месеца\", каза живеещи в кооперацията. След пристигането на пожарната е започнала масова евакуация на сградата. В УМБАЛ – Бургас са откарани две деца, за които се предполага, че са обгазени. Към този момент, ток в сградата няма.   Едни железа стъгах с флекса. Подпалих един куп стиропор, оттам нататък в избата, три метра под земята, тръгна дим в коридорите. Не мога да кажа какво е станало. Много хубав, млад човек беше загиналия, на 32 години, турчин, бях приятел с него. Пили сме водка 3-4 пъти”, разказа 73-годишният Атанас Джестанов.", "date": "2018.09.26", "title": "Заради пожар в мазето! Мъж скочи от третия етаж и загина, две деца са в болницата в Бургас"}
{"url": "http://epicenter.bg/article/Napadnaha-i-prebiha-reporter-na--Gospodari-na-efira---video-/164440/3/0", "text": "Трима души са нападнали и били репортера на \"Господари на ефира\" Димитър Върбанов по време на работа, съобщи \"Нова телевизия\".   Двама служители на склад и шефът им нападнали екипа на предаването, дошъл да провери дали 15 тона храна с изтекъл срок на годност, за която \"Господари на ефира\" съобщили преди повече от месец, все още се съхранява там въпреки, че всички институции са били информирани от авторите на предаването.   Димитър Върбанов бил хвърлен върху бетонова площадка, получил наранявания по ръцете и главата и е приет в Спешното отделение във Велико Търново. Пред телевизията по-късно той каза, че според лекарите няма счупвания и сериозни травми, но не се чувства особено добре. Той съобщи, че е звъннал на 112 и изрази надежда, че органите на реда са намерили доказателства за нарушенията в склада.   Това е второто нападение срещу журналиста. През 2010 година той беше ударен с чук по главата, припомня телевизията.", "date": "2018.09.26", "title": "Нападнаха и пребиха репортер на „Господари на ефира“ (видео)"}
{"url": "http://epicenter.bg/article/Nedzhmi-Ali-obyavi-pozitsiyata-na-ALDE--Dvoyno-poveche-sredstva-za-fond--Vatreshna-sigurnost--v-ES/164420/2/0", "text": "Повече от два пъти да бъде увеличен финансовият пакет на фонд „Вътрешна сигурност” в Европейския съюз. Това бе изразената позиция на Алианса на либералите и демократите, които подкрепиха предложението на Европейската комисия. Тя бе представена от евродепутата Неджми Али по време на заседание на Бюджетната комисия в Брюксел.   Средствата за фонда ще залегнат в следващата Многогодишна финансова рамка (МФР) за периода 2021-2027.   „Този фонд на Европейския съюз бе създаден, за да подпомага трансграничното сътрудничество и съвместните операции, да засилва обмена на информация, способностите за превенция и борба с организираната престъпност и киберпрестъпленията, както и за да се бори с тероризма и радикализацията.   Основното предизвикателство за следващата МФР ще бъде осигуряването на достатъчна гъвкавост и ефикасност на фонда за „Вътрешна сигурност“, както и максималното намаляване на административната тежест. Същевременно, АЛДЕ изразяване съгласие с това, че управлението на кризисни ситуации, превенцията, подготовката, устойчивостта и управлението на последствията не присъства сред целите на политиките на новия Фонд. Предлагаме корекции, тъй като говорим за основен компонент в гарантирането на вътрешната ни сигурност”, посочи българският евродепутат.   АЛДЕ подкрепя и премахването на лимита от 15% от общата сума в националните програми за финансиране закупуването на оборудване. Според позицията на АЛДЕ, също така енеобходимо да се гарантира, че входящите и изходящите индикатори са пропорционални, съответстващи на ситуацията и не добавят административна тежест за бенефициентите и администрациите.   „Важно е да възстановим регламентиращото правило от последния програмен период, което даваше възможност на държава-членка да финансира техническа помощ по своя инициатива до 100% от бюджета на Съюза. Според новия Регламент за общите разпоредби административната тежест в това направление нараства и съответно при техническата помощ определено трябва да се запази нивото на финансиране”, допълни Неджми Али.", "date": "2018.09.26", "title": "Неджми Али обяви позицията на АЛДЕ: Двойно повече средства за фонд „Вътрешна сигурност” в ЕС"}
{"url": "http://epicenter.bg/article/Borisov-na-ofitsialna-snimka-s-Tramp-i-Melaniya-v-Nyu-York-/164421/2/0", "text": "Премиерът Бойко Борисов пусна във Фейсбук официална снимка от Ню Йорк, на която е заедно с президента на САЩ Доналд Тръмп и съпругата му Мелания.  \"Чистосърдечно давам възможност за нови “анализи”, “препоръки”, “тълкувания” и изяви по повод тази снимка :-) иначе, просто протокол на Белия дом :-)\", написа премиерът в социалната мрежа.   Снимката е от традиционната официална вечеря, която американският президент дава за всички делегации в годишната сесия на Общото събрание на ООН в Ню Йорк. Коментарът на Борисов във Facebook e по повод снимката на една от първите му срещи с Тръмп по време на форум за борбата срещу наркотиците. На нея се вижда Борисов в гръб как се ръкува с американския президент. Кадърът предизвика множество коментари в последните дни.  Във вторник Борисов заяви: „Съжалявам за тази истерия, която се вдигна в България от хейтърите и платените тролове на БСП – Бог ми е свидетел, пък и вие, че по никакъв начин не сме парадирали и не сме казали каквото и да е, освен за това, че съм имал разговори с президента Тръмп. Не ми е целта да се снимаме. На някои може да им е, на мен не ми е. Надявам се това да престане, защото е непродуктивно и по никакъв начин не е добре“.   Борисов изрично подчертава, че това е протоколна снимка. Миналата година президентът Румен Радев и съпругата му Десислава си направиха снимка със семейство Тръмп на официалната вечеря по време на сесията на ОС на ООН.", "date": "2018.09.26", "title": "Борисов на официална снимка с Тръмп и Мелания в Ню Йорк "}
{"url": "http://epicenter.bg/article/Hasan-Ademov--Tryabvat-155-mln--lv--za-da-otpadne-tavanat-za-vsichki-pensii/164422/2/0", "text": "Проблемът  с отпадането на тавана за всички пенсии  не е във финансовия ресурс, а че хората с ограничен таван на пенсиите се чувстват дискриминирани. Трябва да проведем една дискусия и да дадем публичност на техните искания, за да може да се вземе решение. Това  посочи по  БНТ председателят на Комисията по труда  и  социалната политика в НС и депутат от ДПС  д-р Хасан Адемов.   По закон таванът  за новоотпуснатите пенсии от пада от 1 януари 2019 г., а за отпуснатите през 2018 г. пенсии се предвижда преизчисляване по ново съотношение - 40% от максималния осигурителен доход или 1040 лв.   Адемов обясни, че има  внесена петиция до председателя на  Народното събрание  Цвета Караянчева, в която са събрани подписи с искане за отпадане на тавана не само за новоотпуснати пенсии, а за всички с ограничен размер - те са около 65 000, по информация на НОИ. За да се случи това, са необходими допълнителни 155 млн.  л в,  коментира Адемов. Според сегашните текстове в Кодекса за социално осигуряване от следващата година няма да има таван за новите пенсии, но за старите той само се увеличава от 910 на 1040 лв. Дискусията се организира, след като Инициативен комитет внесе в Народното събрание петиция с около 5000 подписа. В нея се настоява за преизчисление на пенсиите и за пълното премахване на тавана им.    Депутатът  обясни още, че до 1997 г. на практика не е съществувал регистър на осигурените лица и тъкмо затова таванът през 2019 г. трябва да отпадне, защото е ясно, че има пряка връзка между осигуряването и размера на пенсиите.   Таванът на пенсиите да отпадне напълно от следващата година за всички, а не само за новоотпуснатите пенсии е предложението, което ще бъде обсъдено днес и в парламентарната комисия по труда и социалната политика от представители на Националния осигурителен институт, пенсионерски организации и социалният министър Бисер Петков.   Днес приключва публичното обсъждане на Закона за хората с увреждания. Предстои заседание на социалната комисия, за да се разгледат внесените законопроектите, каза още Адемов.   “Майките на деца с увреждания очакват този въпрос да бъде решен по възможно най-бързия начин. Не са доволни от темпоритъма, с който върви приемането на тези закони. Аз съм убеден, че до края на годината това ще се случи. Дали ще има нови протести на майките зависи от това в какъв вид законите ще излязат от НС след второ четене”,  посочи депутатът .", "date": "2018.09.26", "title": "Хасан Адемов: Трябват 155 млн. лв, за да отпадне таванът за всички пенсии"}
{"url": "http://epicenter.bg/article/Lilyana-Pavlova-obsadi-provezhdaneto-na-vtora-sreshta-ot-formata--16-1--s-kitayska-delegatsiya-/164428/2/0", "text": "Министърът за Българското председателство на Съвета на Европейския съюз 2018 г. Лиляна Павлова се срещна със заместник-генералния директор на дирекция “Европа” в МВнР на Китай и заместник-генерален секретар на Секретариата на “16+1” Лу Шан в София. Това съобщиха от пресцентъра на Министерството на Българското председателство на Съвета на ЕС 2018 г.  Двамата обсъдиха организацията и провеждането на Четвъртата Среща на местните лидери от Китай, България и страните от Централна и Източна Европа, планирана да се състои отново в София, на 20 октомври тази година.  Срещата ще събере областни управители, кметове, националните координатори за инициативата за сътрудничество Китай-ЦИЕ, представители на регионите и на бизнеса от всички страни от формата. В България се очаква да пристигнат близо 700 делегата, сред които губернатори и представители на местната власт от 20 китайски провинции и страните от ЦИЕ.  Целта на срещата между местните власти от държавите от формата „16+1“ е всички заедно и конструктивно да обсъдят бъдещото си сътрудничество във всички области с конкретни идеи и планове.  В рамките на срещата, министър Лиляна Павлова и г-н Лу Шан обсъдиха и подготовката по създаването на Глобален партньорски център в рамките на инициативата „16+1“.  На срещата присъстваха и експерти от министерството на външните работи, министерството на икономиката и на НДК.  Представителите на китайската делегация благодариха на министерството за Българското председателство на Съвета на ЕС 2018 за отличната подготовка и логистика на срещите „16+“ в София.  ", "date": "2018.09.26", "title": "Лиляна Павлова обсъди провеждането на втора среща от формата „16+1“ с китайска делегация "}
{"url": "http://epicenter.bg/article/Balgariya--Gartsiya--Rumaniya-i-Harvatiya-obsadiha-kak-da-prodalzhat-prioritetite-na-evropredsedatelstvoto/164430/2/0", "text": "Министрите на външните работи на България, Гърция, Румъния и Хърватия - Екатерина Захариева, Никос Кодзияс, Теодор Мелешкану и Мария Пейчинович-Бурич, проведоха четиристранна среща в Ню Йорк, на която обсъдиха развитието на европейската интеграция на Западните Балкани и други въпроси от международния дневен ред.   Това е втора подобна среща в този формат в рамките на Общото събрание на ООН. “Колеги, много е важно да се продължи работата с нашите партньори от Западните Балкани. Следващата година е важно да покажем, че ЕС държи на своите решения. Надявам се тогава да започнат преговори за членство с Тирана и Скопие. А и двете страни трябва да покажат, че са готови да извършат реформите”, каза Екатерина Захариева.   На 26 юни т.г. под председателството на Захариева държавите-членки постигнаха компромис в Съвета “Общи въпроси” на ЕС и дадоха зелена светлина за бъдещите преговори за присъединяване с Република Македония и Република Албания. “Съветът се съгласи да приеме положително напредъка и да отвори пътя за започване през юни 2019 година на преговори за присъединяване”, бе записано в заключенията на Съвета.   Захариева изтъкна важността на референдума в Скопие за споразумението с Гърция, както и необходимостта всички шест държави от региона, които още не са членки на ЕС, да продължат за изпълняват реформите и препоръките, за да има видим напредък.   Министър Мария Пейчинович-Бурич изтъкна, че от последната среща миналата година регионът вече е много променен. “Ще продължим добрата работа на България по време на нашето председателство на Съвета на ЕС”, заяви и румънският първи дипломат Теодор Мелешкану.   Министър Никос Кодзияс предложи всички заедно да посетят Скопие и Тирана, за да покажат политическа подкрепа за тези страни. Министър Захариева констатира, че четиристранният формат е много полезен и предложи той да бъде разширен на всички нива в министерствата от четирите държави.", "date": "2018.09.26", "title": "България, Гърция, Румъния и Хърватия обсъдиха как да продължат приоритетите на европредседателството"}
{"url": "http://epicenter.bg/article/Prof--Ivo-Hristov--Tramp-prochete-nekrologa-na-Evropa--Amerika-nyama-nuzhda-ot-ES-v-tozi-mu-vid/164431/2/0", "text": "Такъв извод направи от речта на американския президент Доналд Тръмп пред Общото събрание на ООН проф. Иво Христов. Депутатът от \"БСП за България\" беше гост на предаването \"Лице в лице\" по БТВ. , смята проф. Иво Христов.   Проф. Христов каза, че наскоро се е върнал от Южна Корея и добави, че   а на съвсем друго място - на 10 - 12 000 километра оттук в Тихоокеанския регион\", добави той.   По повод на похвалата, която стопанинът на Белия дом отправи към Полша, приф. Христов обърна внимание, че Варшава е от \"наказаните\" от Брюксел. И Тръмп хвали \"подсъдимите\" в ЕС. Тръмп похвали Полша, защото Полша взривява Европа, категоричен бе той. На забележката на водещата Цветанка Ризова, че може би причината е друга - антируската политика на Варшава, проф. Иво Христов напомни максимата на Наполеон, че географията е съдба. \"Полша винаги ще сте намира между Русия и Германия с всички последствия от това\", коментра той.   \"  каза още проф. Иво Хритов, анализирайки международната ситуация.   \"Нашите политически въртиопашки изповядват възгледа - да видим откъде духа вятърът. Затова харесват Орбан\", каза още той.   \"  бе неговият извод.   Проф. Иво Христов, че категоричен, че има дълбока преоценка на начина на функциониране на Америка.   \"Шансът да се обединят двете Кореи е огромен. Ще се върви към обединение стъпка по стъпка по китайски вариант. Резултатът ще бъде създаването на 80-милионен гигант, който може да играе стратегическа роля в тази част на света\", казо още той.   В Сирия Русия се опитва с минимални ресурси да постига максимални геополитически резултати, изтъкна професорът.      ", "date": "2018.09.26", "title": "Проф. Иво Христов: Тръмп прочете некролога на Европа. Америка няма нужда от ЕС в този му вид"}
{"url": "http://epicenter.bg/article/Delegatsiya-na-Ministerstvoto-na-otbranata-otiva-v-Shvetsiya-zaradi--quot-Gripen-quot-ite-/164432/2/0", "text": "Делегация на Министерството на отбраната, водена от заместник-министъра на отбраната Атанас Запрянов, ще бъде на посещение в Швеция на 27 и 28 септември 2018 г. Това съобщиха от пресцентъра на МО. Визитата е по покана на Министерството на отбраната на Швеция. Целта е военно-технически консултации по проекта за придобиване на нов тип боен самолет. В края на август тази година делегация, водена от заместник-министър Запрянов, посети САЩ със същата цел.  В рамките на визитата заместник-министър Запрянов ще се срещне с Ян Салестранд - държавен секретар в Министерството на отбраната на Швеция, и ще посети седалището на корпорация SAAB в Линшьопинг.  SAAB е производител на бойните самолети \"Грипен\", с които участва в процедурата на министерството на отбраната за придобиването на нов самолет за българските ВВС.  ", "date": "2018.09.26", "title": "Делегация на Министерството на отбраната отива в Швеция заради \"Грипен\"-ите "}
{"url": "http://epicenter.bg/article/Liderat-na-BSP-Korneliya-Ninova-se-sreshtna-s-poslanika-na-Kralstvo-Niderlandiya-n--pr--Bea-ten-Tashar/164433/2/0", "text": "Председателят на НС на БСП Корнелия Нинова се срещна в централата на БСП с н. пр. Беа тен Тъшър, извънреден и пълномощен посланик на Кралство Нидерландия. Това съобщиха от пресцентъра на партията.   На срещата бяха обсъдени двустранните отношения между България и Кралство Нидерландия, както и актуални теми от политическия живот на България.   Особено внимание бе отделено на ситуацията в Европейския съюз и предизвикателствата, свързани с приемането на бъдещия бюджет на Съюза, развитието на Европейския социален стълб и предстоящите европейски избори през 2019 година.", "date": "2018.09.26", "title": "Лидерът на БСП Корнелия Нинова се срещна с посланика на Кралство Нидерландия н. пр. Беа тен Тъшър"}
{"url": "http://epicenter.bg/article/Martin-Dimitrov--Evropeyskata-komisiya-da-uchastva-v-pregovorite-s-Gazprom-za-Rusiya/164435/2/0", "text": "Европейската комисия трябва да участва в преговорите на България с руската корпорация Газпром за намаляване на цената на газа. Това мнение изрази пред БТВ бившият депутат Мартин Димитров.   Той посочи, през май Европейската комисия е приключила  процедурата по преговорите сза намаляване на цената на синьото говиро и тя да стане в съотвествие с пазарните цини. Редица страни са започнали предоговарянето на тези цени, а България закъснява.   Според Мартин Димитров добрият вариант за България е да потърси помощта на Европейската комисия, като член на ЕС, а лошият е правителството да изпрати представители на „Булгаргаз“ в Москва за преговори с „Газпром“. За ексдепутата най-големият риск е балтийските страни да получат по-изгодни цени от България, защото са провели по-добре преговорите. Според Димитров циркът с контролираните цени на хляба се прави, за да отклони вниманието от липсата на преговори с Газпром.   „ Надплатили сме стотици милиони на Газпром“, посочи той. И допълни, че силното проруско лоби в България дълги години е защитава газовия монополист, а сметката била платена от българските граждани.", "date": "2018.09.26", "title": "Мартин Димитров: Европейската комисия трябва да участва в преговорите с Газпром за Русия"}
{"url": "http://epicenter.bg/article/Izdirvat-Simeon-Dyankov--za-da-kazhe-za-parite-si-v-chuzhbina-i-dohodite-na-zhena-si/164438/2/0", "text": "Издирват бившия финансов министър Симеон Дянков, за да каже колко пари е изкарал в чужбина, съобщиха от Комисията за противодействие на корупцията и отнемане на незаконно придобитото имущество (КНКОНПИ) .   \r\n Проверката на имуществото му била приключила, но била непълна, защото в комисията намали информация за доходите му от времето, когато е работил зад граница. Знае се, че Дянков е работил в Световната банка, а сега е в Лондон. \r\n   \r\n Проверката на Дянков започна, след като той стана обвиняем по делото за продажбата на 33% държавен дял в ЕВН. \r\n   \r\n В комисията \"Антикорупция\" нямали никаква информация за доходите на съпругата му, а при такива инспекции се изисква информация и за тях. Освен това нито в нашите, нито в американските регистри можел да бъде открит документа за граждански брак между Дянков и жена му. \r\n   \r\n Засега Дянков е в неизвестност, нямало го на нито един от  адресите, които се знаят за него. \r\n", "date": "2018.09.26", "title": "Издирват Симеон Дянков, за да каже за парите си в чужбина и доходите на жена си"}
