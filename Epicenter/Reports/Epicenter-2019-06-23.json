{"url": "http://epicenter.bg/article/Kmetat-na-Kardzhali/186378/2/0", "text": "За поредна година в Кърджали състезатели от пет държави се включиха в надпреварата по водомоторен спорт.   Вторият кръг от Балканската купа по джет ски стартира на язовир „Студен кладенец”, до село Широко поле, а награждаването бе днес край Водното огледало. Най-добрите от България, Гърция, Сърбия, Румъния и Унгария показаха умения през уикенда. \"Кърджали воден фест`2019“ бе открит със зрелищно пиротехническо шоу.   Радвам се, че имах възможността като домакин да посрещна състезателите по водомоторен спорт и да бъда част от това мероприятие. В рамките на Балканската купа се проведоха два турнира - Турнир за Купата на Кмета и Турнир в памет на Ангел Петров - Йошката.   Искам само да припомня, че Купата на Йошката е преходна и е създадена от Вежди Рашидов. До следващата година този трофей остава в Кърджали.   В мое лице Община Кърджали ще продължи да подкрепя и помага спорта в региона. Благодаря за отличието, с което бях удостоен! Честито на победителите! Горе главата, на тези които тази година останаха извън почетната стълбичк", "date": "2019.06.23", "title": "Кметът на Кърджали поздрави състезатели от пет държави по водомоторен спорт"}
{"url": "http://epicenter.bg/article/Na-opeloto-na-nasheto-angelche-Mimi-elate-s-tsvetni-drehi--molyat-roditelite/186352/2/0", "text": "  6-годишното момиченце със Синдром на Даун, което се бореше от 2017 г. с левкемията, почина.     Facebook,създадена в помощ на малката Мими, загубила битката с коварната болест.   Родителите на момиченцето ще преведат пари от нейната сметка на други нуждаещи се от финансова помощ.    ", "date": "2019.06.23", "title": "На опелото на нашето ангелче Мими елате с цветни дрехи, молят родителите"}
{"url": "http://epicenter.bg/article/Danail-Kirilov--Pravomoshtiyata-na--trimata-golemi--stoyat-kato-kazus-poveche-ot-10-godini/186355/2/0", "text": "Правомощията на „тримата големи“ стоят като казус за изпълнение повече от 10 години. Това каза министърът на правосъдието Данаил Кирилов в предаването „Неделя 150“ по БНР. Относно идеята за промени в Наказателно-процесуалния кодекс по отношения на „тримата големи“ в Съдебната система, той коментира: \"Това е задача, която трябва да решим, да приключим работата по тази препоръка. Действително, както и в предходния разговор беше уточнено, в България продължаваме да спорим по това дали този режим касае само главния прокурор или „тримата големи“, обясни той.  „В тази връзка Министерството на правосъдието, лично аз предприех множество инициативи за публично обсъждане на първото предложение за въвеждане на такъв режим. Тези обсъждания продължават. В края на миналата седмица в четвъртък и в петък имахме кръгла маса с участието на колеги представители на Отдела на решенията на Европейския съд за правата на човека“, припомни Кирилов.   Според него този дебат е бил изключително важен. „Не случайно този казус стои като тема за изпълнение повече от 10 години. Очевидно е, че имаме съоръжение, което би следвало прецизно да изследваме. Повдигнаха се в този дебат и изискванията на Конституцията. Тук ще посоча, че би следвало всички да съобразяваме, че режимът на „тримата големи“ е установен още в Конституцията и във всички конституционни норми“, добави той.   „Техният статут е равен. Води се дебат в кой точно доклад с препоръки на механизма за сътрудничество и оценка е посочено „тримата големи“ и точно това се има предвид. Става дума за главния прокурор и за висши магистрати“, уточни Кирилов.   „Колегите освен решението на Европейския съд за правата на човека съобразяват и тази специфика, че ние имаме института на „тримата големи“, които имат особено място в органа за управление и независимост на съдебната система – Висшия съдебен съвет“, заяви правосъдния министър.   „Тримата са членове по право. Тримата се избират и назначават по един и същи ред“, добави той. ", "date": "2019.06.23", "title": "Данаил Кирилов: Правомощията на „тримата големи“ стоят като казус повече от 10 години"}
{"url": "http://epicenter.bg/article/Proverka-po-signal-na-kashta-za-gosti-v-Zlatograd--bila-sobstvenost-na-blizki-do-oblastniya-upravitel/186356/2/0", "text": "Експерти на Държавен фонд „Земеделие“ бяха на поредна проверка в къща за гости по сигнал в Златоград. Къщата е получила финансиране в размер на близо 158 хиляди лв. Функционира от 2013 г.   „Пълен е хотелът, особено празничните дни. Петък се напълни, защото имаше турнир“, обясни при любезното посрещане администраторката Радка Цанева.   Това е шестата къща, обект на проверка в Смолянско. Проверката е по сигнал, че къщата е собственост на близки на областния управител Недялко Славов.   „По първоначални данни при заложен бизнес-план 900 нощувки за година. Към настоящия момент има 400 души, които са посещавали къщата“, каза зам.-изпълнителният директор на ДФ „Земеделие“ с ресор „Програма за развитие на селските райони“ Калоян Костадинов.   „Тепърва ще изчислим тези 400 човека колко нощувки са направили. За всички къщи, които са извън мониторинг, ще бъде направен анализ от ДФ „Земеделие“ в зависимост от това дали работят по предназначение и дали имат високо несъответствие на неизпълнение на бизнесплана. В последствие тези анализи ще бъдат предоставени на компетентните органи в лицето на Главна дирекция „Национална полиция“ за последващи действия“, добави Калоян Костадинов.   Източник: БНР", "date": "2019.06.23", "title": "Проверка по сигнал на къща за гости в Златоград, била собственост на близки до областния управител"}
{"url": "http://epicenter.bg/article/Inspektori-i-politsai-vlyazoha-v-Botevgradsko-uchilishte-zaradi-otsastvashti-uchenitsi/186358/2/0", "text": "Образователни инспектори и полиция влязоха в училище в Ботевград, съобщи БТВ. Причината - голям брой отсъстващи ученици и нередности в документацията. Директорът и преподаватели твърдят, че сградата е била заключена заради проверката, а децата - стресирани. Инспекторатът отрича. Проверката е извършена в петък в гимназия \"Стамен Панчев\". Учители твърдят, че са видели деца да скачат от първия етаж на училището. Проверяващите отричат и двете твърдения.   „Сред учениците не е имало никакво напрежение. Напрежение се създаде от педагози”, обясни Росица Иванова от РУО-София област. Проверяващите констатират, че 57% от децата липсват. \"Родителят е този, който ще пусне детето си. Аз отивам и казвам, че това дете трябва да дойде, а той казва: „Няма да дойде”. Какво да направя аз?\", попита директорът на гимназията Катя Ценева.    \"За съжаление констатациите от извършените проверки в училище говорят точно обратното – за крайна невъзможност на този директор да се справя със служебните си задължения\", коментира още Иванова.    Регионалното управление на образованието направило проверката и заради резултата на зрелостниците на матурите - среден успех 2.87.", "date": "2019.06.23", "title": "Инспектори и полицаи влязоха в Ботевградско училище заради отсъстващи ученици"}
{"url": "http://epicenter.bg/article/Korneliya-Ninova--Dimitar-Blagoev-e-dostoen-darzhavnik/186360/2/0", "text": "\"Днес почитаме делото, словото и заветите на Димитър Благоев. Той е не само основоположник на организираното социалистическо движение в България, но и достоен държавник. С активната си политическа позиция в парламента и яркото си перо на страниците на списание \"Ден\" и \"Ново време\", на вестник \"Работник\", той поставя на дневен ред индустриализацията, модернизацията на България, нейното духовно и европейско развитие.\" Това каза лидерът на БСП Корнелия Нинова при отбелязването на 163 годишнина от рождението на Димитър Благоев-Дядото.   Тя изтъкна,  че за него  социализмът е равенство между хората и чиста и свята република.   \"Днес неравенствата растат, бедността е непоносима за милиони хора, принципите на чистата и свята република се погазват. Ние, социалистите, продължаваме идеите му и делата му. Атакуват ни наши опоненти, хулят ни, клеветят ни. Но както казва самият Благоев: \"наш дълг е да смъкваме маските на византийците и лъжците\" и да вървим напред. Поклон пред мъдростта на Дядото\", заключи  Корнелия Нинова.   Днес тя връчи и членските карти в БСП на 15 нови социалисти. ", "date": "2019.06.23", "title": "Корнелия Нинова: Димитър Благоев е достоен държавник "}
{"url": "http://epicenter.bg/article/Ekaterina-Zaharieva-zaminava-na-ofitsialno-poseshtenie-v-Republika-Azerbaydzhan/186361/2/0", "text": "Вицепремиерът и министър на външните работи Екатерина Захариева заминава на официално посещение в Азербайджан на 23-25 юни. Това съобщиха от пресцентъра на МВнР. В Баку тя ще разговаря със своя колега - министъра на външните работи на Азербайджан Елмар Мамадяров, ще се срещне и с председателя на Министерския съвет на Република Азербайджан Новруз Мамадов и председателя на Милли Меджилиса Огтай Асадов.  Визитата на Екатерина Захариева е продължение на съществуващия отличен политически диалог на високо и най-високо равнище между двете страни.  Във фокуса на разговорите между Екатерина Захариева и Елмар Мамадяров ще бъдат резултатите от проведената на 31 октомври 2018 г. Първа сесия на Стратегическия диалог на ниво министри на външните работи. Ще бъдат обсъдени и теми, свързани с изграждането на Южния газов коридор и газовата връзка Гърция-България (IGB).  Основно място в двустранните отношения между двете страни заема сътрудничеството в областта на енергетиката и транспорта. След изграждането на Южния газов коридор и интерконектора България - Гърция, нашата страна ще получава до 1 млрд. куб. м. газ годишно, считано от 2020 г. Това реално би диверсифицирало доставките на природен газ за Република България.  Изграждането на транспортна инфраструктура, свързваща Европа и Азия, е от съществен интерес за двете страни – на първо място, транспортния коридор между Каспийско и Черно море и международния мултимодален транспортен коридор „Персийски залив – Черно море”. ", "date": "2019.06.23", "title": "Екатерина Захариева заминава на официално посещение в Република Азербайджан"}
{"url": "http://epicenter.bg/article/Zhalt-kod-za-obilni-valezhi-i-buri-e-obyaven-za-utre-v-19-oblasti/186362/2/0", "text": "Жълт код за валежи и гръмотевични бури е обявен за 19 области в страната на 24 юни. Това сочи справка на сайта на Националния институт по метеорология и хидрология.   Предупреждението е в сила за областите Видин, Монтана, Враца, Плевен, Ловеч, София-град, София област, Благоевград, Перник, Кюстендил, Пазарджик, Смолян, Пловдив, Хасково, Кърджали, Стара Загора, Велико Търново, Габрово и Русе.   През следващото денонощие ще се развива значителна купесто-дъждовна облачност, ще има валежи и гръмотевични бури. Има условия и за градушки. Сумарни количества валеж за денонощието на места до 30 – 35 л/кв. м, локално и повече. ", "date": "2019.06.23", "title": "Жълт код за обилни валежи и бури е обявен за утре в 19 области"}
{"url": "http://epicenter.bg/article/MVR--Dvama-dushi-sa-zaginali--a-33-sa-raneni-pri-15-katastrofi-v-stranata-prez-izminaloto-denonoshtie/186347/3/0", "text": "Двама души са загинали, а 33 са ранени при 15 катастрофи в страната през изминалото денонощие. Това съобщиха от пресцентъра на МВР.   В столицата не са регистрирани тежки инциденти, а леките са 21.   От началото на годината са станали 2720 пътнотранспортни произшествия, при които са загинали 235 души, а 3408 са ранени.   Мъж е починал при инцидент на АМ „Струма“ в участъка между гр. Сандански и с. Ново Делчево. Това съобщиха от пресцентъра на ОДМВР - Благоевград. Около 22.07 часа на 22 юни е получен сигнал за това, че на АМ „Струма“ в участъка между гр.Сандански и с.Ново Делчево има блъснат пешеходец.   От пристигналите на място полицейски и медицински екипи е установено, че мъжът е починал.   Работата по установяване на самоличността на лицето и причините за инцидента продължава. Образувано е досъдебно производство.", "date": "2019.06.23", "title": "МВР: Двама души са загинали, а 33 са ранени при 15 катастрофи в страната през изминалото денонощие"}
{"url": "http://epicenter.bg/article/Mazh-opita-da-otvleche-15-godishno-momche/186353/3/0", "text": "Задържан е 41-годишен мъж, качил в автомобила си 15-годишно момче против волята му, съобщиха от МВР.   В късния следобeд на събота в СДВР е получен сигнал, че 15-годишно момче е било качено в автомобил против волята му. Полицейски служители веднага реагирали на сигнала и след бързи оперативно-издирвателни действия задържали извършителя. Установена е самоличността му - 41-годишен мъж, представил се за служител на СОБТ.  В неделя му е предявено обвинение и мярката му за задържане е удължена на 72 часа. Действията по разследването продължават под надзора на Софийска градска прокуратура. По случая започва и дисциплинарно производство.", "date": "2019.06.23", "title": "Мъж опита да отвлече 15-годишно момче"}
{"url": "http://epicenter.bg/article/Romski-ekshan-v-Rozino--razbiti-koli-i-kashti-sled-svada-mezhdu-dva-klana/186357/3/0", "text": "Засилено полицейско присъствие има в карловското село Розино след скандал между две враждуващи фамилии. Трима души са арестувани, а други четирима са били откарани в болница с различни наранявания. Екшънът се е разиграл тази вечер, когато група роми от фамилия Сребреви нападнали къщите на Ескендерови. Те потрошили прозорците на жилищата и стъклата на микробус както и имущество, стреляйки с ловна пушка. При стрелбата са ранени двама души, сред които млада жена, родила преди по-малко от месец. Според лекарите, нараняванията не са сериозни и няма опасност за живота им.  Други двама са с порезни рани от падналите строшени стъкла. Първоначално в Районното управление в Карлово са били откарани 10 човека, след което в ареста са оставени трима, научи Дарик.", "date": "2019.06.23", "title": "Ромски екшън в Розино, разбити коли и къщи след свада между два клана"}
{"url": "http://epicenter.bg/article/Aleksandar-Yordanov--Golemiyat-problem-v-Severna-Makedoniya-e-samiyat-makedonizam/186344/2/0", "text": "Европа вече е на гражданите. В центъра вече е човека. Това заяви евродепутатът от СДС Александър Йорданов в предаването \"Денят започва с Георги Любенов\" по БНТ.  \"Стево Пендаровски има много проевропейски ценности и начин на мислене. Хората, които имат европейско мислене са по-искрени хора. Големият проблем в Северна Македония е самият македонизъм. Там има постоянна антибългарска доктрина. Там ги учат да избягват българите, за да могат да се индетифицират\", разкри Йорданов.  \"България трябва да има равнопоставени отношения, както с ЕС, така и с Русия. Трябва да се държим гордо, а не да сме обслужващ персонал на Русия\"  \"Правилно е да се купуват американски самолети, защото първо трябва да мислим за сигурността. Те са \"Мерцедесите\" на авиацията\"", "date": "2019.06.23", "title": "Александър Йорданов: Големият проблем в Северна Македония е самият македонизъм"}
{"url": "http://epicenter.bg/article/SASht-sa-izvarshili-hakerska-ataka-sreshtu-Iran/186338/7/0", "text": "Съединените щати са извършили кибер атаки срещу иранските системи за контрол на ракети и шпионската мрежа тази седмица, след като Техеран свали американски разузнавателен дрон, съобщиха американски медии.   Американският президент Доналд Тръмп нареди в отговор въздушен удар срещу Иран, но след това го отмени, като каза, че отговорът няма да бъде \"пропорционален\" и вместо това обеща нови санкции за страната. Но след свалянето на безпилотния самолет, Тръмп разрешил тайно кибер-командването на САЩ да извърши ответна кибератака срещу Иран, съобщава Вашингтон поуст, цитиран от БГНЕС.   Атаката е засегнала компютри, използвани за контрол на ракети и изстрелване на ракети, според вестника, който цитира източници, запознати с въпроса.   Yahoo цитира двама бивши служители от разузнаването, които казват, че цел на САЩ е била шпионска група, отговорна за проследяването на кораби в стратегическия Ормузки проток, където Вашингтон обвинява Иран за две последни нападения на петролни танкери. Вашингтон поуст пише още, че хакерските атаки, които не причиняват жертви, са били планирани от седмици и първоначално са предложени като отговор на атаките срещу танкерите. Служители от Министерството на отбраната на САЩ отказаха да потвърдят информациите. \"Като въпрос на политика и оперативна сигурност, ние не обсъждаме операциите в кибер пространството, разузнаването и планирането\", заяви говорителката на министерството на отбраната Хедър Баб.   В събота Тръмп заяви, че САЩ ще наложат \"големи\" нови санкции срещу Иран следващата седмица. Тези кибернетични атаки не са първият път, когато САЩ и Иран се изправят един срещу друг онлайн. Смята се, че вирусът Stuxnet, открит през 2010 година, е бил проектиран от Израел и САЩ, за да повреди ядрените съоръжения в Иран.   Смята се, че Техеран е увеличил собствените си кибер възможностите си в контекста на усилията на САЩ да изолират Ислямската република. ", "date": "2019.06.23", "title": "САЩ са извършили хакерска атака срещу Иран"}
{"url": "http://epicenter.bg/article/Katrin-Taseva-specheli-srebro-na-topka-na-Evropeyskite-igri-v-Minsk/186363/8/0", "text": "Българската състезателка по художествена гимнастика Катрин Тасева спечели сребро на топка на Европейските игри в Минск, съобщава БТА. В събота Катрин завърши на шесто място в многобоя на Европейските игри в Минск (Беларус). Тасева събра 77.250 точки, след като допусна неточности в изпълненията си и получи 20.750 на топка, на 20.100 бухалки, 18.800 на обръч и 17.600 на лента.   Действащата двукратна световна шампионка Дина Аверина (Русия) спечели титлата със сбор от 87.750, следвана от Линой Ашрам (Израел) с 84.700 и от Катерина Галкина (Беларус) със 79.300.   Пред Тасева завършиха още италианката Александра Аджурджукулезе със 77.950 и Влада Николченко от Украйна със 77.875.", "date": "2019.06.23", "title": "Катрин Тасева спечели сребро на топка на Европейските игри в Минск"}
{"url": "http://epicenter.bg/article/Dimitar-Karanikolov-za-magiyata-na-snimkite-s-dron/186263/10/0", "text": "Види ли човек един-едничък кадър от първия гост в Покана за пътуване, не може да го забрави. Независимо дали е снимал с дрон устието на река Велека, покрива на НДК или езерото Инле в Мианмар.   Той определя себе си като „професионален мечтател“ и обитава реализираните си мечти. Живял е в Лондон и Ротердам, но е имал периоди с по 39 полета на месец. Щастлива съм да посрещна в студиото Димитър Караниколов, само че наистина се затруднявам как да го представя – като пътешественик, архитект или фотограф. Всъщност, той е човекът, който чрез обектива си прониква в душата на хора и природа.   Когато е бил в Бирма, или както днес се нарича Мианмар, Димитър Караниколов искал да снима отвисоко Шведагон пагода в столицата Янгон. Там било абсолютно забранено да се лети. Той се отдалечил на няколко километра в близък парк и пуснал „умната птица“. Монасите, обаче, се оказали въоръжени с анти-дрон пушка и така българинът се сдобил с няколко изключителни кадъра, които можете да видите в Епицентър.бг, но се простил с летателната си машина. Съдбата на снимките му от въздуха над езерото Инле се оказва много по-благосклонна.   Ненапразно Димитър Караниколов ни гостува в рубриката Инвестирайте в спомени.  Той вярва, че пътешествието и запечатването му в снимки е най-доброто вложение.   Още снимки от Димитър Караниколов можете да видите на   Забелязали ли сте, че напоследък майсторите на черпака са истински звезди, а гидът Мишлен – пътеводител на добрите ресторанти по света, стана едва ли не настолна книга на всеки приключенец.   В България все още няма заведение, удостоено дори с половин  звездичка от престижната класация, но шеф Жоро Иванов от гранд-хотел София е работил 7 години в ресторант Черния трюфел в Брюксел, удостоен с две звезди Мишлен. А преди това е завършил Френския кулинарен институт в Ню Йорк. При тази биография, направо си плаче  да го разпита човек?! Понеже не успях да го откъсна от кухнята му, го интервюирах на работното му място в престижен столичен хотел.   Добре че е шеф Жоро Иванов, вицепрезидент на Евро ток - Асоциацията на водещите европейски главни готвачи, за да научим какво се крие зад словосъчетанието „ресторант със звезди Мишлен“. От него ще разберем и има ли мода в готвенето. Какво е фюжън и молекулярна кухня и наистина ли стекът Кобе е божествен на вкус ще ни каже шеф Жоро Иванов.   Да пожелаем на шеф Жоро Иванов ресторантът в новия хотел Милениум да стане първият български със звезда Мишлен.   Докато сме на тема храна, да ви разкажа за мястото, където се прави стипчивото и възсолено сирене Апенцелер. То е малко алпийско градче, прочуто с изрисуваните фасади на къщите си, необичайните ковани табели, бижутата с дамски коси и непривичния си диалект. И... с умението да превърне дори  смешното си говорене в самореклама.   От връх Сентис над Апенцел се виждат 6 държави. А в самото градче всяка фасада е манументално произведение на изкуството. Всичко започнало от първия аптекар, който се чудел как да намери работа на непрокопсания си зет – художник. Заръчал  му да изографиса бялата стена над фармацевтичния дюкян. Комшията харесал, малко позавидял, пък си поръчал и той. И така – целият град.    Тук също се делят на протестанти и католици. Затова планината около Апенцел е цепната на два полукантона. Все още разликата между тях е сякаш отрязана с нож. В  католическата част има широки тротоари, шарени къщи, много цветя и живи декоративни петли в дворовете. В протестантската тротоарите са по 50 см, местните си изкарват хляба не от туризъм, а с промишленост и къщите са мрачно издържани в сиво и кафяво.   Апенцелци са много консервативни и се гордеят с това. Зорко пазят рецептата на билките, с които овкусяват сиренето си.  На Коледа между селцата шетат кукери, съвсем като нашите. Костюмите се предават от баща на син в семействата. Също като женските гиздила. Една дамска носия струва между 5 и 8000 евро и само за бродирането на яката отиват 500 работни часа. Единствено акселерацията пречи на приемствеността. Младите момичета стават все по-едри  и бабините дрешки са им тесни.   При жените най-интересни са бижутата от коса, преплетена със златни нишки, а при мъжете – жълтите панталони от козя кожа и... сребърната лъжичка, закачена като обица на ухото. С  нея навремето обирали каймака от млякото.   Друга странност на апенцелци е гласуването. Тук то става не с урни, ами пряко, чрез вдигане на ръка. От 5000 жители в Апенцел 3200 имат право на глас и са снабдени с вотинг-паспорти. За да си изберат кмет или да участват в референдум всички се стичат на градския площад. На първите редове са седнали старците, останалите са прави. Нарочни преброители отмятат гласовете.   Най-шокиращо е, че жените са добили право на вот едва през 1992 г. И то след изрично нареждане на съда в Лозана  Не че изначално швейцарките  гласуват отдавна. В демократичната неутрална държава поданиците в поли пускат бюлетини едва от 1972 г.   И идната седмица в Покана за пътуване ще ви разходим подобаващо – до Космоса през Израел и до българите в Аржентина. Навестявайте и страницата ни във Фейсбук   ", "date": "2019.06.23", "title": "Димитър Караниколов за магията на снимките с дрон"}
{"url": "http://epicenter.bg/article/Kakvo-da-sgotvim-na-Enyovden---retsepti-s-polezni-sezonni-bilki/186064/9/25", "text": "\r\n \r\n Утре е Еньовден. Всяка година празникът се отбелязва точно на 24 юни и съвпада с лятното слънцестоене.  \r\n   \r\n На Еньовден билките имат най-голяма сила, особено по изгрев-слънце.  \r\n   \r\n \r\n \r\n \r\n Опечените чушки се нарязват на малки парченца. Към киселото мляко се прибавят чушките, натрошеното сирене, нарязаните на кубчета яйца и счукания чесън. \r\n Олиото се добавя на тънка струйка. Топеницата се изсипва в голяма чиния и се поръсва с цветчетата от цикория. \r\n   \r\n   \r\n \r\n \r\n \r\n \r\n \r\n", "date": "2019.06.23", "title": "Какво да сготвим на Еньовден - рецепти с полезни сезонни билки"}
{"url": "http://epicenter.bg/article/Antoaneta-Boneva-donese-vtori-medal-za-Balgariya-na-Evropeyskite-igri-v-Minsk/186367/8/0", "text": "Българската състезателка по художествена гимнастика Катрин Тасева спечели два медала на Европейските игри в Минск днес. Възпитаничката на Бранимира Маркова и Силвия Стойнева завърши участието си в Беларус със сребро на топка и бронз във финала на лента. На топка Тасева получи оценка от 21.400 точки, а на лета - 20.450. Във финала на бухалки Тасева завърши четвърта с 20.800 точки, а на многобоя остана на шестата позиция. Ансамбълът ни приключи своите изигравания на двете композиций като спечели два сребърни мадала и един бронз.  С постижение от 218.1 точки Бонева остави далеч зад себе си четвъртата - Виталина Бацарашкина от Русия (198 т.). Пред Бонева завършиха единствено сръбкинята Зорана Арунович с 241.2 точки и олимпийската шампионка от Рио Анна Коракаки (Гърция) с 238.9 точки. За Антоанета Бонева това е второ отличие от втори Европейски игри. Преди четири лета в Баку тя спечели сребърен медал. Другата ни представителка в дисциплината - Мария Гроздева, която празнува рожден ден, остана на 1 точка от влизане във финала и в крайна сметка завършва на 12-то място. Възпитаникът на треньора Атанас Герчев стигна до борбата за титлата след четири категорични победи съответно над израелец, австриец, италианец и унгарец. В спора за титлата Ивайло Иванов загуби от белгиеца Матияс Касе и се окичи със сребърното отличие. Те се класира на финала в своята категория до 80 килограма и ще спори за златното отличие по–късно тази вечер срещу рускинята Усакова.   Източник: Канал 3", "date": "2019.06.23", "title": "Осем медала за България от втория ден на игрите в Минск"}
{"url": "http://epicenter.bg/article/Izbori-v-Istanbul--10-miliona-glasuvat-povtorno-za-kmet-dnes/186339/7/0", "text": "Милиони турски избиратели ще гласуват днес на повторението на изборите за кмет на Истанбул, съобщават турските медии.  Общо 10 560 963 души ще могат да упражнят правото си на глас. Ще бъдат разкрити 31 124 избирателни секции. Гласуването ще започне в 8 ч. сутринта и ще приключи в 17 ч., обяви Висшата избирателна комисия (ВИК) на Турция.  Вотът ще се състои близо три месеца след местните избори на 31 март, спечелени в Истанбул от Екрем Имамоглу от основната опозиционна Народнорепубликанска партия (НРП). Той победи с много малка разлика кандидата на управляващата Партия на справедливостта и развитието (ПСР) Бинали Йълдъръм, който е бивш премиер и близък сътрудник на президента Реджеп Тайип Ердоган.  След седмици на възражения от страна на управляващата партия за резултатите от вота в Истанбул, Висшата избирателна комисия анулира изборите за кмет и насрочи повторение на 23 юни.  Изборите в Истанбул се разглеждат като тест за популярността на президента Ердоган на фона на икономическия спад, увеличаващата се безработица и високите цени на храните.  Вотът е от голямо значение за Турция, тъй като градът с население от над 15 милиона души, разположен на два континента, е финансовият, търговски и културен център на страната. Около 30 процента от брутния вътрешен продукт на Турция се произвежда в Истанбул, а бюджетът на голямата истанбулска община възлиза на около 8,8 милиарда долара.  В изборите участват общо 21 кандидати, но надпреварата на практика е между Бинали Йълдъръм, кандидат на управляващата ПСР и смятан за най-верния помощник на президента Ердоган, и опозиционния кандидат Екрем Имамоглу. Освен тях за кметския пост ще се състезават Неждет Гьокчънар, кандидат на Партията на щастието, Мустафа Илкер Юджел, кандидат на Отечествената партия, и 17 независими кандидати.  Според няколко социологически анкети Екрем Имамоглу води пред кандидата на управляващите Бинали Йълдъръм.  На изборите на 31 март 1,7 милиона гласоподаватели не упражниха правото си на глас и сега и двата противникови лагера разчитат на подкрепа от тях. Ключова роля за резултата ще имат и гласовете на кюрдските избиратели. На предишните избори прокюрдската Демократична партия на народите (ДПН) не издигна кандидат в Истанбул, което помогна на опозиционния кандидат Екрем Имамоглу. Преди няколко дни съпредседателят на ДПН Селяхаттин Демирташ, който се намира в затвора, призова симпатизантите на партията да гласуват за Екрем Имамоглу.  Лидерът на забранената за тероризъм Кюрдска работническа партия (ПКК) Абдуллах Йоджалан, който излежава доживотна присъда затвор на о. Имралъ, пък призова кюрдите да бъдат \"неутрални\" на повторния вот за кмет на Истанбул.  Очаква се избирателната активност да бъде по-висока от тази на 31 март. Тогава 84,6 процента от избирателите дадоха своя глас. Днес се очаква избирателната активност да достигне 90 процента. Първите резултати се очаква да започнат да постъпват след 18 часа.   Крайбрежните градове, в които опозицията държи главните постове, проведоха кампания в Twitter, използвайки различни техники да накарат гласоподавателите да отидат до урните.   Като например шеговити текстове: \"На 23 юни ще бъде 150 градуса по Целзий, затова по-добре си останете в Истанбул, а не ходете на море\". Истанбул е град с размерите на цяла държава. Населението му е над 16 млн. души. Традиционно това е мястото, наричано „Сърцето на Турция”.   В Инстанбул има както икономически и политически, така и чисто имиджови варианти за влияние на всички слоеве на обществото.  „Искам да кажа едно - всеки да отиде и да си подаде гласа, за да няма повече избори в Истанбул, а който спечели ще го поздравим”, заяви зам.-кмет на Чорлу Гюнер Четин.   \"Държава в държавата. Един голям град около 20 млн. След тези местни избори всичко може да се подреди, в цялата страна. Особено за младежите и тяхното очакване е за промяна”, каза проф. Юксел Озкан - депутат от Републиканската народна партия.  ", "date": "2019.06.23", "title": "Драматични избори в Истанбул: 10 милиона гласуват повторно за кмет днес"}
{"url": "http://epicenter.bg/article/Liderat-na-Severna-Koreya-poluchi-pismo-ot-Donald-Tramp/186343/7/0", "text": "Лидерът на Северна Корея Ким Чен-ун е получил \"отлично\" лично писмо от американския президент Доналд Тръмп, според съобщения в държавните медии на изолираната комунистическа страна, съобщава германският национален ежедневник Die Frankfurter Allgemeine Zeitung, цитиран от Фокус. Според доклада на KNCA, Ким Чен-ун ще \"проучи интересното съдържание\" на изпратеното писмо. Подробности за това какво пише Тръмп в него обаче не се представят. Остава неясно кога и как писмото е било предадено на севернокорейския лидер. Въпреки това, президентската служба в Южна Корея приветства кореспонденцията между Тръмп и Ким Чен-ун като \"положително развитие\", което ще допринесе за поддържането на диалога между двете страни.", "date": "2019.06.23", "title": "Лидерът на Северна Корея получи \"отлично\" писмо от Доналд Тръмп"}
{"url": "http://epicenter.bg/article/Uzhas--Pikap-ubi-7-mototsikletisti-v-SASht/186346/7/0", "text": "Шофьор на черен пикап Dodge 2500 помете група от 10 мотоциклетисти, при което седем от тях загинаха на магистрала при град Рандолф в щата Ню Хемпшър, съобщи АР. Те били членове на клуба Marine JarHeads, в който участвали морски пехотинци и съпругите им, обясниха властите в Рандолф.  Шофьорът на пикапа, използван за превозване на автомобилни платформи, е идентифициран като 23-годишния Володомир Жуковский от фирмата \"Уестфийлд Транспорт\" от Спрингфийлд, Масачузетс. Той не е пострадал, не е пожелал да бъде прегледан в болница, още не са му предявени обвинения.  Според Дартанян Гасанов, собственикът на \"Уестфийлд Транспорт\", Жуковский не отговарял на телефонните му обаждания.  Американските власти призоваха свидетели на ужасяващата катастрофа да предоставят видеозаписи, снимки или показания за случилото се. \"Това е един от най-страшните трагични инциденти, които сме разследвали в щата ни\", каза шефът на щатската полиция Крис Уогнър в събота в близкия град Ланкастър. \"Очертава се много дълго разследване\".  Двама от тримата ранени при катастрофата са били освободени за домашно лечение.   Източник: Канал 3  ", "date": "2019.06.23", "title": "Ужас! Пикап уби 7 мотоциклетисти в САЩ"}
{"url": "http://epicenter.bg/article/Zetyat-na-Donald-Tramp-predlaga-investitsii-za-miliardi-v-Palestina/186354/7/0", "text": "Зетят на Доналд Тръмп представи своя план за мир в Палестина. Джаред Къшнър, който освен съпруг на дъщерята на американския президент заема и поста на негов съветник за Близкия Изток, изложи инвестиционна програма за десетки милиарди.   Планът се казва \"С мир към просперитет\". Той ще бъде представен официално на конференция в Бахрейн и предвижда инвестиции за 50 милиарда долара в инфраструктурата на Палестина и икономиките на съседните арабски държави. Планът, обаче, не съдържа политическо решение на блокираните преговори между израелци и палестинци. Това накара много политици и обществени фигури в арабския свят автоматично да отхвърлят предложеното от Къшнър и Тръмп.   \"Според мен, всичко което казват е лъжа. Ако съберат 50 милиарда, те ще отидат в джобовете на Джаред Къшнър. Предложените проекти ще се отлагат, а арабските страни ще бъдат разделени от интересите около тези проекти. Изглежда, че американците се опитват да ни угояват, както храниш овцата, преди да я заколиш за празника\", коментира Абас Заки, представител на Фатах. \"Разговорите в Бахрейн не са реални. Този Къшнър е търговец и новак в политиката. Всичко, което казва, вероятно не идва от него. Идва от Нетаняху. Щом Бенямин Нетаняху поиска нещо, Тръмп го превръща в реалност\", каза Зухаир Хатиб, жител на Витлеем.   Източник: Нова.тв", "date": "2019.06.23", "title": "Зетят на Доналд Тръмп предлага инвестиции за милиарди в Палестина"}
{"url": "http://epicenter.bg/article/Dzhon-Boltan--Donald-Tramp-s-netarpenie-ochakva-sreshtata-s-Vladimir-Putin-v-Osaka/186359/7/0", "text": "Американският президент Доналд Тръмп очаква с нетърпение да се срещне с руския лидер Владимир Путин на срещата на високо равнище на Г-20 в Япония. Това съобщи съветникът на президента на САЩ за националната сигурност Джон Болтън в неделя на среща с израелския премиер Бенямин Нетаняху в Йерусалим, цитиран от TACC. „Президентът Тръмп с нетърпение очаква да се срещне с президента Путин на предстоящата среща на върха на Г-20 в Осака, Япония“, каза Болтън, чийто видеоклип беше разпространен от канцеларията на правителството на еврейската държава. Съветникът на президента на Съединените щати пристигна вчера в Йерусалим, за да участва в тристранна среща със секретаря на Съвета за сигурност на Русия Николай Патрушев и ръководителя на израелския Съвет за национална сигурност Меир Бен-Шабат на 24 и 25 юни. \"Пристигнах тук за предварително планирана тристранна среща на съветниците по националната сигурност на Израел, Русия и САЩ. Сегашното развитие в региона прави още по-своевременен нашият разговор\", каза Болтън.   \"Надявам се, че ще можем да поставим основите за преговори в Ерусалим през следващите няколко дни\", добави той.   \"Силните отношения на премиера Нетаняху с двамата президенти - Путин и Тръмп ... - увеличават шансовете за успех и по-голямо съгласуване по отношение на политиките на тези три големи страни по критични въпроси на сигурността\", заяви съветникът на Белия дом. Срещата на върха на лидерите на Г-20 ще се проведе в Осака (Япония) от 28 до 29 юни. Американският президент Доналд Тръмп в интервю за Fox News, което бе излъчено на 19 юни, каза, че ще се срещне в кулоарите на срещата с руския президент Владимир Путин и президента на Китай Си Дзинпин.   Източник: Фокус", "date": "2019.06.23", "title": "Джон Болтън: Доналд Тръмп с нетърпение очаква срещата с Владимир Путин в Осака"}
{"url": "http://epicenter.bg/article/Zaev-naznachi-5-ma-novi-ministri--toy-poema-finansite/186365/7/0", "text": "Македонският премиер Зоран Заев съобщи, че назначава петима нови министри в кабинета си, предаде БГНЕС.   Траян Димковски е назначен за министър на земеделието, Насер Нуредини на околната среда и планирането, Хусни Исмаили на културата, Горан Милевски за министър на местното самоуправление и Садула Дураки за министър на политическата система и отношенията между отделните общности в страната.   Зоран Заев лично поема контрола в Министерство на финансите, което до момента се ръководеше от Драган Тевдовски.   Предложенията за промени в кабинета ще бъдат изпратени до парламента още днес.   Зоран Заев благодари на досегашните министри Любчо Николовски, Асаф Адеми, Драган Тевдовски, Сухейл Фазлиу, Хазби Лика и на Зоран Шапурич.   През следващата седмица се очакват още промени в изпълнителната власт на Северна Македония.   „В централното управление ще има още 20 промени. Вярвам, че ще успеем да приключим този процес на промени до края на месеца. Очаквам до края на месеца да приключим и с кадровите промени в изпълнителната власт“, каза Зоран Заев.   Македонският премиер Зоран Заев състави кабинета си на 1 юни 2017 г, припомня БГНЕС.", "date": "2019.06.23", "title": "Заев назначи 5-ма нови министри, той поема финансите"}
{"url": "http://epicenter.bg/article/Intsident-po-vreme-na-religiozno-sabirane-v-Severna-Indiya--ima-zaginali/186370/7/0", "text": "Най-малко 14 души загинаха, а дузина други бяха ранени по време на паника, избухнала на религиозно събиране в Северна Индия, съобщава БГНЕС. Хаосът беше предизвикан от падането на огромна палатка заради силен вятър.   Над 1000 души се бяха събрали на събитието в щата Раджастан, където се провеждаха хиндуистки проповеди.   „Създаде се паника и в блъсканицата някои от хората се нараниха на металните пръти, които поддържаха палатката“, заяви главният полицейски инспектор Хинв Синг. По думите му ранените са най-малко 60 души.   В момента полицията проучва дали организаторите на събитието са спазили всички правила за безопасност при провеждането на подобни мероприятия.", "date": "2019.06.23", "title": "Инцидент по време на религиозно събиране в Северна Индия, има загинали"}
{"url": "http://epicenter.bg/article/Tsarkvata-pochita-Sv--Agripina--izvarshva-se-krasten-hod-za-slava-i-blagodarenie-na-Isus-i-Deva-Mariya/186061/2/0", "text": "  Света Агрипина се родила и получила възпитание в древния Рим. От ранна възраст тя отдала себе си на Бога и била, както казва апостолът „Христово благоухание пред Бога за онези, които се спасяват\".   Тя украсила душата си с девствена чистота и се венчала за Христа, за Когото в царуването на Валериан дръзновено и мъжествено, без да се уплаши от мъченията, се предала на множество рани.   Тялото й било пребито с тояги така жестоко, че били счупени костите й, след което я разсъблекли и заключили в окови. Но ангел Господен с невидима ръка я развързал от веригите и я подкрепил, а впоследствие тя, като потъпкала всяко нечестие, в мъки предала Богу своя дух.   Христовите рабини Васа, Павла и Агатоника тайно взели тялото на светата мъченица и го отнесли в Рим. Като преминавали от място на място, след дълго плаване, те стигнали до остров Сицилия, където тайно погребали светото тяло. Когато островът се сподобил да приеме честните мощи на светата мъченица, се избавил от мрачната бесовска злоба и придобил защита от агаряните по молитвите на света Агрипина. Когато агаряните нападнали града, където се намирала църквата на светата мъченица, и се осмелили да го завоюват, били предадени на крайна погибел. Празник на Владимирската чудотворна икона на Божията Майка През 1480 година нечестивият Ахмат, хан на Голямата Орда, дошъл с голяма войска на река Угра, за да започне война срещу великия княз Йоан Василиевич. Москва била застрашена от обсада. Тогава великият княз се въоръжил с молитва и с благословението на Геронтий, митрополит на цяла Русия, и на своя духовник Васиан, ростовски архиепископ, излязъл срещу татарите на река Угра. И двамата светители усърдно умолявали великия княз мъжествено да се бори с езичниците в защита на православната вяра. Войските стояли една срещу друга продължително време, без да пристъпват към решителни действия. Накрая, по застъпничеството на Пресвета Богородица станало дивно чудо: татарите били обхванати от страх и те, като се страхували един от друг, бягали, без да бъдат гонени от никого. Така премилостивият Бог, по молитвите на Пресвета Богородица, дарил на християните необичайна победа над враговете, без да бъде проливана кръв, и пощадил Своето достояние - град Москва и цяла Русия. Когато великия княз Иван Василиевич заедно със своя син - великия княз Йоан и с цялата войска се върнал в Москва, всички хора се изпълнили с извънредна радост и възхвалявали за славното избавление Бога и Пресвета Богородица, наречена Владимирска, затова в този ден -  В този ден се чества паметта на светите мъченици Евстохий, Гай, Урван и останалите, пострадали при Максимиан в град Анкира, в началото на IV век.", "date": "2019.06.23", "title": "Църквата почита Св. Агрипина, извършва се кръстен ход за слава и благодарение на Исус и Дева Мария"}
{"url": "http://epicenter.bg/article/-Ivo-Hristov--Borisov-e-opiten-populist--Toy-se--quot-hrani-quot--ot-omrazata-kam-partiite-quot-/186340/2/0", "text": "„Европа трябва да бъде съхранена, защото при всичките й кусури, тя гарантира стабилността на континента“. Това заяви евродепутатът от БСП Иво Христов в сутрешния блок на БНТ, съобщиха от пресцентъра на партията.   Според него ЕС вече е толкова сложен организъм, че трябва да съвмести няколко алгоритъма, за да конституира своите органи.   „Партиите трябва да се погодят, за да формират парламентарно мнозинство и да има Комисия. След това идват държавите, всяка от които претендира за определени ресори – едни са по-привлекателни, други – по-малко. Към това се наслагва и т.нар. джендър баланс – паритетът между жени и мъже в Комисията“, подчерта той.   Като резултат от това той посочи абсурдни предложения, като това всяка страна да издигне по двама кандидати за еврокомисар – мъж и жена, за да може бъдещият председател на Комисията да подбере съответния брой мъже и жени. „Намирам това за абсурдно. Това механично изравняване на половете в едно управляващо тяло означава, че компетентността отстъпва на второ място“, каза още Христов.   Той подчерта, че има кризи в отделни държави и назрели проблеми, които трябва да бъдат решени. „Всички народи очакват нещо, а виждат политически пазарлък“, коментира евродепутатът.   „В ЕП приоритетно ще инициирам образуването на група измежду бившите журналисти сред депутатите – има много такива, която да наблюдава демократичните процеси и тези, свързани със свободата на словото на медиите в различните страни. Това е проблем за цяла Европа, а в България той вече е драматичен“, заяви Христов.  По повод намаляването на партийните субсидии, Иво Христов подчерта, че ГЕРБ не зависи от партийното финансиране. „Това е партия-държава и разполага с целия обществен ресурс, разпределя бюджетния излишък, който е в размер над 2 млрд. лв., не е опряла до тези пари. Всички останали партии, с изключение на ДПС, зависят от това финансиране и за ГЕРБ е логично да го отреже“, коментира евродепутатът.   Той припомни най-лошата си прогноза от кампанията, която според него се сбъдва – да се окажат последните избори. „На есен може би никой няма да пита хората за кой ще гласуват, защото ГЕРБ ще купи изборите и то съвсем законно. Това бе демонстрирано и в тази кампания. Борисов направи турне за овации и раздаваше пари из страната“, каза още той.   Според него тези дни се случва нещо странно, в което няма бюджетна логика – правителството, което се хвали с огромен бюджетен излишък, заема нови 400 млн.лв. за изтребители.   „Ще задлъжнят държавата, за да запазят бюджетния излишък за купуване на избори. С решението за субсидиите ще пострадат всички партии. Това ще бъде фатален удар върху българската партийна система“, категоричен е Христов.  Във връзка със закупуването на самолети, евродепутатът посочи Полша като добър пример как се прави политика. „Тя купува F-35 – залага на бъдещето, а не като нас – на миналото, и договаря падането на визите. България няма да получи нищо, но ще плати повече от предвиденото, ще получи самолети с орязани бойни способности, тъй като, за да се вместят в тази рамка, ще трябва да се лишат от технологични екстри. Във всяко отношение сме на минус“, подчерта Иво Христов. ", "date": "2019.06.23", "title": "Иво Христов: Борисов е опитен популист. Той се \"храни\" от омразата към партиите"}
{"url": "http://epicenter.bg/article/Vremeto-se-razvalya-dovechera--Ochakvat-ni-silen-dazhd-i-malnii/186348/2/0", "text": "  Ще духа слаб юг-югоизточен вятър. Максимални температури между 31° и 36°: 31 в София, Бургас и Варна, 34 - в Монтана, Благоевград, Кърджали, Ямбол, Плевен, Силистра, 36 - в Пловдив и Сандански.   В планините ще бъде предимно слънчево, след обяд с купесто-дъждовна облачност и ще има краткотрайни валежи с гръмотевици. Ще духа слаб до умерен вятър от юг-югозапад, по най-високите върхове на Рила и Пирин - временно от запад. Максимална температура на 1200 метра около 26°, на 2000 метра – около 19°.    ", "date": "2019.06.23", "title": "Времето се разваля довечера! Очакват ни силен дъжд и мълнии"}
{"url": "http://epicenter.bg/article/Priklyuchiha-izborite-za-kmet-na-Istanbul--ochakvat-se-parvite-rezultati/186371/7/0", "text": "Избирателните секции затвориха в 17 часа местно време (съвпада с българското) и това сложи край на кметските избори в Истанбул в неделя. Това съобщиха от Върховния избирателен съвет (ВИС) на Турция, цитирани TACC. Според ВИС жителите на най-голямата турска метрополия са гласували в 39 района на града, в които са били разположени повече от 31 хиляди избирателни кутии. Очаква се, че първите резултати да се обявят скоро, след като ВИС отмени ембаргото върху публикуването на изборните резултати. Гласуването в Истанбул се проведе в неделя от 08:00 до 17:00 часа местно време (съвпада с българското). Според Министерството на вътрешните работи на Турция не са регистрирани съществени нарушения по време на гласуването.", "date": "2019.06.23", "title": "Приключиха изборите за кмет на Истанбул, очакват се първите резултати"}
{"url": "http://epicenter.bg/article/Turtsiya-kam-ES--Ne-se-namesvayte-po-vaprosa-s-Kipar/186373/7/0", "text": "Турция предупреди ЕС, че всяка намеса от тяхна страна по въпроса с Изключителната икономическа зона на Кипър ще има отрицателен ефект върху отношенията между Гърция и Турция, както и върху всяка възможност за прекратяване на окупацията на северната част на острова, съобщава БГНЕС. Предупреждението беше отправено в нота, изпратена до 27 от 28-те страни членки на евроблока. Никозия не е получила нотата, тъй като Анкара не признава официално правителството на Кипър.   В писмото Турция посочва, че ЕС ще постъпи мъдро като не играе ролята на съдия в спора за морските граници и че позицията му само ще „обезкуражи“ усилията за решаване на „Кипърския проблем“ и би довела до разрив в отношенията между Анкара и Атина.   Анкара твърди, че зоната, в която нейн сондажен кораб извършва проучвания за петрол и газ, и скоро ще бъде изпратен втори подобен плавателен съд, е част от континенталния шелф на Турция и нито един остров, включително Кипър, не може да твърди, че това е негова Изключителна икономическа зона. ", "date": "2019.06.23", "title": "Турция към ЕС: Не се намесвайте по въпроса с Кипър"}
{"url": "http://epicenter.bg/article/Spored-predvaritelnite-rezultati--V-Istanbul-pecheli-kandidatat-na-opozitsiyata/186375/7/0", "text": "Ердоган за втори път загуби Истанбул. Според предварителните резултати в печели кандидатът на опозицията Екрем Имамоглу, за когото са гласували 53,6% от избирателите, а за съперника му Бинали Йълдъръм, кандидат на управляващата Партия на справедливостта и развитието и бивш премиер на Турция, са гласували 45,4% от избирателите, съобщава турският вестник Yeni Safak, цитиран от Фокус.     На пресконференция бившият премиер и негов опонент Бинали Йълдъръм обяви, че , предадоха \"Ройтерс\" и Си Ен Ен Тюрк. Часове след предишния вот на 31 март Йълдъръм и управляващата Партия на справедливостта и развитието (ПСР) отказваха да признаят поражението. Именно това и последвалата жалба заради нередности доведоха до повторните избори днес.    \"хармонично\" и иска да му представи \"пътната си карта\", с която да се справи с проблемите на града с все по-сериозни инфраструктурни и социално-икономически проблеми, създаващ около 31% от брутния вътрешен продукт на Турция. Информацията на Анадолската агенция за момента дава на Имамоглу 54.01% от вота, за Йълдъръм са 45.1% от бюлетините. Преброени според сайта на агенцията (към 20 ч. българско време) са над 99% от гласовете.      а от над десет проучвания само две дадоха преднина на бившия премиер и един от най-приближените хора на президента Реджеп Тайип Ердоган. Дори една от анкетите на управляващата Партия на справедливостта и развитието в началото на месеца даде на бившия премиер резултат с 3 пункта под този на Имамоглу, кандидата, зад когото застана най-голямата опозиционна Републиканска народна партия (РНП).   Предстои тези резултати да бъдат потвърдени от избирателната комисия. Урните в Истанбул са общо 31 хил., а оспорване на резултатите само в част от тях доведе до повторните избори днес. Поне 90 минути преди съобщението на Анадолската агенция в социални мрежи и проопозиционни агенции обаче се твърдеше за разлика между 10 и 13 пункта в полза на Имамоглу. При отворени над половината урни се твърдеше за изоставане на кандидата на Ердоган с над половин милион гласа   Според в. \"Дейли сабах\" - англоезично издание на проправителствения \"Сабах\" - Имамоглу води в 27 от 39 окръга на Истанбул. Разликата между двамата може да достигне 700 хил. гласа и да се превърне в най-сериозното поражение в историята на ПСР. За сравнение на първите за тази година кметски избори в Истанбул загубата на Йълдъръм бе с едва 13 хил. гласа.   Освен това Анадолската агенция единствена има право да огласява данни, но тъй като е под контрола на Ердоган, всички предупреждават данните ѝ да се приемат с резерви и да се чакат тези на ЦИК.   Победата на опозицията на днешните повторни избори за кмет на метрополията бележи край на 25-годишния контрол на ислямо-консервативния лагер върху кметството в Истанбул - най-големия град на Турция и икономическа столица на страната.   Имамоглу, който е от кемалистката НРП, разчиташе също на подкрепата на националистическата \"Добра партия\" и на прокюрдската Демократичната партия на народите, канализирайки по този начин основните сили, враждебно настроени към Ердоган, отбелязва АФП.  Днешният вот се състоя близо три месеца след местните избори на 31 март, спечелени в Истанбул от Екрем Имамоглу. Той победи с много малка разлика Бинали Йълдъръм, който е бивш премиер и близък сътрудник на президента Реджеп Ердоган. След седмици на възражения от страна на управляващата партия за резултатите от вота в Истанбул, Висшата избирателна комисия анулира изборите за кмет и насрочи повторение на 23 юни.", "date": "2019.06.23", "title": "Ердоган за втори път загуби  Истанбул! Печели кандидатът на опозицията Екрем Имамоглу"}
{"url": "http://epicenter.bg/article/Mashtaben-protest-v-Praga--250-000-iskat-ostavkata-na-premiera-Babish/186377/7/0", "text": "В Прага се провежда най-масовата демонстрация от ”Нежната революция” преди 30 години насам. Според организаторите около 250 000 души участват в протеста в центъра на чешката столица с искане за оставката на премиера Андрей Бабиш, съобщи БНТ. Протестиращите настояват за оставката на Бабиш, заради корупция и облагодетелстване от евросубсидии.  Статистиката, която използва в своя защита е, че откакто е на власт значително е намаляла безработицата, има растеж на икономиката, а пенсиите са нараснали.  Недоволството срещу премиера ескалира през април, когато полицията предложи да му бъде предявено официално обвинение за измама при получаване на евросубсидии от негови компании преди десетина години.  64-годишният милиардер и основател на популистката партия АНО категорично отрече твърденията. Ден по-късно назначи нов министър на правосъдието, с което още повече разгневи недоволните от управлението му. Бабиш е обект на одит и от Европейската комисия. Според предварителните резултати, премиерът е в конфликт на интереси.  Бенджамин Рол, организатор на протеста: Срамно е, че сме в подобна политическа ситуация, че нещо подобно може да се случи. Но в същото време съм щастлив, че гражданското общество се мобилизира.  Протести ще има и следващата седмица, а в след дни в парламента ще са глусава вот на недоверие срещу правителството.  Откакто е в политиката прякорът на Бабиш е \"чешкият Доналд Тръмп\". Състоянието му се оценява на 3,8 милиарда евро, което го нарежда на второ място в списъка на най-заможните чехи.", "date": "2019.06.23", "title": "Мащабен протест в Прага! 250 000 искат оставката на премиера Бабиш"}
{"url": "http://epicenter.bg/article/Predsedatelyat-na-Stareyshini-GERB-se-sreshtna-s-predstaviteli-na-partiyata-ot-Vidin--Vratsa-i-Montana/186345/2/0", "text": "Председателят на Старейшини ГЕРБ Николай Андреев е посетил Видин, където се е срещнал с председателите на СГЕРБ от Видин, Враца и Монтана и на младежката организация в града. Това съобщават от пресцентъра на партия ГЕРБ във Видин.  \"Имам специално отношение към региона. Дължи се на моите колеги - хората, с които вече 12 години работим заедно. Важното е, че вървим напред, резултатите са добри. Постигнахме много, още много предстои да направим. Защото хората изискват от нас, очакванията им са още по-големи. Но и трябва да показваме направеното, да представяме постигнатото, защото иначе лесно се омаловажава и изопачава\" , е казал на срещата Николай Андреев.  На работната среща е направен анализ на резултатите от изборите за Европейски парламент и е отчетена активната работа на старейшините в предизборната кампания. Според професор Андреев по време на кампанията партия ГЕРБ е била подложена на чудовищен натиск от основните си политически опоненти.  Председателят на Старейшини ГЕРБ е подчертал още, че единствено кандидатите на ГЕРБ са поставяли европейските теми при срещите си с хората по време на предизборната кампания за членове на Европейски парламент.", "date": "2019.06.23", "title": "Председателят на Старейшини ГЕРБ се срещна с представители на партията от Видин, Враца и Монтана"}
{"url": "http://epicenter.bg/article/Yordan-Tsonev--Prioritet-na-DPS-e-partiynata-subsidiya-da-ostane-11-lv-/186349/2/0", "text": "Приоритет на ДПС е партийната субсидия да остане 11 лева. Предложението да се намали до 0 или 1 лев е несъстоятелно. Това заяви зам.-председателят на ПГ на ДПС Йордан Цонев в предаването \"Неделя 150\" по БНР.  \"Можем да използваме много европейски модели за финансиране на партиите. Например в Холандия, колкото пари събере партията от дарения, толкова им се дава от държавата. Ако финансирането на политическите партии не е от бюджета, то ще се създадат зависимости. Ние от ДПС не го искаме\", каза още той  \"Държавата има крещяща нужда да се дават пари за детските градини, защото майките работят само за частните детски градини\", допълни Цонев.  \"Борисов се съобразява с настроенията на гражданите и бизнеса, което е добре\", разкри зам.-председателят на ПГ на ДПС за намаляването на ДДС-то.  \"Когато две партийни програми се доближават и изпълняват, е нормално обществото да смята две партии за по-близки\", коментира той изказванията, че ДПС и ГЕРБ са в коалиция.", "date": "2019.06.23", "title": "Йордан Цонев: Приоритет на ДПС е партийната субсидия да остане 11 лв."}
{"url": "http://epicenter.bg/article/Vesela-Lecheva--Predlozhenieto-na-DPS-i-GERB-za-subsidiite-e-evtin-populizam/186350/2/0", "text": "„Предложението на събралите се ДПС и ГЕРБ за субсидиите, е евтин популистки ход, който да отговори на протестния вот“. Това заяви зам.-председателят на ПГ на „БСП за България“ Весела Лечева в ефира на БНР, съобщиха от пресцентъра на БСП.   Тя обясни, че е бил предложен да се въведе американски модел. „Звучи красиво и внушително, но няма как да бъде предложен за 10 минути. Той има поне 200 страници ограничения и в едно заседание с едно гласуване няма как България да стане като Америка“, категорична е тя.   По нейните думи е засегнато демократичното функциониране на политическата система и няма как БСП да подкрепи това.   „Ние сме за преразглеждане на субсидиите и начина, по който се финансират политическите партии, но това не трябва да измества задълбочения анализ на дефицитите на политическата система в България и какви биха били политическите последици от промяната на модела на финансиране“, подчерта Лечева.   Тя припомни, че БСП е поискала дебат за партийните субсидии, но никой, освен ДПС, не се е явил. „Дебатът е не само за намалението на субсидиите, но и за начина, по който се разходват. Основателни въпроси са разходите за концерти и благотворителност – това политическа дейност ли е? Разговорът трябва да се състои върху контрола на изразходване на партийни и бюджетните средства, защото управляващата партия може да си позволи да изразходва средства от бюджета абсолютно безконтролно по време на кампании“, каза още народният представител. Тя допълни, че трябва да се обсъди и начинът, по който функционират медиите, какъв трябва да бъде достъпът до тях на политическите сили, участващи в кампании.  „Намаляването на ДДС върху храните го предлагаме още от алтернативния бюджет миналата година, когато представихме „Визия за България“. Това е и практиката в цяла Европа“, припомни Лечева.   Според нея трябва да се отговори на въпроса за бедността, огромното социално неравенство в България и цените на основните продукти. „Голяма част от нашите съграждани си купуват лекарства от Турция и Гърция, заради високите цени у нас. Предлагаме смислен и сериозен дебат по отношение на диференцирани ставки на ДДС, но вместо това има заядливо и на инат законодателство и решения“, коментира Весела Лечева. ", "date": "2019.06.23", "title": "Весела Лечева: Американски модел за финансиране на партиите звучи красиво, но е неприложим у нас"}
{"url": "http://epicenter.bg/article/Volen-Siderov--Ako-partiite-se-lishat-ot-subsidii--mozhe-da-varnat-doverieto-na-horata-kam-polititsite/186351/2/0", "text": "Ако партиите се лишат от субсидии, то някак си може да върнат доверието на хората към политиците. Това каза лидерът на партия \"Атака\" Волен Сидеров в предаването „Неделя 150“ по БНР.   Дали олигархията ще се замесва в политиката според него е въпрос на регулация и законови норми. „Да се направи така, че да няма съмнения, че една партия ще бъде купена от някой олигарх. Ако щете и сега е възможно да станат такива неща. Може да е незаконно, но да са заловили някой, че е купувал партии? Няма такъв случай“, каза той.   Сидеров допълни, че ако няма субсидии на партиите, може да се появят млади политици, които да работят за интересите на народа си. „Внасяли сме в парламента проекторешение да се премахнат субсидиите. Разбира се, обвързано с възможност партиите да се рекламират и да пропагандират своите идеи, защото политическият пазар е пазар на идеи в медиите без заплащане. Това са основните пера, особено по време на кампания, за които изхарчват парите на партиите“, обясни той.   Сидеров подчерта, че като сума субсидиите са по-малко от колкото пари се харчат например за държавните медии или за парламента. „Няма да цъфне и върже българската нация с махането на субсидиите, няма да стане стандартът по-голям. Но очевидно те дразнят, защото отдавна хората са загубили доверие в политическите партии, тъй като животът им не се подобрява така, както искат“, обясни той.   Сидеров подчерта, че \"Атака\" категорично е „за“ махането на субсидиите. „Гласувахме миналата седмица „за“ в залата. В петъка трябваше практически да се оформи промяната в бюджета. Там вече дадоха заден от ГЕРБ, защото имаше някакви разговори с НФСБ без наше участие. Аз не виждам причина за промяна. Миналата сряда всички гласувахме „за“ да падне на 1 лев субсидията, след седмица изведнъж се появиха някакви колебания. Но те са се обърнали към Борисов да се отложи промяната в бюджета“, каза още Сидеров.   „Това за мен е нелогично, защото когато си се съгласил предишната седмица субсидията да падне и идва момента да го направиш технически, ти изведнъж се дърпаш. Може би са се надявали, че няма да се съгласува и няма да стане“, обясни лидерът на \"Атака\". ", "date": "2019.06.23", "title": "Волен Сидеров: Ако партиите се лишат от субсидии, може да върнат доверието на хората към политиците"}
{"url": "http://epicenter.bg/article/Pozhar-gori-blizo-do-Stochna-gara-v-Sofiya/186364/2/0", "text": "Пожар гори в момента на бул. \"Ген. Данаил Николаев\" близо до колелото на Сточна гара в София.   Според данни на МВР горят стари гуми на трактори. Горящите гуми са разположени между складове на фирма за брашно и на куриерска фирма, между които минава влакова линия.   Източник: Нова.тв, БГНЕС", "date": "2019.06.23", "title": "Пожар гори близо до Сточна гара в София"}
{"url": "http://epicenter.bg/article/Pargov--Postizheniyata-na-sotsialisticheska-Balgariya-ot-mechtite-na-Blagoev-dnes-izglezhdat-kato-blyan/186366/2/0", "text": "Постиженията на социалистическата народна република България от мечтите на Димитър Благоев днес, за съжаление, изглеждат като блян за нас. Това каза лидерът на БСП - София Калоян Паргов по време на официалното честване на 163-ата годишнина от рождението на основателя на организираното социалистическо движение в България и на първата социалдемократическа партия на Балканския полуостров, съобщиха от пресцентъра на БСП - София. То се проведе в къщата-музей на Димитър Благоев-Дядото в Банкя. Организатори на събитието бяха Националният съвет на БСП, Градският съвет на БСП - София и Районният съвет на социалистите в Банкя.  Официален гост беше председателят на БСП Корнелия Нинова. По време на честването двамата с Калоян Паргов връчиха официално и членските карти на 16 новоприети социалисти. На събитието присъстваха още народни представители от БСП, евродепутатът Петър Витанов, общински съветници, районни председатели и представители на различни обществени организации. \"За поредна година се събрахме в къщата-музей на първоапостола, първопроходника на лявото движение в България Димитър Благоев, за да си припомним мислите и делото на този голям българин и да почерпим енергия от тях\", коментира Калоян Паргов.   \"Когато Димитър Благоев се качва на политическата сцена на следосвобожденска България, той ясно си дава сметка за историческата мисия, която му предстои. А именно - създаването на българската социалдемократическа партия. Той започва политическата си дейност като завършен марксист и такъв остава до края на живота си - последователен, безкомпромисен, праволинеен. Георги Бакалов казва, че могъщото си оръжие Благоев придобива от учението на марксизма. То му дава възможност да направи едно велико откритие за времето си, а именно - работническата класа в България. С това той дава тласък на научната мисъл, както и собствен принос за създаването на една нова обществена сила в България. 20 години след смъртта на Дядото мечтата му за социалистическа народна република става вече факт. Тя просъществува близо половин век, но социалните измерения на този период днес, за съжаление, изглеждат като недостижима мечта и блян\", заяви той. Калоян Паргов се спря и на един малко коментиран аспект от обществената дейност на Димитър Благоев. В периода 1911-1915 г. Дядото е общински съветник в София. \"Тъй като сме на прага на поредните важни избори за нас, софиянци, бих искал да припомня факти от дейността на Благоев\", продължи Калоян Паргов. \"Преди малко повече от 100 години в Царска България той се е борил за граждански и градски каузи, които днес звучат повече от актуално - за спиране на трамвайната концесия, за строителство на общински жилища и срещу корупцията сред чиновниците. По време на мандата си през 1911 - 1915 г. той неотклонно защитава интересите на своите избиратели, пледира за достъпен общестен градски транспорт, за жилищна политика, за всеобщо образование и здравеопазване. Днес, след почти 30 години дясно управление в София, ние, общинските съветници от БСП, се борим за същото. И от всички нас зависи на предстоящите местни избори да спечелим доверието на софиянци и да претворим в реална политика онова, за което е мечтал основателят на нашата партия Димитър Благоев\", посочи Паргов.   Лидерът на БСП - София добави, че делото и авторитетът на Дядото са оценени още от съвременниците му. \"На погребението му през 1924 г. се стичат над 200 000 души. Далеч не всички те са комунисти. Нещо, което дотогава не се е случвало, не се случва и след това. Длъжни сме, ако искаме да се наречем истински последователи на делото на Благоев, да работим и да се борим за демокрация, достъпна за всички хора, за социална демокрация. Днес ние имаме възможност да покажем, че мечтата му не е само ален мак самотен, а може да бъде реалност в България\".", "date": "2019.06.23", "title": "Паргов: Постиженията на социалистическа България от мечтите на Благоев днес изглеждат като блян"}
{"url": "http://epicenter.bg/article/Mira-Radeva--Iskashe-mi-se-da-ima-politicheska-promyana--no-Borisov-prosto-e-po-dobar-ot-vsichki/186368/2/0", "text": "\"Още не се е родил втори Бойко Борисов. Никого от политиците не обичам, защото работата ми е такава, че трябва да съм безпристрастна. Като представител на зодия близнаци, който обича промените, ми се струваше, че трябва да има някаква политическа промяна. Бойко Борисов обаче е по-добър играч от всички останали на терена\". Това заяви пред БНТ социологът Мира Радева.   \"Във Франция има такъв израз „политическо животно“, което се отнася за премиера. Спомням си началото на неговата кариера. Известни политици тогава казваха, че ако вземат един хеликоптер могат да свършат същата работа. Не е толкова просто. Той има невероятен вътрешен усет. Ако някой си мисли, че понякога Борисов е направляван и му дърпат конците – нищо подобно. Борисов има усещане за вътрешна увереност и сигурност, която успява да предаде на публиката. Ако ти не си убеден в това, което правиш, хората няма да ти повярват\", каза още Радева.   \"Аз уважавам амбицията на всеки един човек, независимо дали е политик. Трезвата преценка е важно нещо. Тя се създава от хората, които са около теб. Много е важно за един политик да не е само в прякото си обкръжение. Трябва да разбереш какво мислят за теб онези, които не те харесват. Имаше много неточности и непремерени неща при Корнелия Нинова и не мисля, че тя е човекът, който може да надвие „политическото животно“ Борисов. Той успява на този терен, с това българско общество\", коментира социологът. ", "date": "2019.06.23", "title": "Мира Радева: Няма да има политическа промяна, Борисов просто е по-добър от всички"}
{"url": "http://epicenter.bg/article/Korneliya-Ninova--Namalyavaneto-na-subsidiyata-e-zaplaha-za-mnogopartiynata-sistema/186372/2/0", "text": "БСП в готовност за диалог по темата за  партийните субсидии. Социалистите са правили изчисления как ще се отрази намаляването на парите за партиите от 11 лв. на 6 или 8 лв. на глас. Лидерът на левицата призова за спокойно и разумно обсъждане на темата. Поканата за мирни преговори дойде след честването на 163 години от рождението на един от първите радетели на лявата идея у нас Димитър Благоев – Дядото. „Субсидията на партиите трябва да бъде намалена, но да не бъде 1 лев, защото това убива многопартийната система в България и демократичния процес. Ние сме правили различни разчети и на 6 лв. и на 8 лв. Имаме ги тези разчети. Готови сме да ги дадем в едни разумни и спокойни, без различни емоции, разговори да ги обсъдим с другите партии и да се спрем на нещо общо като решение”, обясни лидерът на БСП Корнелия Нинова.", "date": "2019.06.23", "title": "Корнелия Нинова: Намаляването на субсидията е заплаха за многопартийната система"}
{"url": "http://epicenter.bg/article/Opashki-na-GKPP--quot-Kulata-quot--ot-pribirashti-se-kam-Balgariya-turisti/186374/2/0", "text": "За първи уикенд това лято - опашки и от прибиращи се към България туристи. Опашки се образуваха и на пункта „Кулата”, и край Симитли.   Движението по АМ „Струма” беше интензивно през целия ден. На няколко пъти на ГКПП „Кулата” се образуваха опашки на влизане към България. Трафикът  на кръговото кръстовище на Благоевград остана затруднено през целия ден.   В района на тунел Кочериново стана лек автомобил се запали в движение. Няма пострадали хора. Най-вероятната причина е комбинация от горещото време и неизправност в автомобила.    Източник: Нова.тв", "date": "2019.06.23", "title": "Опашки на ГКПП \"Кулата\" от прибиращи се към България туристи"}
