{"url": "http://epicenter.bg/article/Maykite-nepreklonni--12-ti-den-protestirat-za-ostavkata-na-Valeri-Simeonov/167266/2/0", "text": "12-ти ден майките на деца с увреждания не спират с протестните си действия. И тази вечер десетки родители излязоха пред Министерския съвет, за да поискат оставката на вицепремиера Валери Симеонов заради изказването му относно майките и законопроекта за хората с увреждания.   Шествието продължи по бул. „Александър Стамболийски”, където движението беше блокирано, предаде БТВ.   Днес майките пуснаха 12 розови балона с лика на вицепремиера Валери Симеонов, като израз на посланието си, че властта живее в розов балон и не вижда проблемите на хората с увреждания.   Протестиращите продължават да са непреклонни в искането си Симеонов да подаде оставка и да се откаже от политиката и властта.   Междувременно стана ясно, че и българи в Лондон ще подкрепят протеста. В неделя се очаква около 600 наши сънародници да се съберат в „Хайд Парк” с искане на оставка на вицепремиера.    Шествието ще завърши пред сградата на Министерския съвет.", "date": "2018.11.02", "title": "Майките непреклонни: 12-ти ден протестират за оставката на Валери Симеонов"}
{"url": "http://epicenter.bg/article/Borisov--Politikata-na-Balgariya--Gartsiya--Rumaniya-i-Sarbiya-ima-edna-tsel---prosperitet-na-Balkani/167229/2/0", "text": "  Това каза премиерът Бойко Борисов след края на Четиристранната среща на високо равнище между България, Гърция, Румъния и Сърбия, която се проведе в резиденция \"Евксиноград\", я в нея се включи и израелският премиер Бенямин Нетаняху.   \"Ние сме убедени, че с влизането на Сърбия в Европейския съюз той ще стане по-силен. Нашата обща политика не е насочена срещу никоя страна. Ние искаме мир и просперитет за целия регион\", обяви Борисов.  \"    Тази отсечка ще ни свързва нагоре на Север с Румъния, на запад с Белград и Скопие. Ще има директна връзка между Егейско и Черно море. Защо ние да нямаме два кея на Егейско море - Солун и Александруполис, а Гърция да имат кейове на Черно море и Дунава?\", попита министър-председателят.   Ето виждате - пътят от Белград до Истанбул се взима вече без един светофар. За нас вече е много важно румънското председателство.     Борисов получи искрени благодарности за гостоприемството, с което е посрещнал гостите си.    „Особена чест за Сърбия е присъствието на израелският премиер Бенямин Натеняху“, поясни Вучич.  Сред обсъжданите теми са тези за енергийната свързаност на Балканите, транспортните връзки, информира президентът на Сърбия. По думите му, темата за транспортните връзки ще бъде продължена през декември месец на продължението на днешната среща в Белград.  Относно срещата му с Нетаняху, Вучич заяви: \"Сръбският и еврейският народ са изживели големи ужаси през втората световна война. Имаме обаче и много общо бъдеще.    „Ще запазим мира и стабилността, които са необходими на всички нас. Разчитаме много на нашите приятели от София, Букурещ и Атина“, каза още президентът на Сърбия.    „Когато започнахме тези срещи преди година, нещата на Балканите и в региона не бяха толкова оптимистични. Днес трудностите остават. Няма съмнение, че все още има трудности, но сме направили много важни крачки“, каза Ципрас.   „Днес говорим за предстоящото румънско председателство, което се надяваме да доведе до още успехи за Балканите“, заяви Ципрас.  „Днес имаме възможност да подчертаем значението, което продаваме на присъединителния процес на няколко страни, включително на Сърбия. Подкрепихме усилията на президента Вучич да поддържа един важен диалог с Прищина“, каза гръцкият премиер.  „  Споразумяхме се да се изгради и скоростен път от Александруполис до гръцката граница и от там ще има връзка със съществуващите пътища до София, Варна и Бургас.   „Благодаря на моя приятел Бойко за гостоприемството, което оказва“, каза и румънският премиер Виорика Дънчила.  В рамките на срещата тя е уверила ангажимента на Румъния да има по-голямата свързаност на Балканите, което да осигури траен растеж в региона.  „Бихме искали Дунава да стане важен транспортен коридор между Запада и Изтока на Европа. Затова е важно да създадем благоприятна среда и да създадем предпоставките да развиваме тази стратегия със страните-партньорки. Ще развием и общите проекти в транспортната и енергийната инфраструктура, както говориха колегите преди мен. Подчертахме необходимостта да работим за енергийната независимост и за диверсификацията на доставките“, допълни тя.  „Ние потвърдихме съгласието на Румъния да се създаде работна група за изграждането на магистрали, мостови съоръжения на Дунава между Румъния и България“, посочи още Дънчила.    „Чест е за мен да бъда поканен на вашата регионална среща, което мисля, че ще работи в посока на интересите на вашите страни в Европа. Мисля, че това е изключително мъдър подход да решавате различни теми в регионален и по-широк контекст“, заяви Нетаняху.    „Ние работим и за доброто на вашия народ, като се борим с тероризма. Успели сме да предотвратим атаки и сме получили помощ от вашите държави, за което не всички знаят“, заяви Бенямин Нетаняху.", "date": "2018.11.02", "title": "Борисов: Политиката на България, Гърция, Румъния и Сърбия има една цел - просперитет на Балкани"}
{"url": "http://epicenter.bg/article/MDPS-otbelyaza-20-godini-ot-sazdavaneto-s-nad-1500-chlenove-i-priyateli/167232/2/0", "text": "\"За 20 години се превърнахме в най-голямата младежка организация и този факт ни носи поводи за гордост както у нас, така и в чужбина. 20 години са достатъчен период, за да си дадем равносметка как искаме да продължим, да си зададем въпроса в каква посока искаме да се развиваме. И отговорът на този въпрос се крие в потенциала на всеки един от вас. Съвременният свят изисква съвременна комуникация. Устройствата на нашите международни гости и приятели пишат на няколко езика. На колко езика пишат обаче клавиатурите на управляващите България днес? На един единствен - на езика на омразата, разделението и противопоставянето.\"   С тези думи евродепутатът и председател на Младежко ДПС Илхан Кючюк се обърна към над 1500-те гости, уважили отбелязването на 20 години от създаването на Младежкото Движение за права и свободи. Празникът събра на едно място ръководството на ДПС, народни представители и членове на Европейския парламент, представители на местната власт, представители на либерални организации от цял цвят и млади хора от цялата страна.   \"Няма нация, която да е успяла, когато е разединена. Няма нация, която да е успяла, разкъсвана от вътрешни противоречия. Успехите идват, когато сме заедно. И ние, Младежко ДПС, сме доказали, че сме поели по правилен път - път в защита на демокрацията и с вяра в потенциала на всеки един млад човек\", каза още Кючюк.    Първият председател на Младежко ДПС и настоящ председател на ДПС Мустафа Карадайъ отбеляза, че биографията на ДПС е генетично свързана с промяната. \"С ДПС са свързани качествените промени в най-новата ни история - падането на тоталитарния режим, промяната на политическата и икономическата система, държавното устройство, правото на собственост, с легитимирането на правата и свободите; с поставянето на човека и човешкото достойство в центъра. ДПС е генератор на процесите, които преобразиха България\", каза Карадайъ. Той подчерта, че ДПС е гарант за мирното и демократично развитие на страната.   Заместник-председателят на ДПС и кмет на община Кърджали Хасан Азис каза: \"Единствената ни идея - на близо 70-те събрали се души в бл. 35 на Студентски град преди 20 години - беше да бъдем заедно\".   Поздравления към младежката организация на ДПС отправиха сър Греъм Уотсън - дългогодишен лидер на европейските либерали, Ханс ван Баален - председател на АЛДЕ партията, лидери на младежки либерални организациии от цяла Европа.", "date": "2018.11.02", "title": "МДПС отбеляза 20 години от създаването с над 1500 членове и приятели"}
{"url": "http://epicenter.bg/article/Rumen-Radev--Ne-tryabva-da-se-dopuska-politiziraneto-na-veroizpovedaniyata/167234/2/0", "text": "Регламентирането на дейността на вероизповеданията в България трябва да доведе до създаването на стабилна социална среда за духовниците и поемането на ясен ангажимент от институциите за осигуряването на тяхното достойно заплащане. Това заяви президентът Румен Радев на среща днес на „Дондуков“ 2 с главния мюфтия д-р Мустафа Хаджи.   На срещата, която се проведе по инициатива на Главното мюфтийство, беше подчертано, че поемането на заплатите на духовенството от българската държава е важна стъпка за недопускането на външни влияния в дейността на традиционните вероизповедания у нас, съобщават от пресслужбата на президентството.   „Изготвянето на законопроектите за дейността на вероизповеданията в България следва да бъде в конструктивен диалог с представителите на традиционните религиозни общности“, заяви още Румен Радев.   Д-р Мустафа Хаджи подчерта, че Главното мюфтийство и Българската православна църква споделят общи позиции в този диалог.   „За нас е от изключително значение да имаме връзка с държавните институции при решаването на тези въпроси“, подчерта още д-р Мустафа Хаджи.   По време на срещата държавният глава изрази подкрепата си за дейността на Главното мюфтийство мюсюлманското вероизповедание в България да се развива на основата на собствените си традиции. Президентът беше категоричен, че не трябва да се допуска политизирането на което и да е вероизповедание, а обучението на мюсюлмански духовници следва да бъде в собствена материална база в съответствие с установените у нас образователни стандарти.", "date": "2018.11.02", "title": "Румен Радев: Не трябва да се допуска политизирането на вероизповеданията"}
{"url": "http://epicenter.bg/article/Bivshite-predsedateli-na-MDPS--Mladezhkata-organizatsiya-e-avangardat-na-DPS---video-/167237/2/0", "text": "С грандиозно тържество младежката организация на ДПС отбеляза в четвъртък 20 години от създаването си.   Празникът събра на едно място ръководството на ДПС, народни представители и членове на Европейския парламент, представители на местната власт, представители на либерални организации от цял цвят и млади хора от цялата страна.   Приветствия към над 1500-те гости от страната и чужбина отправиха бившите председатели на младежката организация Салиха Емин, Хасан Азис и Джейхан Ибрямов. Именно под тяхното ръководство, МДПС се превърна в най-силната организация в България с подготвени и обучени млади политици.       Г-н председател, уважаеми представители в европейския и българския парламент, кметове и общински съветници, уважаеми приятели.   Годината е 1991, не са изминали повече от 10 месеца, откакто е учредена и създадена партията Движение за права и свободи и в София група младежи решават да създадат първата академична организация. Единствената идея на близо 70-те души, които се събрахме в Студентски град в 35 блок, в клуба на тогавашното ДКМС, е да бъдем заедно и нищо друго. За тези повече от 20 г. от създаването и учредяването на младежката организация едната идея от вътрешната ни необходимост да бъдем заедно е да формираме националната и европейска политика е огромният скок в нашето собствено развитие и това е благодарение на всички вас. Благодаря ви много!   Не вярвам на Балканите и в Европа да има организация, която за 20 г. да прескочи толкова много проблеми, идеи, предизвикателства, исторически трудности, за да бъде на сегашното си състояние. Младежката ни организация е най-голямата в Европа. Искам да благодаря на тези вече с прошарени коси младежи за техния ентусиазъм, кураж, смелост, вяра в идеята на ДПС.   Няма как специално да не благодаря на нашия почетен председател д-р Ахмед Доган. Когато през месец март 1991-ва г. на първото учредително събрание на академично дружество „София” той, присъствайки с почти цялата парламентарна група на учредяването на дружеството, предложи председателят да бъде член на Националния съвет и с този знак младежката ни организация получи своя първи „акт за раждане“. Младежката ни организация, по-скоро онези млади хора, които от 1991 г. досега са в редиците на нашата партия, волно или неволно направиха нещо изключително. Самият факт за това ни задължава да благодарим за всички тях.   Уважаеми приятели, ако през 1990-1991 г. ДПС трябваше да разчита на кадрите, останали в България, на кадрите, подготвени от друга система, то младежката ни организация изпълни и продължава да изпълнява своята историческа роля. Малко банално казано – МДПС е нашият авангард, тя е пионер на ДПС, но именно тя подготви следващото поколение, което да поеме отговорността за развитието на партия ДПС. Затова аз искам да благодаря на поколението, което изкара т.н. „преход“ в България - преходът преживян закалено от членовете на ДПС. Не всяка организация, не всяка партия може да се похвали с такава организация може да се похвали с енергията, която има в тази зала.   Уважаеми приятели, позволете ми да кажа, че не вярвам други политически партии да могат да съберат толкова младежи с такава вяра, енергия и мотивация. Ние сме политическа партия, която е достатъчно дълго време в опозиция, но това ни дава увереността, че ДПС и Младежката организация продължава своята отговорност да подготвя следващите поколения за развитието на нашата страна. А ние сме тук, защото обичаме България! Благодаря ви много!     Скъпи приятели, уважаеми гости от страната и чужбина, честит празник! Честита 20-годишнина от създаването на Младежкото движение за права и свободи!   Първо, искам да благодаря искрено на Илхан  ( Илхан Кючюк, настоящ председател на МДПС, б.р. ) , на неговия екип, на всеки един от вас за чудесната организация и за отправената покана, като бивш председател на МДПС за мен е чест, че тази вечер със с вас. Благодаря ви!   20 години е един изключително дълъг период, който заслужава сериозен анализ и равносметка - анализ за постигнатото, анализ за пропуснатото. Но тази вечер сме тук, за да празнуваме и затова аз очаквам от младежката организация да организира едно друго мероприятие, за да направим този анализ.   И тъй като празнуваме тази вечер, позволете ми да пожелая в личен план на всеки един от вас преди всичко много здраве, много щастие, бъдете успешни и обичани. В партиен и организационен план ви пожелавам да сте по-смели, да сте по-мъдри от нас. И когато определяте посоката си, скъпи младежи, винаги се сещайте за идеологията и ценностите, на които заложи ДПС, още когато беше създадено. Моята препоръка към вас е, защото ДПС доказа още по наше време, че може да защитава интересите не само на отделни групи, а на всички български граждани, затова основната ни задача е да преодолеем различията – един сериозен проблем не само на България, но и на Европа и света. Да приемем различния като един от нас, да достигнем онази висота, че той да бъде един от нас, но това в никакъв случай, скъпи млади приятели, не означава, че ние трябва да се откажем от нашите ценности и от нашата идентичност.   Имам още една препоръка към Младежката организация. Може би е бил и наш пропуск, но ние сме винаги протягаме ръка, но трябва да свикнем и да подаваме ръка. Не мога да опиша колко е ценна тази ръка, когато е подадена навреме. Колко сме добре тази вечер, колко сме много и се чувстваме силни, но ще бъдем още по-успешни, ако успеем да стигнем до последния младеж в с. Мост, с. Борино, в Севлиево и навсякъде. Тогава ние ще постигнем този успех.   Скъпи приятели, още веднъж искам да ви пожелая много здраве, щастие и успехи. Но преди всичко искам да ви пожелая да бъдете свободни, да имате възможността и условията да се развиете свободни и като личности, и като политици. Благодаря ви за вниманието!     Уважаеми г-н председател, уважаеми господа, основатели на ДПС, гости от чужбина, скъпи колеги. Честит празник! Тази вечер с особено вълнение и гордост се изправям пред вас: с гордост, защото сме толкова много и с вълнение, защото зарядът в очите на младите няма как да не вълнува.   Скъпи приятели, искам да изразя своята съпричастност към вашия и моя празник, защото и аз тръгнах от МДПС и сега съм в редиците на ДПС – естественият път на всеки депесар.   Искам да споделя някои свои впечатления. Първо, от порастването на ДПС идейно, политически и структурно. Времената се промениха, но очевидно устоите на МДПС да достатъчно здрави, за да издържат на времето.   Сигурно за мнозина от нас би било смешно, ако разкажа как се правеха избори през 90-те г. на миналия век от врата на врата, от село на село как събирахме младите. Сега вече има нови технологии, които могат да свършат тази работа за един ден. Не познавам млад депесар, който със смартфона си да не цъка поне половин час на ден. Скъпи приятели, МДПС трябва да овладее тази социална мрежа и чрез нея да прекара своите политики идеи и позиции.   През 1998 г. нямаше такива неща, комуникациите бяха слабо развити и може би това беше наш минус, а сега това може да се окаже наш плюс. Така контактите между различните нива, структури и личности може да бъде адекватно в реално време.   Направих опит да изградя такава мрежа в Ловеч, получи се, макар и с минимум средства и без особено голям потенциал от помощници. Ние трябва да изградим тази общност. Всеки един от нас може да контактува с председателя на ДПС, както и с председателя на МДПС, където и да се намират – дали в Брюксел или в най-отдалечената точка на света, а младежът може да е в Шумен, Галата, Джебел, Борино или Завет. Много е важно МДПС да предприеме действия в тази посока и всеки член и симпатизант, дори активен български гражданин да има реална информация и отговори на въпросите, които поставя. Времето за сформирането на една партия на хора на площада със знамена, викащи „Ура” е вече минало. Новите технологични времена налагат и нови политически реалности. Бих бил много щастлив, ако видя тази реалност в МДПС. И така, приятели, използвайте своите ел. устройства за политически цели.   Много добре знам, че не искате да ви се подаряват някои права. Вашето желание е да ви се даде възможност, да ви се открехне вратата. Искам да ви припомня думите на Шейх Бали към Осман Гаази, който застава начело на държавата именно на вашата възраст: „Ей синко, бъди търпелив, цветето не цъфти преди да му е дошло времето. Силен си, могъщ си, умен си, сладкодумен си, но ако не знаеш кога и къде да използваш тези си способности, утринният вятър ще те отвее. Ядът и амбицията ти, ако се обединят ще победят разумът ти. Винаги бъди търпелив и постоянен. Ако загубиш вярата си – от разлистено дърво, ще се превърнеш в пустиня. Не забравяй, че тези, които са нависоко, не са толкова защитени, колкото тези в ниското. Ако си прав, не се страхувай да се бориш”.   Не се страхувайте да се борите и в никакъв случай не се подценявайте. Не забравяйте, че ако се борите за това, в които вярвате, ако се осланяте на познанията и енергията си, то тогава успехът ще е сигурен. Но ако нямате тази основа, ако нямате необходимата подготовка и се хвърлите в битка, то тогава разочарованието ви би било неизбежно. Но аз вярвам във вас, любовта в сърцата ви, решителността в очите ви и младежката кръв във вените.   Искам специално да се обърна и към жените в залата – вие сте най-голямата ни ценности и движеща сила, бъдете по-активни и заемете достойното си място в общото ни усилие за изграждане на по-добро бъдеще за децата ни.   Честита 20-годишнина на ДПС!", "date": "2018.11.02", "title": "Бивши председатели на МДПС: Младежката организация е авангардът на ДПС! (снимки, видео)"}
{"url": "http://epicenter.bg/article/Minimalnata-rabotna-zaplata-da-stane-560-leva-ot-1-yanuari/167238/2/0", "text": "От 1 януари минималното заплащане на час става три лева и 37 стотинки, а минималната месечна работна заплата за страната се повишава от сегашните 510 на 560 лева, това предвижда проект на постановление на Министерския съвет, публикуван в Портала за обществени консултации. Срокът за становища и предложения е 30 ноември, съобщи БНР.   През 2019 година минималната заплата ще се повиши с 9,8% в сравнение с 2018 година. Според доклада на социалния министър Бисер Петков към проектопостановлението повишението ще стимулира активността на пазара на работната сила, което ще доведе до нарастване на доходите на най-нискодоходните групи и ще повиши покупателната способност и жизненото равнище.   Размерът на минималната заплата от 560 лева от догодина е съобразен с актуализираната средносрочна бюджетна прогноза за периода 2019-2021 година.   През 2019 година се предвижда ръст на Брутния вътрешен продукт (БВП) от 3.7 на сто, очакванията са за запазване на добрия бизнес климат, ръстът на инвестициите и увеличение на заетостта.   Стабилните макроикономически показатели и търсенето на висококвалифицирана работна ръка са предпоставка за увеличение на всички доходи. Очакванията са да се запази положителната тенденция за запазване на средната работна заплата от последните години, се казва още в доклада на министър Петков.  ", "date": "2018.11.02", "title": "Минималната работна заплата да стане 560 лева от 1 януари"}
{"url": "http://epicenter.bg/article/Borisov-i-Tsipras-podpisaha-deklaratsiya-za-razvitieto-na-zhp-vrazka--Solun---Kavala---Aleksandru/167240/2/0", "text": "Министър-председателят Бойко Борисов и гръцкият премиер Алексис Ципрас подписаха в „Евксиноград“ съвместна декларация за развитието на железопътната връзка „Солун – Кавала - Александруполис – Бургас – Варна - Русе“.   Документът предвижда създаването на съвместна проектна компания, която да работи по реализация на следващата фаза на проекта. До средата на декември месец ще бъде подготвено и Междуправителствено рамково споразумение за развитието на железопътната връзка.   Началото на проекта беше поставено с Меморандум за разбирателство, който беше подписан от министрите на транспорта на България и Гърция в гр. Кавала през септември 2017 г., по време на официално посещение на правителствена делегация от България, ръководена от премиера Борисов.    Проектът е от голямо стратегическо и икономическо значение. Цели развиването на устойчива двойна железопътна ос, електрифициран железопътен коридор с модерна ERTMS система за управление на железопътния трафик, свързващ българските и гръцките пристанища. Изграждането на железопътната линия е част от по-големия проект за мултимодален коридор за товарни превози, свързващ Егейско и Черно море „Sea2Sea”.   В съвместната декларация, подписана днес, се предвижда също така възможността да бъде разгледано разширяването на обхвата на Меморандума за разбирателство чрез увеличаване на интермодалността на проекта, включително по-нататъшното развитие на шосейната връзка от Александруполис до Бургас.", "date": "2018.11.02", "title": "Две магистрали ще свързват Егейско и Черно море"}
{"url": "http://epicenter.bg/article/Donchev--Elektronizatsiyata-e-edin-ot-nay-silnite-vazmozhni-udari-sreshtu-koruptsiyata/167241/2/0", "text": " каза вицепремиерът Томислав Дончев в предаването „Преди всички“ на БНР.   „Огромната част – над 96% успяха да се справят в рамките на крайния срок, който беше вчера – 739 администрации, от които 616 териториални и 123 централни, между които всички министерства, почти всички агенции, всички областни администрации огромна част от общините“, добави той.     „ “, обясни вицепремиерът.   Той заяви, че винаги е подавал сигнали, когато е получавал информация за „всякакъв тип порочни практики“.       „Това би било грешка. Самото електронно правителство, включително и електронния обмен на документи, позволяват нещата да се реорганизират по друг начин, да бъдат по-ефективни, по-проследими, повече в интерес на гражданите“, каза Дончев.   „Ще са необходими реорганизации вътре в администрацията, защото например, било много глупаво, ако аз изпратя на община Плевен, подпиша го в Министерски съвет в хартиен вид, сканира се, влезе в системата и там на някакъв принтер се разпечатва, за да може господин кметът да ми види писмото. Това би било глупаво! Логиката е цялата среда за обмен на документи между администрациите да бъде вързана със системите за управление на документооборота вътре в администрациите – тоест цялата кореспонденция да се следи изцяло по електронен път“.     „Не може да се обвърже с конкретен срок, това е процес, защото в държавата имаме вероятно 17 000 или 18 000 регистри, ако включим и тези, които са на ниво регионални и местни власти.  Обичайно се фокусираме върху документите, които се ползват най-много“, обясни Дончев.   .   прогнозира вицепремиерът.   „Колкото повече се електронизират процесите, колкото повече неща са в електронен вид, толкова ставаме по-уязвими от гледна точка на всякакъв тип киберинциденти“.   , каза Дончев.    На централно ниво има достатъчно експерти по киберсигурност, за да бъдат защитени електронните данни, но  , коментира Дончев.   „За тази цел се   – силно опростени – буквално по системата прави 1-2-3 и така нататък –    .     „Изключително вредно е един политически ръководител да се сраства с администрацията. Той е пратен там като представител на гражданите да упражнява граждански контрол върху администрациите. Ако той се срасне с администрациите, той става чиновник. Кой тогава представлява интереса на гражданите. Аз мисля, че ръководителите на повечето ни агенции са безспорни експерти“.   , коментира Дончев по повод предложението на ДПС да подкрепят правителство на малцинството на ГЕРБ, ако „Обединените патриоти“ бъдат отстранени.    ", "date": "2018.11.02", "title": "Дончев: Електронизацията е един от най-силните възможни удари срещу корупцията"}
{"url": "http://epicenter.bg/article/Blizki-na-ubitata-Darina--Viktorio-vinagi-e-bil-despot/167200/3/0", "text": "26-годишният Викторио Александров, обвинен за жестокото двойно убийство на 23-годишната Дарина и детето им, винаги е бил деспот и я е тормозил психически. Това разказаха пред bTV близки на убитата жена.   „От момента, в който е с него, тя нямаше приятелки. На кръщене на детето, на рождени дни са само негови приятели. Дори брат ми и снаха ми не можеха да дойдат в апартамента, който те са купили”, заяви Таня Найденова, леля на младата жена.   Те нямаха право да идват, можеха да видят детето само с негово съгласие. Като се роди детето, беше започнал кампания да му се прехвърли половината апартамент. Започна да твърди, че те са искали да ги разделят”, допълни тя.   „Много пъти говорих с нея,че това не е човек за нея, че няма да е първата самотна майка с дете, никой не е умрял от това. А тя умря от това, че просто замълча и не пожела да подаде жалба. Мълчеше за целия тормоз. Той я тормозеше най-вече психически, чупеше всичко около нея”, допълни Валерия Филкова, приятелка на семейството на Дарина.   „Купиха им коли и на двамата. Затънаха в дългове към банките и той не позволяваше никой да идва в дома. Трябваше да се прави освещаване, тя искаше да ни покани, той не позволи. А ние не сме му направили нищо лошо”, категорична беше тя.   „Докато е бил в „Пирогов”, обслужващият персонал каза, че докато гледа всички репортажи, просто е бил доволен, че е станал звезда”, подчерта Валерия Филкова.   Лелята на Дарина беше категорична: „Аз не искам смърт за него. Смъртта за него е избавление. Искам постоянно да гледа това. Сто години да живее му пожелавам. Той е страхливец. Имам чувство, че е убил детето, защото е чул полицейските сирени и е стрелял в момента. Той е убил, за да не го издаде, защото то е плачело”.", "date": "2018.11.02", "title": "Близки на убитата Дарина: Викторио винаги е бил деспот"}
{"url": "http://epicenter.bg/article/Teodora-Petkova-poema-postovete-na-Levon-Hampartsumyan-v--quot-Unikredit-Bulbank-quot-/167230/4/0", "text": "   През следващите няколко месеца той ще работи с избрания наследник за плавен преход към новото управление.  , се казва в съобщението. “, коментира Карло Вивалди, директор на УниКредит за Централна и Източна Европа. „Той е най-дългогодишният лидер на банка от групата, което показва високата оценка за неговата работа. Под негово ръководство УниКредит Булбанк е пазарен лидер вече почти две десетилетия и активен участник в икономическото развитие на България. С наближаването на края на мандата му, УниКредит Булбанк е отлично позиционирана да продължи да се развива, да инвестира в своите хора и в нови технологии и да предоставя на клиентите най-съвременното банкиране“, споделя Карло Вивалди и добавя: . . Основната ни цел през всичките тези години е била непрекъснато да се подобряваме, да бъдем силен, стабилен, предвидим и отговорен партньор на над един милион граждани, домакинства, малкия бизнес, големите кампании и местните общности.  , коментира Левон Хампарцумян, председател на УС и главен изпълнителен директор на УниКредит Булбанк. , каза Теодора Петкова. Тя е настоящ риск директор на банката и член на УС на УниКредит Булбанк.", "date": "2018.11.02", "title": "Теодора Петкова поема постовете на Левон Хампарцумян в \"Уникредит Булбанк\""}
{"url": "http://epicenter.bg/article/Mirela-Kostadinova--Dora-Dyustabanova-i-Teodor-Trayanov-nikoga-ne-zazhivyavat-pod-obsht-pokriv/167228/11/105", "text": "Името на габровката Дора Дюстабанова остава в сянка в българската литература. Нейните стихове още могат да се прочетат на страниците на списание „Хиперион“ и „Вестник на жената“. Подписва се с псевдонима Дора Янтрина. В поезията ѝ се вижда не само дарбата, но и нежната женска душа, която тя носи. Творчеството ѝ разказва нейната тънка емоционалност, останала чужда за света. Никога не издава своя стихосбирка.   Поетичната ѝ дарба открива поета Христо Смирненски. Негови стихове тя рецитира в младежкия декламаторски клуб „Ючбунар“, където ръководител е артиста Стефан Киров. Смирненски повлиява и в творчеството на Дора, и в избора ѝ да стане актриса.   Чрез нея поетът се запознава с момичето с „бръшлянени очи“ - Женя Дюстабанова. Това става през есента на 1921 г. Тя е сестра на Дора, само 16 годишна, ученичка във Втора софийска девическа гимназия. Двете сестри са потомки на Цанко Дюстабанов, патриот, воевода и герой от Априлското въстание. Женя е и приятелка на сестрата на поета – Надежда.   Докато е още жив Смирненски неведнъж пише в писмата си до Жени за Мирандолинка. Така нарича Дора, по името на героинята, чиято роля изпълнява в пиесата на Карло Голдони „Ханджийката“ в Народния театър.   Дора е вече от трупата на театър „Студия“, създаден от Исак Даниел със съдействието на групата около списание „Хиперион“, където Траянов е редактор. В театралната студия през 1924 г. среща поета, който окончателно се е завърнал от Австрия през есента на 1923 г. Там е оставил съпругата си Елена Петрес и трите им деца. Дългогодишното му пребиваване във Виена оказва силно влияние върху естетическите му виждания. Освен с германски философи се е запознава с поети романтици. Приет е от виенската артистична бохема. Влиза в контакт с писатели като Райнер Мария Рилке и Артур Шницлер. Негова пантомимна постановка на „Младият крал“ от Оскар Уайлд е предсавена във Фолксопер през 1914 г. Заема различни дипломатически длъжности в Българската легация във Виена, а по-късно и в консулството ни в Бреслау, Германия. Поетът разказва за първите искрици нежност с Дора:   „Беше на Нова година. Стубленска и Марта Попова пожелаха да ме целунат. А Дорето тъй ме погледна…Ние се обичахме, но не се бяхме целували. Тогава аз станах от масата и казах: „Да отидем горе, Дора!“ Беше в дома на изкуството. Всички разбраха защо се качваме. После Дора ми казваше: „Първата целувка беше тъй възвишена, небесна… но втората ми взе дъха и ме направи жена“.   Срещата между Дора Дюстабанова и Теодор Траянов е истински съдбоносна. От този миг в живота ѝ съществува само Той. Тя е на 18 години. Траянов е 23 г. по-възрастен. Убеден е, „че най-голямото зло или най-голямото щастие в живота на един гений е жената. Тя е, която би могла да го смаже или вдигне, да му даде крила, за да се възкачи по-високо“. Дора се превръща в негова искрена любов и вдъхновение.   Актрисата го обича безмерно. „…Той е всичко за мен: живот, радост, щастие, скръб, любов, плът, всичко и всичко“. Боготвори го и вярва силно в творческия му гений. Любовта им преминава през всички житейски трудности и преживявания.   Австрийката Елена Петрес, съпруга на Траянов, изпраща гневни и заканителни писма за пари. Дори заплашва със самоубийство. Смята, че той е длъжен да урежда всички сметки около семейството. Уж „умира с децата от глад“, а е похарчила за кратко време 300 000 лв.   Изпраща шпиони, за да ги следят. Тероризира ги чрез децата, прави невъзможен развода.   “О, днес да имах един милион да ѝ ги хвърля в ръцете, ще тича като бясна сама да се развежда. Аз зная, че ще трябва да откупувам свободата си с пари“, заявява той пред Дора.   Елена не цени поезията на съпруга си. Когато получила „Песен на песните“ се обърнала към децата и рекла: „Това са трици“. Смеела се на написаното от съпруга си.   Той истински страда за децата. Разгневен е, че Елена не ги възпитава добре. Синът му, който е на 17 години „се пудри и маникира ръцете, чете всички пикантни романи, а не знае кой е баща му“. „Третира го като най-долнопробен обикновен мъж“, пише Дора в дневника си. А той мизерства, за да изпрати пари на семейството си в Австрия. Търси назаем, за да прекара деня. Храни се само по два пъти на ден в някоя евтина вегитарианска гостилница.   „Прекрасна, вярна жена за всеки обикновен мъж, банков директор, фабрикант, но не и за мен“, казва Траянов за Елена Петрес. Да, тя е много далече от неговият поетичен полет на духа… Когато скандалите между Траянов и съпругата му стигат предела, Дора го съветва да прибере трите си деца и да се раздели с Елена. Но това не се случило…   Майката на Дюстабанова – Анна и сестрите й Женя и Лилия се отдръпват. Не смятат за добър избора на Дора. Траянов е семеен и има пораснали деца, разликата им във възрастта е голяма. Веднъж Дора споделя с майка си, че заминава с поета за Хисарските бани. „Тя цялата настръхна, очите ѝ светнаха и ми каза, че тя не ми позволява да замина, тъй като тя не желаела утре да чуела, че нейната дъщеря е метреса на Теодор Траянов. Само предпоследната дума беше достатъчна, за да ме накара да млъкна, инак разправията би взела малко по-друг вид“, споделя Дора. Тя избягва да споменава името на Траянов пред майка си. Анна не проумява как един мъж може да се влюби, след като има законна съпруга. Дора, въпреки несъгласието на майка си, заминава с поета за Хисаря.   През общо 14-те години, в които Дора Дюстабанова и Траянов са заедно, двамата са в непрекъснато търсене на изход и на средства. Живеят на ръба на бедността. Делят си последните пари, за да може тя да се прибере в къщи с нейният „вечен“ трамвай. Обичайно той ѝ целува ръка. Усмихва се през стъклото на трамвая и шепне нещо. „Дора, искам все така много да ме обичаш, чуваш ли, дете мое, без твоята любов аз не мога да живея“, казва той винаги преди да се разделят.   След като я изпрати, поетът присяда в някоя гостилница за вечеря. Никога не заживяват под един покрив, защото квартирите са скъпи и не са по джоба им. Дора живее с малкото си кученце Фифи. Посещава Траянов в дома му и звъни три пъти на вратата, това значи, че е самата тя. Грижи се за гардероба му, носи му приготвена храна. Води го дори, за да го фотографират, тъй като е във възраст, в която трябва да има снимка. Изпада в отчаяние, когато той сподели за болки в стомаха или сърдечна слабост. Осигурява общите им финансови средства съзнавайки, че писателят е безпомощен. Дава всичко от себе си, за да му помага. Събира пари в заем, за да може той да изпрати на жена си в Австрия. Или да плати наема на жилището, което Траянов не отоплява дори през зимата. Дора чете на глас всички негови ръкописи и заедно да обсъждат сътвореното. Поправя коректурите му. Тя е родена да се посвети някому без остатък. Траянов е роден за поезията. Дора е запечатала всеки искрен техен миг в дневника си.   Двамата наистина са неразделни. Разхождат се в Борисовата градина. Посещават сладкарница „Цар Освободител“. Само по време на турнетата на Народния театър в страната не са заедно. Разменят си писма, които разкриват тяхното искрено любовно усещане един към друг. Дора си отива от живота през 1937 г., само на 32 годишна възраст. Изгасва за една нощ… Според някои от кръвоизлив от операция на белодробна емболия. Според устно признание на малката й сестра Лилия – при аборт.   Траянов е съсипан от загубата. Иска, когато си отиде от света, да бъде погребан при нея. Но след по-малко от две години е вече в нова любовна връзка с друга жена – Вера Балабанова. Тя постепенно и изцяло заема мястото на Дора. До житейския край на Теодор Траянов - през януари 1945 година.  ", "date": "2018.11.02", "title": "Мирела Костадинова: Дора Дюстабанова и Теодор Траянов никога не заживяват под общ покрив"}
{"url": "http://epicenter.bg/article/Galeriya-Nirvana-podkrepya-ideyata-za-muzey-na-Svetlin-Rusev-v-Sofiya/167268/6/0", "text": "„Ателие-колекцията Светлин Русев е нещо наистина изключително. В нея съжителстват най-доброто от българското изкуство (класици и съвременни автори) и произведения на световни имена. Тази сбирка съдържа и безценни икони, както и фрагменти от изкуствата на Изтока и Африка“, пише в откритото писмо.   То напомня и че над 400 творби – свои и на известни имена от цял свят Светлин Русев подари на родния си град Плевен през 1984 г., и те се съхраняват в галерия с неговото име. Много повече творби прочутият ни художник е събрал в ателието си в центъра на столицата, в което твореше до последния си дъх.   Сред личностите, подкрепили инициативата, са Кольо Бянов, проф. Стефан Данаилов, Любен Диманов, акад. Антон Дончев, Кеворк Кеворкян, проф. Николай Майсторов, Васил Михайлов, Енчо Пиронков, Боян Радев, Вежди Рашидов, Нешка Робева, проф. Валентин Старчев, Руси Чанев, проф. Георги Чапкънов.   Собственикът на галерия Нирвана – бизнесменът Николай Младжов, който беше сред най-близките приятели на Светлин Русев и с когото заедно създадоха един от най-известните арт центрове в столицата, застава твърдо зад идеята духовното наследство на Маестрото да бъде съхранено за поколенията. Той е убеден, че колекцията, събирана повече от половин век от Светлин Русев, е културна ценност, с която трябва да се гордеем, затова трябва да бъде показана на широката публика.   Усилията на инициативната група за създаване на музей на Светлин Русев са насочени към намиране на помещение, което да може да побере всички произведения на изкуството, които Маестрото е събрал в ателието си.   Известен с философското си отношение към смъртта, Светлин Русев, е писал на кметицата на столицата: „Познавайки проблемите на частните колекции и всичко свързано с тяхното запазване и показване, тревогата и отговорността ми е още по-голяма, като се знае, че по „технически причини“ ни очаква задължително пътуване, а там, доколкото ми е известно, картини не се носят…“   Според инициативната група колекцията на Светлин Русев представлява национална ценност.   „Убедени сме, че подобна колекция заслужава да остане такава, каквато беше волята на Светлин Русев, а именно в цялостния й вид и да й бъде осигурена не само достойна експозиционна площ, но и да се обезпечи напълно поддръжката й, без да нарушаваме по никакъв начин правата на наследниците“, категорична е групата българи, решена на всяка цена да запази културното богатство, събирано десетилетия наред от един от най-големите ни творци.", "date": "2018.11.02", "title": "Галерия Нирвана подкрепя идеята за музей на Светлин Русев в София"}
{"url": "http://epicenter.bg/article/Germaniya-e-za-udalzhavane-na-sanktsiite-sreshtu-Rusiya/167201/7/0", "text": "Германия ще настоява за удъжаване на санкциите срещу Русия, заяви канцлерът Ангела Меркел по време на посещението си в Украйна.   Според нея засега няма напредък по изпълнение на Минските споразумения. Меркел каза още, че Германия и Украйна работят за създаването на миротворческа мисия на ООН в Донбас.   Минското споразумение не се изпълнява и ако изобщо напредваме то е с милиметри, а понякога дори се връщаме назад. Въз основа на ситуацията днес Германия ще настоява за продължаване на санкциите и през декември, заяви германският канцлер.    В Киев Меркел разговаря с президента на Украйна Петро Порошенко. Той заяви, че включването му в списъка със санкции на Русия е равносилно на получаване на награда и добави, че Москва трябва да изтегли своите воиски и техника от територията на Украйна вместо \"да дрънка оръжия\".", "date": "2018.11.02", "title": "Германия е за удължаване на санкциите срещу Русия"}
{"url": "http://epicenter.bg/article/Grisho-iznenada-fenove-s-nova-pricheska/167264/8/0", "text": "Първата ракета на България Григор Димитров отговори на въпроси на фенове покрай участието си в турнира от сериите “Мастърс” в Париж, където отпадна с 6:7, 4:6 от Марин Чилич на 1/8-финалите.   Най-любопитният от тях бе свързан с новата му прическа, която развълнува феновете през последните седмици, защото е най-голямата визуална промяна в годините му, откакто стана професионалист. - Правя упражнения за разтягане всеки ден, но не шпагати всеки ден. Когато бях малък, тренирах гимнастика и оттогава ми помага, а и е в гените ми. Но мисля, че някой ден ще стана още по-пластичен, това е много важно.   - Тя също, това е пакетна сделка. Абсолютно! (смее се)   - Бих казал секси, да, абсолютно.   - Да, опитах нещо ново с прическата ми. Последният път беше преди около 10 години. Отидох при фризьорката ми и тя ме пита дали ще е обичайната прическа, но аз й казах да махне всичко. Тя каза, че няма да го направи и започна да ме подстригва с ножици. Тогава аз взех машинката и направих една линия на главата си, така че тя трябваше да довърши.   Източник: Блиц", "date": "2018.11.02", "title": "Гришо изненада фенове с нова прическа"}
{"url": "http://epicenter.bg/article/Eksperti-po-ezika-na-tyaloto--Megan-obicha-Hari-poveche--otkolkoto-toy-neya/167233/10/99", "text": "Едно момиче от най-обикновено американско семейство направи невъзможното и се омъжи за истински принц. И тази приказка стана реалност благодарение на огромната любов, която Меган Маркъл изпитва към половинката си.   Преди сватбата на двойката в пресата се появиха редица писания, че актрисата отдавна си е била набелязала по-малкия син на принцеса Даяна, че цял живот е мечтала да се омъжи за аристократ и просто е работила, за да сбъдне мечтата си. Без да изпитва някакви чувства!   Истината обаче е доста по-различна. Или поне така твърдят експертите, които намериха куп доказателства, че любовта, която Меган изпитва към Хари е много по-силна от неговата.    Меган Маркъл изпълни мечтата на всички малки момиченца и се омъжи за истински принц. Това обаче й струваше много. И тук изобщо не става дума за забраната да си лакира ноктите с червен лак. Благодарение на актьорската си кариера тя се радваше на голяма популярност. Американката е единственият член на кралското семейство, който е номиниран за статуетка \"Еми\". Заради брака си с принц Хари обаче се наложи да се откаже от всичко това! Нима това не е истинска любов?   В историята на кралското семейство има много случаи, в които членовете на короната са се отказвали от претенциите си над трона заради брака с човек от простолюдието. Такъв е случаят с принц Едуард VIII, който се влюби в разведената Уолис Симпсън, но нямаше как да я направи своя съпруга, защото тя вече е била омъжена.   Принц Хари също можеше да води обикновен живот заедно с Меган, все пак той е шести претендент за трона и едва ли някога ще седне на него. Но Меган реши да се откаже от дома, страната си и дори любимите си кучета, за да не се налага любимият й да променя начина си на живот.   Принц Хари и Меган Маркъл не се притесняват да показват чувствата си пред публика - нещо, което не е много характерно за членовете на кралското семейство.   Меган винаги държи Хари за ръка, играейки си нежно с пръстите му. Специалистите по езика на тялото твърдят, че съдейки по тези движения, може със сигурност да се каже, че Меган обича принца малко повече, отколкото той нея.    Принц Хари винаги е казвал, че за него семейството е пример за подражание. Такова нещо обаче не може да се каже за семейството на американката, тъй като отношенията между двамата й родители са далеч от идеални. Според психолозите този брак е много по-важен за Меган, отколкото за съпруга й, защото тя никога не е имала истинско задружно и любящо семейство, в което да се чувства в безопасност.    Запознати източници не спират да твърдят, че много от бившите приятелки на принца са се разделяли с него заради кралския му статут, който не им е позволявал да водят нормален живот и непрекъснато е привличал общественото внимание към връзката им. Това карало момичетата да приемат титлата на Хари по-скоро като проклятие.   Изключително ни е трудно да си представим как се чувства човек, когато връзката му се гледа под лупа от милиони хора по целия свят. Но Меган не се изплаши от тази перспектива. А това е още едно доказателство за  голямата й любов към принца.    В кралското семейство съществуват множество правила и забрани, които трябва да се спазват от всички членове. Всяка грешка на Меган ще бъде забелязана от стотици хиляди хора.   Единственият човек, на когото херцогинята може да разчита, е съпругът й. Тя не просто се нуждае от помощта му, а направо е зависима от него. Като част от кралското семейство, Меган вече не може да си позволи да прави нещата, които желае. Сега нейният свят е пълен с правила, които трябва да спазва. Разбира се, зависимостта не е любов, но в новия си живот тя се нуждае от принц Хари много повече, отколкото той от нея.   Източник: Блиц", "date": "2018.11.02", "title": "Експерти по езика на тялото: Меган обича Хари повече, отколкото той нея"}
{"url": "http://epicenter.bg/article/Zelenchukova-musaka/167242/9/25", "text": "1 кг картофи 2-3 тиквички 2 зелени чушки 2 червени чушки 2 моркова 2 глави кромид лук 150 г ориз 200 г смлени домати 1/2 връзка магданоз 1/2 връзка копър 2 яйца 400 г кисело мляко 1 с.л. брашно 100 мл олио 2 с.л. червен пипер черен пипер на вкус сол на вкус   Всички зеленчуци се нарязват на кубчета. Лукът, морковите и чушките се запържват. След като се зачервят, се сипват ориза и подправките. Сместа се разбърква и се наливат две чаши гореща вода.    В средно голяма правоъгълна или квадратна тава се слагат нарязаните вече картофи и тиквички. Добавя се сместа от тигана и се долива с вода, колкото леко на покрие всички зеленчуци. Готви се в загрята фурна до сваряване на продуктите.   Преди да се свали от печката се добавят доматите, магданоза и копъра. Разбърква се добре и се запича още около 10 мин.   За заливката се прави смес от млякото, яйцата и брашното. С нея се залива мусаката и се пече до зачервяване. ", "date": "2018.11.02", "title": "Зеленчукова мусака"}
{"url": "http://epicenter.bg/article/Dvadeset-i-pet-metrova-riba-ot-800-polietilenovi-plika-se-poyavi-pred-NDK/167235/10/0", "text": "В Деня на Черно море в София пред НДК активисти разпънаха двадесет и пет метрова риба, направена от 800 полиетиленови плика с послание за Черно море, свободно от пластмаса.   Събитието е част от кампанията  „Свободни от пластмаса“ на екологично сдружение „За Земята“ и „Грийнпийс“ - България. В акцията се включиха Surfrider Foundation Sofia и сърфистите от Wind2Win.   Преминаващите граждани на София получиха пощенски картички с идеи и предложения  как да намалят еднократната пластмаса в ежедневието си.   Пластмасовите торбички, от които е направена рибата, са сред трите най-често срещани отпадъци по плажовете и във водите на Черно море и са причина за замърсявания из цялата страна.   Въпреки това, най-тънките пластмасови торбички останаха извън пълните забрани на пластмасови изделия за еднократна употреба, гласувани в Европейския парламент миналата седмица.    споделят от “За Земята”.   Организациите призовават министър Димов да подкрепи мерките, одобрени от Европейската комисия и Европейския парламент: -          предложената от ЕК цел от 90% разделно събиране на пластмасови бутилки и въвеждане на депозитна система за тях в България; -          приетите от ЕП нови предложения за забрана на оксоразградими пластмаси и контейнери за храна от полистирол; -          задължение на производителите да плащат пълните разходи за пластмасовите отпадъци за еднократна употреба, включително за почиствания; -          обхват на Директивата, включващ също изделията, направени от хартия с пластмасова облицовка (такива например са “картонените” чашки за кафе) или от смес от пластмаса и други материали (например т.нар. “картонени” кутии за сок).   В допълнение, организациите настояват министър Димов да поведе борбата с пластмасовото замърсяване в България, започвайки от: -          налагане на осезаема такса върху всички пластмасови торбички и последваща пълна забрана до 2025г; -          незабавна забрана за използването на пластмасови чаши и бутилки за еднократна употреба в детски градини и други учебни заведения; -          скоростно въвеждане на широкообхватна депозитна система на пластмасови бутилки за напитки в България.   Днес държавите-членки на ЕС одобряват окончателния текст на Съвета на Европейския съюз, за да се включат в междуинституционалните преговори между Парламента, Комисията и Съвета. До май 2019 се очаква да имаме приета нова Директива, което ще е рекордно бързо приемане на ново законодателство за ЕС. Какво още предстои в Брюксел:   ●        Вторник, 6 ноември - първите преговори между Европейския парламент (представляван от докладчика Frédérique Ries, член на Съвета на Европейския съюз (представен от австрийското председателство) и Европейската комисия ●        Ноември / декември - преговорите продължават до постигането на окончателното споразумение ●        В средата на декември - Европейският парламент подписва окончателното споразумение ●        20 декември - (вероятно) подписване от националните министри на Съвета по околна среда.      ", "date": "2018.11.02", "title": "Двадесет и пет метрова риба от 800 полиетиленови плика се появи пред НДК"}
{"url": "http://epicenter.bg/article/Glasuvame-za-BG-modna-ikona-na-2018-do-20-noemvri/167239/10/0", "text": "Престижният конкурс „БГ модна икона” се организира за десета поредна година. По утвърдена традиция Експертен съвет на Академията за мода, включващ изявени лайфстайл, модни и светски журналисти, и редактори от водещите печатни и електронни медии, даде своите предложения за номинации на най-стилните и успели българи през 2018година.   Както досега, критериите известни български личности да получат статут на БГ модни икони, са качества и добродетели като изискан и модерен вкус и стил, високи професионални постижения, безупречна култура, морал и репутация.          За най-стилни и елегантни български жени са номинирани (по азбучен ред): Александра Сърчаджиева, Десислава Стоянова, Жаклин Вагенщайн, Ивет Лалова, Кристина Патрашкова, Мая Манолова, Михаела Филева, Саня Борисова, Славена Вътова, Яна Маринова.   Номинациите за най-стилни и елегантни български мъже включват (по азбучен ред): Виктор Николаев, Владимир Ампов-Графа, Димитър Бербатов, Добромир Киряков, Константин Трендафилов, Любо Киров, Любомир Ковачев, Орлин Павлов, Теодосий Спасов,  Юлиан Вергов.   Проф.Любомир Стойков, председател на Академията за мода, сподели: “Пъстър е спектърът на номинираните за тази година стилни и успешни личности. Той включва изтъкнати персони от артистичните, журналистическите, спортните, културните, политическите и др. среди.   Вярвам, че публиката, експертите и Академията за мода ще си свършат съвестно и точно работата и ще откроят най-достойните българи от културна, естетическа и професионална гледна точка. Надявам се, че бъдещите носители на приза „БГ модна икона“ ще се утвърдят още повече като кумири и еталони за подражание и, че със своя силно положителен пример ще дадат ценния си принос към възпитанието на подрастващите и младежта, към благородната битка с лошия вкус, простащината и кича.“   Онлайн гласуването започна на 1 ноември и ще продължи до 20 ноември т.г. Всеки, който желае да се включи в гласуването, може да го направи на следния интернет адрес:  .   Организатори и спонсори са предвидили атрактивни награди за позналите резултатите от гласуването. Наградата, която ще получат отличените с приза „БГ модна икона“, е пластика, изработена от уникалния български бижутер – Анжело Красини. Статуетката е интерпретация на първото облекло на Адам и Ева – смокиновия лист – с образите на най-прочути дизайнери и модни икони.   Връчването на приза „БГ модна икона 2018” ще бъде през месец декември т.г. на изискана церемония във Витоша Парк Хотел. В ревю-спектакъла, непосредствено преди официалната церемония, ще бъдат показани и актуални колекции на известни български и чуждестранни дизайнери и модни къщи, както и – по традиция – дебютни произведения на студенти по мода на проф. Любомир Стойков от Националната художествена академия. “БГ модна икона 2018“ се реализира с любезното съдействие на: Кафе „Кимбо\", „Витоша Парк Хотел\",сладкарници „Неделя\",„Рай кетъринг\", Марина Младенова, фризьорски салон Hair Box  и Ники Тонев.      ", "date": "2018.11.02", "title": "Гласуваме за БГ модна икона на 2018 до 20 ноември"}
{"url": "http://epicenter.bg/article/Izbirat-Misis-Planet-mezhdu-pretendentki-ot-15-dazhavi/167243/10/0", "text": "Конкурсът Мисис Планет се провежда за  година. В тазгодишното издание ще вземат участие омъжени дами от 15 държави, като Сингапур, Русия, Южна Африка, Индия и др.    Надпреварата е в две категории - красота и талант. Обръща се внимание на семейството и на професионалната реализация при избора на победителката. Повечето от кандидатките са талантливи и с интересни професии.    Представителката на Грузия – Нини Шермадини е финалистка от редица певчески формати, като X Фактор-Гърция, Юрмала и др. Претендентката от Украйна Ана Горбани пък е популярна ТВ водеща.   Програмата на конкурса е една седмица и е изключително атрактивна и разнообразна. Включва посещение на Велинград, където участничките ще бъдат настанани в Хотел&СПА Арте. Те ще посетят Парка на танцуващите мечки в Белица, до където ще стигнат с атрактивната родопска теснолинейка, предприятието за килими в Костандово и др.    Както всеки конкурс и този има своята благотворителна кауза, участничките ще гостуват в Център за настаняване от сеемен тип за деца без увреждания във Велинград.   Финалът на надпреварата ще се проведе на 08.11 от 21ч. в Хотел Маринела, клуб Мегами. Специален гост е известния грузински певец - Гия Николадзе, който е известен и с познанията си за Ванга. Един от нейните съвети да се посипе земята със захар за Мир, вдъхновява  негов клип. А той самия изпълнява този ритуал всеки 29 февруари.   Конкурсът ще протече в 4 тура - атрактивен Еко тур-Зелена Планета, Тур с Национални костюми, тур на таланти и официални рокли, подготвени специално от дизайнери в страните на участничките.   За визията на дамите ще се погрижат специалистите от Кристиано ъф Рома.   Короната ще предаде миналогодишната победителка от Татарстан Лейла Морунгова.", "date": "2018.11.02", "title": "Избират Мисис Планет между претендентки от 15 дъжави"}
{"url": "http://epicenter.bg/article/Megan-poluchi-pryakora--Di-2--sled-avstraliyskata-si-obikolka/167250/10/100", "text": "Когато станеш част от най-известното кралско семейство в света, всички погледи са насочени към теб и всяка твоя крачка се следи с огромен интерес. А в случай, че си най-очакваната снаха на десетилетието, каквато е Меган, е много вероятно да бъдеш сравнена с покойната  майка на съпруга си.    Освен това, Маркъл успя бързо да спечели симпатиите на поданиците и се превърна в една от най-вдъхновяващите личности. Много стилни дами вече следват примера ѝ, а всеки неин тоалет се превръща в тенденция. Точно това се случи и когато Даяна Спенсър влезе в кралското семейство.   Любопитен факт е, че не само ние откриваме огромно сходство между майката на Хари и жената на сърцето му, но и от кралския двор също не отричат приликите между двете.   Маркъл се сдобила с прозвището след официалната ѝ визита с Хари в Австралия. Приликите ѝ с Даяна били забелязани от екипа, който бил денонощно до кралската двойка.     Известно е, че принцеса Даяна бе изключително привързана към бижутата си. След кончината ѝ те се превърнаха в собственост на синовете ѝ Хари и Уилям. Според различни източници след сватбата на Меган и любимия ѝ тя и Кейт си ги разделили справедливо.   Очевидно бившата актриса е много горда с новите си придобивки, тъй като по време на визитата в Австралия тя носеше три ценни аксесоара от арсенала на лейди Ди. На един от първите си ангажименти там Меган бе чифт прелестни обеци. След това тя демонстрира и златна гривна с масивни матови камъни, която Даяна носеше през 1990 г. А по време на вечерния прием в Тонга бременната херцогиня носеше уникален пръстен с аквамарин. Меган го носеше и на сватбата си с Хари и несъмнено е един от най-скъпите подаръци, които нейният любим ѝ направи.   Принцеса Даяна остана завинаги в историята не само с дръзкото си поведение и стилната си визия, но и с доброто си сърце, което я караше постоянно да помага на слабите и да се грижи за децата, сякаш са нейни. Лейди Ди не се притесняваше да нарушава кралския протокол и да скъсява дистанцията с почитателите си по време на официални ангажименти, най-вече с малките деца, защото наистина ги обичаше.   След смъртта ѝ никой друг от кралското семейство не си е позволявал да престъпва правилата и дори Кейт, която също обича малчуганите, спазва определена дистанция. Само че Меган е различна. По време на визитата си с Хари в Австралия, тя многократно показа близост с децата, дошли да я зърнат на живо. Няколко пъти дори позволяваше на малчуганите да преминат през ограничителните огради, за да ги прегърне, защото не намираше за достатъчно обичайното ръкостискане. А преди дни в социалните мрежи се появи и видео, на което Меган се разтапя от умиление, когато момченце, болно от синдрома на Даун, я прегръща. По време на визитата си в Австралия Маркъл получи и немалко подаръци от децата.   Меган не се притеснява да застане пред света и ясно да заяви позицията си по всички социални въпроси, най-вече по отношение на феминизма. Но в същото време го прави изключително елегантно, както го правеше и Даяна. Освен това, има голямо сходство и в тоалетите им.   Също както майката на Хари, Меган обича да експериментира с дрехите. Няколко пъти по време на визитата в Австралия, Маркъл бе забелязана с много тънки рокли и поли, които прозираха. Това много ни напомни за Даяна през 1980 г., когато се появи с подобна пола до коляното. Тогава бъдещата принцеса работи като бавачка.   Бонус прилика: Малко след като принц Чарлз се запозна с Меган, той я определи като жена с много силен и твърд характер. А Даяна беше точно такава.  Източник; woman.bg", "date": "2018.11.02", "title": "Дворецът обяви Меган за втората Даяна след австралийската обиколка"}
{"url": "http://epicenter.bg/article/Semeystvoto-na-samoubiliya-se-Kris-Kornel-zavede-delo-sreshtu-lekarya-mu/167262/10/100", "text": "\r\n Семейството на Крис Корнел - вокалиста на групата Soundgarden, заведе дело срещу лекаря му. Роднините на музиканта обвиняват медика, че е допринесъл за самоубийството на гръндж певеца, предписвайки му необмислено психотропни вещества. \r\n   \r\n Известният гръндж изпълнител от Сиатъл Крис Корнел се самоуби на 18 май 2017 г. на 52-годишна възраст в хотелската си стая след концерт в Детройт. При аутопсията бяха открити лекарства в организма му. \r\n   \r\n В иска, заведен пред лосанджелиски съд от вдовицата на певеца - Вики Корнел, и децата й Тони и Кристофър, се казва, че лекарят Робърт Коблин небрежно и дълго време предписвал опасни психотропни вещества на Крис Корнел. Тези лекарства, сред които лоразепам, евентуално са повлияли върху преценката му и го тласнали към импулсивно и опасно поведение, което му коствало живота. \r\n   \r\n Според семейството на Крис Корнел, д-р Коблин предписвал лекарствата от септември 2015 г., без дори да е прегледал певеца. За 20 месеца Крис Корнел получил рецепти за близо 1000 дози лоразепам, макар че по-рано е бил зависим към различни химични вещества. \r\n   \r\n Източник: Дир.бг \r\n \r\n \r\n \r\n \r\n", "date": "2018.11.02", "title": "Семейството на самоубилия се Крис Корнел заведе дело срещу лекаря му"}
{"url": "http://epicenter.bg/article/Ednometrov-rak-krade-kato-svraka-na-Marianskite-ostrovi/167269/10/0", "text": "И тази неделя от 18 до 19 часа в Покана за пътуване ще изостря апетита ви с новата ни рубрика „Пътеводител на гастрономическия стопаджия“. Този път ще ви водя в  , където, обаче, имат великански апетит за гурме ястия.   В столицата Вадуц, в чиито център пасат крави, а жителите са малко над 5000 жители, се запознах с  , носител на златен медал от Олимпиадата за готвачи в Сидни през 1996 година и на една звезда Мишлен.   Ако използваме армейски, вместо гастрономически термини, да имаш една, две или три звезди на  „Miсhelin” е все едно да си генерал, маршал или генералисимус в кулинарията. А тъкмо тези магьосници диктуват модата, че храната вече не е само за наяждане! Тя е лекарство, произведение на изкуството, икебана за душата и тялото.     Хубертус Реал подготвя за гостите си седемстепенно меню от малки, но изключително колоритни порции. Той използва  отгледани в градината му билки, подправя с трюфели почти всичко и не издава тайната как превръща в пяна... козето сирене.   „Не е задължително диетичната храна да бъде безвкусна. Така тя просто те кара да ламтиш за още и още. Когато се заситиш  първо с очи, а после и от разнообразието на продуктите в малките порции, не усещаш глад”, каза специално за Покана за пътуване  майстор-готвачът.  Личният комплимент на г-н Реал към гостите му са чашка с големината на напръстник със студена краставичена супа, което си е най-банален български таратор. Само че  отлично пасиран и украсен със споменатата пяна от козе сирене.   В друго миниатюрно чашле, колкото шот от 15 грама, има мус от целина с „ангелски коси” от глазиран лук.   Гаспачото – в превод: испанска студена доматена супа, Хубертус поднася в чаша за мартини с хрупкаво запечени корички от портокал. Домашно правените равиоли са с ръчно накълцана телешка кайма и въздушен лимонов сос с компот от манго.   Финото заешко месо майсторът-готвач запича в  чабата-тесто с червено желе. За десерт сервира сорбе от босилек с пресни ягоди. И цялото това гурме-пиршество в кукленски порции, без да се лишавате дори от прясно изпечените черни хлебчета с много полезни ядки.   Чували ли сте за  ? Не? Добре дошли в клуба на 95 на сто от човечеството. Ако знаете, обаче, че Марианската падина е най-дълбокото място на земята, имате шанс да се доближите до 5-те процента отличници.  , която е в студиото, сякаш на шега подава документите си на конкурса за аниматор с английски и руски на остров Сайпан и… остава там 17 години.На 11 401 километра от родната София. Е, има ли по-подходящ човек от Елица да ни разкаже за Марианските острови, част от Микронезия.   Тя представя и любопитния животински свят на остров Сайпан, на 200 км от най-дълбокото място на земята – кокосов рак, който си къса орехите от палмата и пада с тях от 3-4 метра височина с идеята да ги счупи и да се докопа до вкусната сърцевина. Разказва и за марианската летяща лисица, чиито размах на крилата стига до метър и половина, млекопитаеща е и се храни с плодове.    Елица Стоилова е директор на департамента за туризъм в Българо-китайската камара за индустриално развитие.  Това го казвам не само, за да ви се похваля какви хора гостуват в Покана за пътуване, ами го използвам като плавен преход към следващата тема в предаването. Неотдавна делегация от   представи в София възможностите за екскурзии в Източен Китай и проучи български забележителности, които да допаднат на тамошните туристи. А като се има предвид, че китайците се придвижват на малки групи по 2 млн. души, това би означавало голяяяямо развитие на отрасъла у нас.   , директор в най-голямата корпорация за туризъм в  , столицата на провинция Ляонин, на мига привлече вниманието ми с разказа си за зоопарка за панди. Но интервюто с нея тръгна в по-сериозна посока – за красивите места, уникалния дворец и изключително вкусната местна кухня, основана върху манджурската.   Според китайските мащаби провинция Ляонин, чиято представителка Хоу Манлин е моя събеседничка днес, е малка – само 40 млн. души. А столицата Шънян наброява едва 7 млн. жители. Но при тях зимата рисува приказни картини от скреж по клоните.   В  Покана за пътуване стигнахме толкова далеч, че ако искаме да се надскочим, следващите ни гости ще трябва да се връщат от Луната.  ", "date": "2018.11.02", "title": "Еднометров рак краде като сврака на Марианските острови"}
{"url": "http://epicenter.bg/article/Zmii-stresnaha-bogomolki-na-Stenata-na-placha--video-/167207/7/0", "text": "Змии се появиха в женската част на Стената на плача в Ерусалим и предизвика паника сред богомолките, предаде израелска медия, цитирана от Новини.бг  Две влечуги бяха забелязани между камъните на оцелялата от разрушения в началото на първото хилядолетие от новата ера от римляните част от Втория Соломонов храм. Животните предизвикаха паника сред някои от молещите се жени. Дошлите на мястото ловци на змии хванаха едно от влечугите, другото обаче избяга.  Заради инцидента женската част на светинята на юдаизма бе затворена за около час, информира нюзру.", "date": "2018.11.02", "title": "Змии стреснаха богомолки на Стената на плача"}
{"url": "http://epicenter.bg/article/Bil-Geyts-reshi-da-ne-satrudnichi-sas-sauditski-fond-zaradi-sluchaya-Hashogi/167209/7/0", "text": "Фондацията на американския милиарде  основател на Майкрософт,   свързана тясно с престолонаследника принц Мохамед бин Салман, предаде ТАСС, като цитира електронната версия на сп. \"Форчън\". Фондацията \"Миск\" беше основана от принца през 2011 година. Фондацията на Бил Гейтс и съпругата му Мелинда участва в една от благотворителните инициативи на \"Миск\" на обща стойност около   насочена към предоставянето на грантове на млади хора по цял свят за осъществяването на техни иновационни проекти в сферите на образованието и устойчивото развитие.  Бил и Мелинда Гейтс са обещали да предоставят 5 милиона долара от необходимите средства. Саудитската фондация вече е получила 1,5 милиона от тях. Поради ситуацията с убийството на Хашоги, която предизвиква сериозно безпокойство, фондацията на семейство Гейтс отказа да продължи сътрудничеството си с \"Миск\". Сред партньорите на саудитската фондация са и редица американски технологични компании, включително Гугъл и Туитър. Засега обаче не е ясно дали те ще продължат работата си с \"Миск\", отбелязва ТАСС, цитиран от Дарик.", "date": "2018.11.02", "title": "Бил Гейтс реши да не сътрудничи със саудитски фонд заради случая Хашоги"}
{"url": "http://epicenter.bg/article/Borisov-shte-e-domakin-na-premierite-na-Gartsiya--Rumaniya-i-Sarbiya--Gost-na-sreshtata-shte-e-Netanyahu/167194/2/0", "text": "Министър-председателят Бойко Борисов ще бъде домакин на Четиристранната среща на високо равнище между България, Гърция, Румъния и Сърбия.  Тя ще се състои в резиденция „Евксиноград“ във Варна, съобщиха от правителствената пресслужба. Премиерите Бойко Борисов, Алексис Ципрас и Виорика Дънчила и президентът на Сърбия Александър Вучич ще обсъдят развитието на съвместните инфраструктурни проекти в контекста на свързаността на Балканите.   Фокус на срещата ще бъде и задълбочаването на регионалната стабилност, както и актуални европейски въпроси.   След срещата  Борисов-Нетаняху  стана ясно, че Израел и България ще задълбочат партньорството си в сферата на отбраната и контра тероризма. Израелският премиер посочи, че гледа на срещата на върха между четирите балкански страни като на важна крачка за сътрудичеството в региона, което ще е от полза и за Израел. По-късно лидерите от формата ще проведат работен обяд, в който ще участва и министър-председателят на Израел Бенямин Нетаняху.", "date": "2018.11.02", "title": "Борисов ще е домакин на премиерите на Гърция, Румъния и Сърбия. Гост на срещата ще е Нетаняху"}
{"url": "http://epicenter.bg/article/Boyko-Borisov-i-Benyamin-Netanyahu-provedoha-rabotna-zakuska-v-rezidentsiya--Evksinograd-/167204/2/0", "text": "Министър-председателят Бойко Борисов и израелският премиер Бенямин Нетаняху проведоха работна закуска в резиденция „Евксиноград“, където по-късно днес ще започне Четиристранната среща на високо равнище между България, Гърция, Румъния и Сърбия, съобщиха от пресцентъра на Министерски съвет.   Премиерът Борисов изрази увереност, че участието на министър-председателя Нетаняху в деня на форума ще се отрази положително не само върху двустранното ни сътрудничество, но също така ще допринесе за развитието на отношенията на Израел с останалите участници в четиристраната среща, както и за развитие на отношенията между Израел и ЕС.   Според премиера Борисов е налице отлична възможност да се проведе задълбочен диалог, който е в интерес на целите на многостранната среща - укрепване на регионалната сигурност и стабилност, постигане на свързаност и ускорено икономическо развитие, осигуряване на необходимите енергийни ресурси, привличане на повече директни чуждестранни инвестиции и чужди туристи.   Министър-председателят Борисов изрази удовлетворение, че приятелските отношения между България и Държавата Израел, които по думите му отдавна са придобили характер на стратегическо партньорство, продължават да се развиват възходящо.  ", "date": "2018.11.02", "title": "Борисов и Нетаняху на работна закуска в „Евксиноград“: Развиваме стратегическо партньорство (Снимки)"}
{"url": "http://epicenter.bg/article/Zapochva-sreshtata-na-visoko-ravnishte-mezhdu-Balgariya--Gartsiya--Rumaniya-i-Sarbiya--Snimki-/167208/2/0", "text": ".   Тя се провежда в резиденция „Евксиноград“ във Варна. Премиерите Бойко Борисов, Алексис Ципрас и Виорика Дънчила и президентът на Сърбия Александър Вучич ще обсъдят развитието на съвместните инфраструктурни проекти в контекста на свързаността на Балканите.   Фокус на срещата ще бъде и задълбочаването на регионалната стабилност, както и актуални европейски въпроси.   След срещата Борисов-Нетаняху стана ясно, че Израел и България ще задълбочат партньорството си в сферата на отбраната и контратероризма.   Израелският премиер посочи, че гледа на срещата на върха между четирите балкански страни като на важна крачка за сътрудичеството в региона, което ще е от полза и за Израел.   По-късно лидерите от формата ще проведат работен обяд, в който ще участва и министър-председателят на Израел Бенямин Нетаняху.  ", "date": "2018.11.02", "title": "Започна срещата на високо равнище между България, Гърция, Румъния и Сърбия (Снимки)"}
{"url": "http://epicenter.bg/article/Manolova-gnevna--che-ostava-bez-shofyor--Shte-patuvam-s-vlak--Goranov-da-mi-osrebryava-biletite--/167210/2/0", "text": "Мая Манолова не скри гнева си от факта, че Владислав Горанов отнема шофьора й от НСО, който тя досега е ползвала, според него, неуместно. Финансовият министър заяви вчера, че с промяна в закона за Националната служба за охрана (НСО) се предвижда от догодина на омбудсмана да не се предоставя кола и шофьор.    Затова Мая Манолова обмисля да използва обществен транспорт или споделено пътуване за работните си посещения извън София, съобщи тя  пред БНТ.   \" , каза омбудсманът, която беше видимо раздразнена от факта, че няма да има личен шофьор на държавни разноски.  \"Не съм привързана към НСО, а тази тема ми се струва прекалено дребна за обсъждане\", каза още общественият защитник.  . Манолова се опита да не показва яда си, но водещата Ели Гигова видимо я извади извън релси с редица въпроси за служебния транспорт. Омбудсманът едва сдържаше гнева си.   Вчера Горанов подчерта, че \"НСО е служба за охрана, която има функция да охранява конституцията и политици, които са застрашени. Ако нямат нужда от такава услуга, тя става таксиметрова\".Горанов добави, че \"не е нужно омбудсманът да бъде пазен от българските граждани.  Той допълни, че специална комисия, която оценява заплахите срещу политиците, е преценила, че за Манолова няма опасност.   Омбудсманът коментира проектобюджета за 2019 година. Тя изрази в студиото на сутрешния блок на БНТ възмущението си от това, че чрез бюджета се променят и други закони.   „Например чрез закона за бюджета за 2019 година за НЗОК се променят 16 закона“, заяви Манолова. Хиляди, сподели още тя, държавни служители, например от МО и МВР ще останат без работа от 1 януари   „Какъв е този закон, който се гледа в МС в неделя и след 10 дни вече е минал през комисии, на първо и второ четене в НС и вече е приет. Какво е това да останеш без работа от 1 януари. Нещо се прави на тъмно, нещо се прави изненадващо. Най – драматичното е това, че се отнемат права. Няма как да не се намеся“, каза Манолова. „Някои от хората, които ще останат без работа от 1 януари вече са прочели проектобюджета и ме помолиха да ги защитя“, разказа тя.   Омбудсманът сподели, че няма как да е споделена и относно демографската политика.   „Демографската криза и катастрофа са проблемът на проблемите за България. На практика не се променят и със стотинка социални плащания. Помощите, социалните надбавки за деца остават същите“, напомни Манолова.   Тя изрази притеснение от засиленото обсъждане за премахване на втората година майчинство.   „Ако една майка иска да се върне на работа в София след първата година е практически невъзможно. Нито има места в яслите, нито са достъпни частните такива“, каза още Манолова.  ", "date": "2018.11.02", "title": "Манолова гневна, че остава без шофьор: Ще пътувам с влак, Горанов да ми осребрява билетите! "}
{"url": "http://epicenter.bg/article/Sara-Netanyahu-se-kachi-v-limuzinata-na-Zhivkov--snimki-/167212/2/0", "text": "Докато Борисов и Нетаняху разговаряха в резиденция Евксиноград, съпругата на израелския премиер Сара, се потопи във времето на социалистическа България. Тя посети Ретро музея във Варна, където седна зад волана на лимузината на Тодор Живков. \r\n \r\n \r\n \r\n С влизането си в музея Сара Нетаняху се насочи към ГАЗ 13 Чайка – автомобил, използван през 80-те години лично от Тодор Живков. Съпругата на израелския премиер не скри любопитството си пред витрина с козметика от времето на социализма. Цветан Атанасов, собственик на Ретро музея, разказа: „Аз й дадох да помирише този култов одеколон – „Тройной”, който на времето го и пиеха хората. Тя го помириса, одобри го, надявам се не от куртоазия”.   Сара Нетаняху изрази също силно желание да види Трабант и седна в модел 600 от 1965 г. „За първи път съм в България, във Варна, на Черно море. Харесва ми. Този музей е много хубав. Хареса ми да видя тези стари неща”, сподели Сара Нетаняху, цитирана от бТВ.", "date": "2018.11.02", "title": "Сара Нетаняху се качи в лимузината на Живков (Снимки)"}
{"url": "http://epicenter.bg/article/DPS-zove-Karakachanov-i-Simeonov-da-se-varnat-na-deputatskite-banki-/167213/2/0", "text": "ДПС намекна вече и за оставката на военния министър Красимир Каракачанов, освен тази на Валери Симеонов. Според Хамид Хамид двама нови депутати, в лицето на вицепремиерите от Обединени патриоти, ще подпомогнат чудесно бройката на мнозинството в пленарната зала по повод безсилието му да събере кворум.  Дали депутатите на движението ще се регистрират за извънредното заседание във вторник по обед, когато парламентът трябва да обсъжда бюджета за 2019 на първо четене, ще решават на свое заседание в същия ден, уточни Халил Летифов.  Той отново напомни, че кворумът е ангажимент на управляващото мнозинство.", "date": "2018.11.02", "title": "ДПС зове Каракачанов и Симеонов да се върнат на депутатските банки "}
{"url": "http://epicenter.bg/article/Toplo-nachalo-na-noemvri--Ochakva-ni-suha-i-slancheva-sedmitsa/167214/2/0", "text": "До края на следващата седмица времето  . Това показват средносрочните модели на времето, представени в \"Дарик кафе\" тази сутрин. Малка е вероятността и за превалявания.  Активните атмосферни процеси остават далеч на запад и над Централното Средиземноморие.   Все още не се наблюдава особена промяна в атмосферната циркулация над Източна Европа и Балканите. Мощен антициклон продължава да се позиционира над Южна Русия и Украйна, което стабилизира времето и у нас.   Едва през следващата седмица е  Не се очаква обаче рязко застудяване. В отделните дни , но облаците ще са все по-осезаеми. Сутрин на места в котловините ще има и условия за мъгли. По-сериозно влошаване на времето - валежи от дъжд и вятър, може да се очаква след 11 ноември. В този период в планините вероятно ще има и по-обилни снеговалежи.", "date": "2018.11.02", "title": "Топло начало на ноември: Очаква ни суха и слънчева седмица"}
{"url": "http://epicenter.bg/article/GERB--Ne-se-chuvstvame-zalozhnitsi-na-DPS/167215/2/0", "text": "Не бих искал да коментирам поведението на опозицията, но то при всички положения е в нарушение на правилника. Съобразно правилника, би следвало да се наложат санкции. Така народният представител от ГЕРБ Данаил Кирилов коментира проваленото поради липса на кворум пленарно заседание, в началото на което депутатите от ДПС и БСП не се регистрираха в зала, предаде БГНЕС.   От управляващото мнозинство обаче днес също имаше отсъстващи депутати. „Смятам, че ние сме доказали, че можем да се организираме и да осигурим мнозинството в парламента, респективно – кворума. На следващото заседание ще имаме оптимална организация. Няма да има хора, които да боледуват. Няма да има и хора, които да са командировка в международни организации“, категоричен бе Кирилов.   Според него нерегистриращите се в зала депутати задължително трябва да бъдат санкционирани с отнемане на дневното им възнаграждение, както предвижда правилникът. На въпрос дали ГЕРБ се превръща в заложник на ДПС, които се регистрират само когато в зала се разглежда важен за тях законопроект, Кирилов отговори: „При всички положения съобразяваме тяхното поведение. Не мога да кажа, че се чувстваме заложници. В никакъв случай! Пак казвам, че политиката е отговорна дейност и би следвало да се упражнява добросъвестно“.   „Не ни стигнаха 4 гласа за кворум и колегите от „Атака“ също не присъстваха в зала“, допълни още той. В резултат на липсата на кворум, днес парламентът няма да разгледа предложението за промени в НПК, които са в резултат от действията на Конституционния съд и с които се коригират две правни норми, оспорени от Висшия адвокатски съвет. В днешното пленарно заседание депутатите трябваше да продължат работа и по промените в Закона за корпоративното подоходно облагане.", "date": "2018.11.02", "title": "ГЕРБ след проваления кворум: Не се чувстваме заложници на ДПС"}
{"url": "http://epicenter.bg/article/Metroto-spira-za-uikenda--zaradi-stroezha-na-tretiya-lach/167216/2/0", "text": "В събота и неделя няма да се движат влакове между метростанциите „Сердика“ и „Стадион „Васил Левски“ в двете посоки, но ще бъде осигурен наземен транспорт. Спирането се налага заради изграждането на третия лъч на метрополитена.   Заради строителството на станция „Орлов мост“ от третия лъч на метрото тунелопробиващата машина трябва да премине под линиите на действащия лъч на метрото, което ще стане в събота и неделя. В неделя машината ще влезе в станция „Орлов мост“. Това обясни пред камерата на БНТ инж. Кирил Зайков, зам.-изпълнителен директор на „Метрополитен София“. Спирането на движението на метрото между двете станции е с оглед да се намали опасността от смущения от вибрациите на преминаващите влакове. Опасност от срутване няма, обясни инж. Зайков.   Новоизграждащият се тунел от третата линия е на дълбочина 22 м. Разстоянието между него и действащите линии от първа линия е 140 см. С оглед да се сведат рисковете до възможния минимум предприехме това действие, каза инж. Зайков.   Осигурен е наземен транспорт с автобуси от станция „Сердика“ до „Стадион „Васил Левски“. Началната спирка е до сградата на „Булбанк“ на станция „Сердика“, като по пътя са обособени три спирки.   Движението на метровлаковете ще се бъде възстановено в нощта между неделя и понеделник.   Влаковете от третия лъч на метрото имат възможност за автоматично движение, но първоначално такива ще се движат с машинисти.", "date": "2018.11.02", "title": "Метрото спира за уикенда, заради строежа на третия лъч"}
{"url": "http://epicenter.bg/article/Rumen-Gechev--Upravlyavashtite-ne-idvat-na-rabota-/167217/2/0", "text": "„   Това коментира народният представител от „БСП за България“ проф. Румен Гечев пред журналисти в парламента по повод провалилия се кворум в парламента. Той подчерта, че , допълни той.  Проф. Гечев заяви, че    „А тук, в България, правителството онзи ден -  , каза още народният представител.  По неговите думи вчера сме били свидетели на нещо уникално –  „Това нормално ли е? Ние сме категорично против някои от промените, които те искат да правят и да товарят българските граждани и най-бедните слоеве с нови данъци“, допълни проф. Гечев.  Според него   „Те се кълняха, че няма да променят данъци. Вместо да променят данъците, които да са в полза на средната класа и по-бедните българи, те вдигат данъците на най-бедните“, коментира още той.  Депутатът от левицата обясни, че   Проф. Гечев подчерта, че БСП не бойкотира нищо. „Внесли сме и алтернативен бюджет. На икономическа комисия, от БСП се изказахме, предложихме го и никой от партия ГЕРБ не се изказа – никой не каза на бялото черно. Слушаха послушно и накрая подкрепиха бюджет, който самите те се срамуват да защитят“, каза още проф. Румен Гечев.", "date": "2018.11.02", "title": "Румен Гечев: Управляващите не идват на работа, хванали са се за гушите "}
{"url": "http://epicenter.bg/article/-Barometar--Opozitsionnite-ataki-sreshtu-vlastta-vtvardyavat-podkrepata-za-upravlyavashtite--grafiki-/167218/2/0", "text": "Нагласите на българските граждани за участие в изборите за Европейски парламент, които предстоят догодина, отбелязват лека динамика през последните два месеца – до голяма степен заради вътрешнополитически събития.   Това са извадите от последното проучване на социологическата агенция „Барометър“.   Атаките по повод жестокото убийство на журналистката в Русе, които се оказаха неоснователни, и заплахата отляво към статуквото на управление явно мобилизират електората на най-голямата партия в управляващата коалиция.    Опозицията в лицето на БСП явно не черпи докрай от броженията в управляващата коалиция и нагласите на избирателите да подкрепят левицата бележат дори лек спад.    Подобен факт си проличава и при подкрепата за ДПС, но електоратът на Движението винаги е притежавал тази специфика – да гласува монолитно и то не заради припознаване на цели или платформи, а понякога по чисто етническа и икономическа зависимост.   Предстоящият евровот   Събитията в обществения живот на страната в последните няколко месеца очертават все по-голямото разделение в политическите възгледи на българите. Очевидно скандалите, с които партиите се опитват да печелят привърженици, не допринасят за по-голямата им електорална тежест, а натягат партийните ядра и разделят обществото.   Със сигурност влияние върху намеренията на българските граждани да гласуват на изборите за евродепутати оказва и политиката на ЕС в посока на санкции към държави, които се противопоставят на твърде и либералната политика на Съюза по отношение на мигрантите и бежанците. Като цяло българският избирател гледа на изборите за Европейски парламент през призмата на вътрешнополитическите събития в държавата, показват резултатите от телефонно интервю, проведено от „Барометър България“ сред 848 пълнолетни български граждани в периода 30 октомври - 1 ноември 2018 г.   На въпрос „Ако изборите за евродепутати се провеждат днес, за коя политическа сила бихте гласували?“ 35,1% отговарят за ГЕРБ при 35,3% през юли, 25,7% - БСП (28,9% през юли), 17,2% за Обединени патриоти (17,8% през юли), 12,1% - ДПС (15,2% през юли). За други биха гласували 4,5%, а 5,4% не са решили за коя партия да гласуват.   Доверие в работата на ръководството на кабинета   Не е изненадващо, че    Данните на „Барометър България“ отчитат промяната в доверието пред последните три месеца. Тук следва да се отчете, че влияние към нагласите на анкетираните да изразят доверие към работата на министрите донякъде оказва и стихването но еуфорията покрай отминалото пред първата половин година на 2018-та европредседателство.   В края на октомври 2018 година работата на Министерски съвет е одобрявана от 41% от българските граждани спрямо 44% през юли, а одобрението към Бойко Борисов е 37% спрямо 39% преди три месеца. Вероятно българите имаха очакване от премиера за по-твърда и решителна позиция по повод искането за оставка на заместника му Симеонов. Благоприятно влияе, обаче, балансираното поведение на българския министър-председател във външнополитически план.   Външният министър и заместник министър-председател Екатерина Захариева остава извън политическата буря покрай смяната на министри и съпътстващите скандали и запазва 24% одобрение от анкетираните.   При вицепремиера Валери Симеонов се отбелязва спад в одобрението - 11% от участниците в проучването посочват, че му се доверяват (през юли 13% са одобрявали дейността му). Явно често непремерените изказвания на Симеонов допринасят за това. Българските избиратели вероятно му държат сметка за стабилността на кабинета и се опасяват от нови скандали, които биха довели до падане на управлението и предсрочни избори.   Томислав Дончев също търпи негативи, макар и да не е пряко замесен в отминалите събития, като одобрението към него сега е 28%, при 30% през юли. Това вероятно се дължи в забавянето на реализирането на т.нар. електронно управление, чието въвеждане е в неговия ресор като вицепремиер.   Рейтингът си запазва и Красимир Каракачанов с 36% одобрение. Явно с умерената си позиция на балансьор той се припознава от положително от избирателите като гарант за стабилност в малката, а от там и в цялата управляваща коалиция. Одобрението към него се обяснява и с личния му резултат на последните президентски избори, на които получи подкрепата на близо 600 хиляди българи.    ", "date": "2018.11.02", "title": "„Барометър“: Опозиционните атаки срещу властта втвърдяват подкрепата за управляващите (графики)"}
{"url": "http://epicenter.bg/article/Premierite-na-Rumaniya-i-na-Gartsiya-i-prezidentat-na-Sarbiya-pristignaha-vav-Varna/167219/2/0", "text": "Премиерите на Румъния и на Република Гърция – Виорика Дънчила и Алексис Ципрас, и президентът на Република Сърбия - Александър Вучич, пристигнаха във Варна. На летището те бяха посрещнати от кмета на морската столица Иван Портних, командира на Военноморските сили контраадмирал Митко Петев и посланиците на Румъния, Република Гърция и Република Сърбия у нас – Н. Пр. Йон Гъля, Н. Пр. Григориос Василоконстандакис и Н. Пр. Владимир Чургус.   Високите гости са във Варна по покана на премиера Бойко Борисов. В резиденция „Евксиноград“ се провежда четиристранна среща между тримата министър-председатели и президента.  ", "date": "2018.11.02", "title": "Премиерите на Румъния и на Гърция и президентът на Сърбия пристигнаха във Варна (Снимки)"}
{"url": "http://epicenter.bg/article/VMRO--Shte-sadim-Katya-Mateva-za-kleveta/167221/2/0", "text": "  Пред bTV депутатите от партията обявиха, че няма никакви доказателства срещу Каракачанов, а Матева ще бъде съдена за клевета.   „ДАНС ще кажат има ли доказателства… Ако няма, г-н Каракачанов ще я съди за клевета”, коментира депутатът Александър Сабанов.    каза Александър Сиди.", "date": "2018.11.02", "title": "ВМРО: Ще съдим Катя Матева за клевета"}
{"url": "http://epicenter.bg/article/Borisov-Spodelyame-obshti-otgovornosti-za-ukrepvaneto-na-sigurnostta-i-ikonomicheskoto-razvitie-v-rayona/167222/2/0", "text": "България, Гърция, Румъния и Сърбия споделяме общи отговорности за укрепването на сигурността, икономическото развитие и свързаността на региона. Това каза премиерът Бойко Борисов след срещата в \"Ексиноград\". Продължаваме с разговорите по проектите от общ интерес така, че в оптимални срокове да се реализират постигнатите договорености, допълни той.   Рано тази сутрин премиерът Бойко Борисов посрещна поотделно всеки един от своите колеги и благодари за тяхната сериозна ангажираност към формата. По думите му, самия факт, че това е втора среща в рамките на 6 месеца след Букурещ, е доказателство за продуктивност на формата, който допринася за задълбочаване на регионалното сътрудничество и за развитие на добросъседските отношения със споделяне на общи отговорности за укрепването на сигурността, икономическото развитие и свързаността на региона. Борисов изрази увереност, че разговорите по проектите ще продължат с договорености за бързо изпълнение на практическите проекти. Оттук нататък, според Бойко Борисов, присъствието на израелския премиер Бенямин Нетаняху също ще бъде в интерес на диалога.   \"Израел може да играе много важна роля в нашия регион\", заяви премиерът на   на пресконференция след четиристранната среща на високо равнище между България, Гърция, Румъния и Сърбия в резиденция \"Евксиноград\". Той изтъкна, че четиристранните срещи вече са станали институция и каза, че премиерът на Израел е важен събеседник и приятел в рамките на формата на срещата, с когото ще говори за възможностите за по-широко сътрудничество на страните от четиристранното сътрудничество.   Пътищата, природният газ, железопътните линии и икономиката са най-важни за страните от нашия регион, каза президентът на   Той благодари за гостоприемството на българския премиер и за организацията на срещата. За Сърбия това са важни срещи, чест е и присъствието на премиера на Израел, каза Вучич. Говорихме за енергийната свързаност, която е ключова за страните от региона, посочи той. Запознахме премиера Нетаняху с инфраструктурните проекти и помолихме за помощ за Балканския маршрут на природен газ - това би било най-добре за нашите страни, както и страните от Средна Европа и Италия, посочи Вучич. Говорихме и за инфраструктурните проекти и се надявам през декември на среща в Белград да конкретизираме нещата, каза той. Благодарни сме за подкрепата за евроинтеграцията на Сърбия. Надявам се с вашата подкрепа да докажем, че можем да избегнем каквито и да било проблеми и инциденти и да запазим мира и сигурността, посочи Вучич. Сърбия и Израел имат традиционно добри отношения и споделят обща съдба и много трудни моменти в историята, каза Вучич. Убедени сме, че отношенията ни могат да бъдат още по-добри, каза той. Помолих Нетаняху за помощ в инфраструктурни проекти и се надявам скоро да посети нашата стана. Вярвам и на нашите приятели от София Букурещ и Атина, добави Александър Вучич.       Израелският премиер посочи, че гледа на срещата на върха между четирите балкански страни като на важна крачка за сътрудичеството в региона, което ще е от полза и за Израел. По-късно лидерите от формата ще проведат работен обяд, в който ще участва и министър-председателят на Израел Бенямин Нетаняху.  ", "date": "2018.11.02", "title": "Борисов във Варна:Споделяме общи отговорности за сигурността и икономическото развитие в района"}
{"url": "http://epicenter.bg/article/Tsvetanov--Osnoven-problem-e--che-Balgariya-zapazva-vodeshti-pozitsii-kato-iztochnik-na-trafik-na-hora/167223/2/0", "text": "Координацията със службите е на изключително високо ниво, България е част от структурите на Европол, и е изключително коректна със споделянето на информация във файловете на европейската полицейска служба. Проблем е, че България запазва водещи позиции като източник на трафик на хора.   Това каза зам.-председателят на ПП ГЕРБ и председател на парламентарната група на партията Цветан Цветанов пред журналисти по време на откриването на форума „С теб съм! Важният си ти! Трафикът на хора е сериозен проблем!“ във Великотърновския университет „Свети Свети Кирил и Методий“, предаде радио „Фокус“ – Велико Търново.   Според Цветанов няма достатъчно добра идентификация на жертвите и именно затова трябва да се работи за по-голяма информираност на обществото. „С тази конференция искаме младите хора, техните родители, както и кметовете на населени места, които също присъстват, да разберат, че можем да сме по-активни в информационната си кампания. Когато запознаваме обществеността, тази информация ще достигне до младите хора, как да се предпазят от подобни схеми на престъпност и, че дори ако попаднат в такава, има неправителствен сектор и държавни органи, които реагират своевременно и вземат отношение“, коментира Цветан Цветанов.   Той посочи, че огромен интерес към форума и темите, които се дискутират на него, са изявили и много ученици, заедно с техните учители.   „Всяко младо момиче, всяка жена има своите мечти, но те биват опорочени по брутален начин, когато доверявайки се на своя партньор, бъдат изведени извън страната и подложени на такова брутално малтретиране“, посочи още Цветанов.", "date": "2018.11.02", "title": "Цветанов: Основен проблем е, че България запазва водещи позиции като източник на трафик на хора"}
{"url": "http://epicenter.bg/article/Na-Arhangelova-zadushnitsa-prezidentat-shte-pochete-pametta-na-zaginalite-balgarski-voini/167224/2/0", "text": "На 3 ноември 2018 г. от 11.00 часа президентът и върховен главнокомандващ Въоръжените сили Румен Радев ще присъства пред Военния мавзолей-костница на Централните софийски гробища на панихида по повод Архангелова (мъжка) задушница. Това съобщиха от Прессекретариата на държавния глава.  ", "date": "2018.11.02", "title": "На Архангелова задушница президентът ще почете паметта на загиналите български воини"}
{"url": "http://epicenter.bg/article/Borisov-kam-Netanyahu--Nadyavam-se-da-si-spazish-obeshtanieto-da-razvivame-proizvodstvo-na-dronove/167195/2/0", "text": "\"Надявам се в недалечно бъдеще с Израел да развиваме нашите военни заводи за местно производство на дронове\".   Това каза премиерът Бойко Борисов в изявление след срещата си с премиера на Израел Бенямин Нетаняху в двореца „Евксиноград“. Утрешната среща е свързана с желанието ни ЕС и Балканите като част от него да бъдат все по-проспериращи, по-бързо развиващи се в сферите, в които Израел е водещ - високите технологии, заяви премиерът. Българите са изключително силни в природните и математическите науки, програмирането, добави той.    „Надявам се това, което си ми обещал, защото си спазваш обещанията - в недалечно бъдеще да развиваме и нашите военни заводи за местно производство на дронове, които ще бъдат бъдещето на военните действия след време. Разбира се в киберсигурността, в общите тренировки на нашите военни“, обърна се Борисов към Нетаняху.   \"Както Израел, така и България е на ключово място. Нашият регион е такъв, че с общи усилия, с приятелство, толерантност трябва а си решаваме проблемите. За разлика от други колеги, винаги съм смятал, че Балканите имат огромна перспектива, така че Израел е добре дошъл и на утрешната среща ще можем и по тази тема да говорим, каза още премиерът Борисов.", "date": "2018.11.02", "title": "Борисов към Нетаняху: Надявам се да си спазиш обещанието да развиваме производство на дронове"}
{"url": "http://epicenter.bg/article/Ninova--Koyato--partiya-se-e-dokosnala-do-GERB--e-priklyuchila-sas-svoeto-politichesko-badeshte/167196/2/0", "text": "\"Която  партия се е докоснала до ГЕРБ, е приключила със своето политическо бъдеще. Припомням ви  РЗС,  БДЦ, АБВ, „Реформаторите“ и сега „Патриотите“. Гордея се с вас, че само БСП отказа тази смъртоносна прегръдка.  Благодаря ви,че останахме верни на идеите си и на онзи един милион българи, които ни избраха като алтернатива на ГЕРБ.\" Това заяви на среща с партийния актив и граждани от район „Оборище“ лидерът на БСП Корнелия Нинова.   С нея бяха  и народните представители от ПГ на „БСП за България“ Георги Свиленски, Иван Ченчев и Таско Ерменков. „Срещаме се в изключително напрегнат момент за България- на правителствена криза и политическа нестабилност. Сигурно сме единствената държава, в която двама вицепремиери са заплашили, че ще се самоубият. Валери Симеонов, че ще се хвърли от моста на Бургас с релса на врата, а Красимир Каракачанов, като по-воевода, че ще се застреля на площада. Уви, патриотите са готови да си дадат живота, но не в борбата за свобода,  а в борбата за корупция“, каза пред събралите се Нинова.   „ Днес въпросът вече не е- какво ще правят ГЕРБ, а какво ще правим след режима „Борисов“.Той безспорно си отива. Голямото предизвикателство пред нас и българите е- какво ще се случва оттук нататък“, каза още лидерът на левицата. Тя добави, че БСП си е поставила амбициозна цел с проекта  „Визия за България“.   По думите й той не е съвършен, но е отворен към всеки българин, който иска да помогне за пробуждането на националната енергия. Според нея основните задачи в момента са предотвратяването на демографската катастрофа и изчезването ни като народ, нация- с добро здравеопазване и добро образование. Тя добави, че това може да стане със силна икономика и производство. Корнелия Нинова обясни, че народните представители на ПГ на „БСП за България“ са се срещнали с хората дори от най-малките населени места. „Ако в началото идваха основно хора от партийните структури, сега са  изключително много, включително и активни членове на нашият опонент ГЕРБ\", каза Нинова. Председателят на левицата информира, че проектът е представен пред европейските посланици, посланика на САЩ, на Русия, а днес и пред посланика на Китай,  както и пред президента Румен Радев и неговия екип.   „Много честно си казваме в този документ, че всички партии, управлявали през годините на прехода, сме допуснали грешки. Имаме конгресно решение, в което се казват и грешките на БСП.  Желанието ни с „Визия за България“ е, признавайки това, да сложим край на прехода и да се опитаме да съберем национална енергия за друг модел на развитие. Да обединим колкото може повече българи за няколко национални приоритета. И който и да управлява, да ги следва. На първо място, ще трябва да възстановим основополагащите принципи на правовата държава и социалната държава – гарантирани в Конституцията, да възстановим истинското действие на държавните институции. ГЕРБ ги разгради. Неолибералният модел извади държавата от всички сектори на обществения живот, като делегира правата й на частни структури, олигарси и корпорации\"-категорична беше Корнелия Нинова. Ще възстановим ролята на държавата,така както вече направиха редица европейски държави.    Лидерът на БСП представи съдържанието на „Визия за България“ пред събралите се, като обърна внимание на заложените политики в здравеопазването, образованието и националната сигурност. Депутатите представиха новия модел на данъчна политика с прогресивен данък, диференцирана ставка на ДДС за лекарства и хляб,семейно подоходно облагане и данък дивидент.   По време на срещата Корнелия Нинова връчи членски карти на млади хора, които са решили да влязат в БСП.", "date": "2018.11.02", "title": "Нинова: Която  партия се е докоснала до ГЕРБ, е приключила със своето политическо бъдеще"}
{"url": "http://epicenter.bg/article/-Vestnik--quot-Standart-quot--pusna-posledniya-si-broy/167197/2/0", "text": "  Изданието преминава в денонощен онлайн режим чрез новата Агенция \"Стандарт\" на    От редакцията признават, че в последните месеци са се сблъскали със сериозни финансови проблеми при издаването на вестника.   Информационната агенция ще разчита на журналистическия си екип, а дизайнът ще е модерен и ще отговори на търсенията на новата онлайн аудитория.    За спирането на Стандарт като всекидневник се разбра от редакционна статия в днешния брой, който е последният на изданието в досегашния му вид. В нея от екипа уточняват, че вестникът с 26-годишна история ще съсредоточи усилията си като онлайн издание, което ще работи 24 часа в денонощието.  През последните години Стандарт изпитваше хронични финансови проблеми и заплатите на журналистите се бавеха в продължение на много месеци. За последно вестникът се правеше от съвсем малък екип.  \"Явно ежедневникът губи битката с технологиите на 21 век. Но понеже държим на традициите и твърдо вярваме, че словото на хартия никога няма да изчезне, а написаното черно на бяло тежи най-много, всеки петък \"Стандарт\" пак ще бъде на вестникарските сергии. С най-доброто от любимите на нашите читатели рубрики и нещо повече\", заявяват от редакцията.  От изданието твърдят и че спират, тъй като не са медия на хранилка.  \"На хейтърите, които още тази сутрин ще възкликнат с облекчение: \"Стандарт\" издъхна, ще кажем, че не се възнасяме. Напротив - възкръсваме в нета. Спокойно, не се правим на велики. Признаваме, че избрахме този ход, защото искаме да се запазим като истинска медия. А в момента у нас това е непостижимо за печатно издание, което не е на хранилка. Както казва народът - който плаща, той поръчва музиката. \"Стандарт\" беше първият вестник, в който журналистите станаха и негови собственици. Взехме акциите през февруари, но за съжаление заедно със задълженията. Свободата струва скъпо! И това не е клише - изпитахме го на гърба си. Последните 8 месеца бяха най-трудните в живота ни, а повярвайте - за хора врели и кипели над 25 години в професията, сме видели и две, и двеста\", се казва още в позицията на редакционния екип.  В позицията на вестника има и други директни критики, че всекидневниците, които излизат на пазара са зависими от силните на деня.  \"Не искаме в името на дотацията никога да ни се налага в деня на най-зловещата катастрофа в България - край Своге, да излизаме с водещ материал за бутната триколка, понеже там е замесен важен роднина. Не искаме да си слагаме грях на съвестта и да пишем, че убитата Виктория Маринова не е никаква журналистка. Не искаме заради гарантиран грант през нас да се пускат компромати, които свалят министри още преди да са назначени.  Ние също сме грешни, че понякога сме били боязливи и дори милозливи към силните на деня. Но при нас флашки по куриер никога не са ставали заглавия на първа страница. Не сме разбивали човешки съдби след команди по телефона. И не сме фабрикували партийни книжки. Нито пък сме съчинявали биографии на първите хора като жития на светци\", заявява екипът на Стандарт.  \"Но както е казал народът - няма ненаказано добро. На мода са кресливите и услужливите. Затова благодарим на приятелите, които бяха с нас в добро и в лошо. И сме сигурни, че те ще ни подкрепят и по новия път.  Ако някой ви каже, че днес и утре в България печатно издание може да оцелее на пазарен принцип, това е виц. Цените на хартията и отношението на държавата към печатните издания правят тази мисия невъзможна. Всеки от властта, а и не само, роптае срещу незавидното 111-то място на България по свобода на словото. Но десетилетия наред никой не си мръдна пръста да даде равен шанс на вестниците и телевизиите по отношение на прякото договаряне за европейските медийни пари. Нито се трогна от 80-процентния скок на хартията. И, ако скоро България стане първата държава в Европа без печатни медии, вината най-малко ще е на журналистите.  Колегиално стискаме палци на другите всекидневници да оцелеят, но достойно - за честта на гилдията. Обещаваме им обаче, че оставаме сериозна конкуренция. Защото никой не е преживял тази голгота, през която минахме ние. А както се знае - това, което не ни убива, ни прави по-силни. Затова ние повече от всякога сме сигурни, че и сега ще успеем. И ще бъдем \"Стандарт\"-ът!\"  ", "date": "2018.11.02", "title": " Вестник \"Стандарт\" пусна последния си брой"}
{"url": "http://epicenter.bg/article/Katya-Mateva--VMRO-i-Karakachanov-se-izdarzhat-ot-prodazhba-na-balgarsko-grazhdanstvo/167198/2/0", "text": ".   Това заяви по бТВ Катя Матева,  бивш директор на дирекция \"Българско гражданство\" в Министерството на правосъдието, която е изпратила сигнали за корупция в Държавната агенция за българите в чужбина и това, че партия ВМРО и лидерът  й се финансират от тези схеми.    „  Подала съм сигнали до премиера и президента още през 2016 и 2017 г., каза още Матева. Тя категорично отхвърли, че нейните обвинения са лична вендета срещу лидера на ВМРО.     Матева заяви, че за посочения период българско гражданство са получили само 1200 турци и 70 000 македонци. „Не знам какво значи антибългарска политика, след като спазвам закона. Приемам арестите и обвиненията в агенцията като нещо неминуемо“, заяви Матева.   \"Внушава се, че аз еднолично съм решавала кой да получава българско гражданство. Това не е така, защото си има процедура, съществува съвет по гражданството, където освен мен има още девет души. Един глас не е решаващ“, каза още тя.   Матева припомни, че всичко започва през 2013 г., когато заместник-министър Илия Ангелов сезира главния прокурор за нарушенията с даването на българско гражданство. Повод е отказът на агенцията да предостави документите, на базата на които тя предоставя на чужденците българско гражданство.   , каза още Матева.   \"Аз съм била държавен служител, чиновниците изпълняват закона. Изнесените неща от Каракачанов не отговорят на истината.  Натискът върху мен  е бил постоянен. Той се упражнява и  върху много хора. Реших, че е абсолютно безсмислено да продължавам. Моята битка за закона и истината е била наивна\", добави Матева.    По повод обвиненията, че е назначена от ДПС, бившата директорка заяви: \"   Според нея само ВМРО се е изявявало активно по процедурите за българско гражданство.   \" !\", попита още Матева.   \"Всички преписки се разглеждат от Съвет по гражданство от 10 човека. Няма как да се каже, че аз съм определяла кой да получи гражданство. Кучето е заровено при получаване на удостоверенията за български произход. Законът изисква тези граждани да са пълнолетни да не са съдени в България. Те като не живеят в България, няма как да са извършили престъпления. Това е една натурализация без каквито и да е условия, така че наистина това е най-лесният път да се получи български паспорт\", уточни още Матева.     \"В момента с нищо не се занимавам. Нали чухте г-н Каракачанов какви неща каза за мен. Не  е негова работа да знае кога срещу мен е образувано дисциплинарно производство и т. н. В България има закон за личните данни, закон за държавния служител. Иска се лично съгласие, за да се разпространяват данни и от неговото досие. Добил се е по неправомерен начин с тези неща. То всичко е ясно. Няма смисъл да говоря на какви репресии съм подложена. След като Каракачанов стана вицепремиер, спрямо мен се предприеха брутални действия\", завърши Матева.   Бившият директор в Министерството на правосъдието Катя Матева заяви, че е била освободена в края на 2017 година.\"Дисциплинарно съм уволнена заради престъпление по служба, но все още не зная какво е то. Никой не ме е търсил. Извадих си удостоверение от прокуратурата, в което пише, че няма повдигнато обвинение\", каза Матева и показа документа в студиото.", "date": "2018.11.02", "title": "Катя Матева: ВМРО и Каракачанов се издържат от продажбата на българско гражданство (видео)"}
{"url": "http://epicenter.bg/article/Svetoslav-Ivanov--Nay-golemite-krizi-v-transporta-sa-stanali-po-vreme-na-upravlenieto-na-BSP/167199/2/0", "text": "Бюджетът за 2019 година предлага устойчиво развитие на транспорта, както инфраструктурата, така и подвижния състав. Това каза депутатът от ГЕРБ Станислав Иванов в ефира на телевизия Bulgaria ON AIR.   \"Около 39 млн. лв. са заложени като средства за БДЖ за нови 42 вагона, които ще бъдат пуснати в мрежата. Това е около 50% на необходимите такива, но това е добра стъпка, защото в минали години нямаше никакви средства за железницата. В момента около 150 млн. лв. БДЖ дължи на държавата, върнати са 700 млн. лв.\", обясни депутатът.   Той поясни, че в средата на миналата година се е сформирала група, която е излязла с анализ за всички дейности, случващи се в БДЖ, според която е необходимо закупуването на нови вагони. Иванов каза, че досега БДЖ е покривала със своя бюджет почти и само лихвите по своите кредити и не е имала възможност да прави модернизации. Той допълни, че \"всички средства целят транспортът да стане по-екологичен, по-бърз и да се изградят още много нови трасета\".   \"Около 700 млн. лв. трябват годишно за рехабилитацията на пътищата. За да се събират тези средства, ще помага ТОЛ системата, която ще събира доста пари. В това число влизат и таксите от винетките. Ще се ремонтират между 5 и 7 хил. километра пътища\", категоричен е народният представител.   Иванов бе категоричен, че най-големите кризи в транспорта в България са станали по време на управлението на БСП, така че те нямали право да критикуват сегашните решения и проекти.", "date": "2018.11.02", "title": "Станислав Иванов: Най-големите кризи в транспорта са станали по време на управлението на БСП"}
{"url": "http://epicenter.bg/article/Bachvarova--Neka-da-gledame-problemite-sas-Simeonov-i-Karakachanov-kato-sluchai-i-opit/167202/2/0", "text": "Последните години отношенията между България и Израел се надграждат и развиват по изключително добър начин. Двете страни имат много общи перспективи. Това е третата среща на Нетаняху и Борисов за последните 4 месеца. Това е показателно за добрите ни отношения. Имаме още върху какво да работим за двустранни отношение. Това заяви началникът на кабинета на министър-председателя Румяна Бъчварова в сутрешния блок на Нова телевизия.   \"Акцент, който ние искаме да поставим е сътрудничество в областта на технологиите и дигитализацията. Общото между нас е, че искаме най-доброто за страните ни', каза още тя за вчерашната двустранната среща между Бойко Борисов и Бенямин Нетаняху във Варна.   \"Направихме връзки с нашите приятели от Балканите, за да може да работим за по-доброто на страните ни и с държави, които имат същите приоритети\", допълни началникът на кабинета на министър-председателя.   \"Енергийната инфраструктурата е приоритет и за нас, и за Израел\", коментира Бъчварова.   \"ГЕРБ има достатъчно опит в управлението и отношенията с коалиционните си партньори. Такива партньорства никога не са лесни. Нека да гледаме проблемите с Валери Симеонов и Красимир Каракачанов като случаи и опит. ОП сами могат да решат проблемите си\", каза още тя.   \"Правителството работи по програмата си, това се вижда в бюджета и резултатите на страната\", завърши Румяна Бъчварова.  ", "date": "2018.11.02", "title": "Бъчварова: Нека да гледаме проблемите със Симеонов и Каракачанов като случаи и опит"}
{"url": "http://epicenter.bg/article/Ombudsmanat--Neshto-se-pravi-na-tamno--Promenyat-se-tihomalkom-desetki-zakoni--otnemat-se-prava/167203/2/0", "text": "Омбудсманът Мая Манолова коментира проектобюджетът за 2019 година. Тя изрази в студиото на сутрешния блок на БНТ възмущението си от това, че чрез бюджета се променят и други закони.   „Например чрез закона за бюджета за 2019 година за НЗОК се променят 16 закона“, заяви Манолова. Хиляди, сподели още тя, държавни служители, например от МО и МВР ще останат без работа от 1 януари   „Какъв е този закон, който се гледа в МС в неделя и след 10 дни вече е минал през комисии, на първо и второ четене в НС и вече е приет. Какво е това да останеш без работа от 1 януари. Нещо се прави на тъмно, нещо се прави изненадващо. Най – драматичното е това, че се отнемат права. Няма как да не се намеся“, каза Манолова. „Някои от хората, които ще останат без работа от 1 януари вече са прочели проектобюджета и ме помолиха да ги защитя“, разказа тя.   Омбудсманът сподели, че няма как да е споделена и относно демографската политика.   „Демографската криза и катастрофа са проблемът на проблемите за България. На практика не се променят и със стотинка социални плащания. Помощите, социалните надбавки за деца остават същите“, напомни Манолова.   Тя изрази притеснение от засиленото обсъждане за премахване на втората година майчинство.   „Ако една майка иска да се върне на работа в София след първата година е практически невъзможно. Нито има места в яслите, нито са достъпни частните такива“, каза още Манолова.   Омбудсманът на Р България коментира и искането на финансовия министър Владислав Горанов да й бъде отнет служебният автомобил. По думите й след новината много приятели и познати са й са обадили и са й предложили транспост. Манолова сподели, че сега обмисля като пътува до Варна да се предвижи до там с влак, където и да организира приемни за хората.  ", "date": "2018.11.02", "title": "Омбудсманът: Нещо се прави на тъмно! Променят се тихомълком десетки закони, отнемат се права"}
{"url": "http://epicenter.bg/article/Parlamentat-petachno-zaprazni--kvorum-nyama-/167205/2/0", "text": "Парламентът запразни петъчно. До неочакваната тридневна ваканция, заедно с почивните дни, се стигна, след като мнозинството не успя да събере кворум. Три опита да започне пленарното заседание.  Малко преди 10.00 часа, след третия пореден опит за регистрация на 121 депутати, председателят на НС Цвета Караянчева обяви, че парламентът днес няма да работи, предаде Канал 3.  \"Колеги, днес няма да има пленарно заседание\", каза Караянчева.   Пламен Тачев от ГЕРБ се беше жертвал да пристигне с патерици, но жертвата му се оказа напразна. И това не помогна. Банките на опозицията останаха празни.  Отсъстваха обаче и народни представители от ГЕРБ и Обединените патриоти, сред които имаше болни народни представители и такива,ангажирани с командировки.   Кворумът е ангажимент на мнозинството, категорични бяха от опозицията в коментарите си. Така за втори път тази седмица от БСП и ДПС гледаха сеира на управляващите.    В сряда, когато също имаше проблем с кворума, от БСП заявиха, че ще се регистрират, когато получат оставката на вицепремиера Валери Симеонов. Днес социалистите наблюдаваха преброяването на депутатите през отворената врата на пленарната зала.   \"Съобразно правилника би следвало да се наложат санкции на БСП и ДПС заради липсата на кворум\", каза председателят на правната комисия Данаил Кирилов. Попитан дали ГЕРБ и \"Обединени патриоти\" стават заложници на ДПС, той отговори, че при всички положения се съобразяват с тяхното поведение.   \"Не мога да кажа, че се чувстваме заложници в никакъв случай. Политиката е отговорна дейност и би следвало да се упражнява добросъвестно и отговорно\", каза Кирилов.   \"Ние сме доказали, че можем да се организираме, за да осигурим мнозинството в парламента, респективно кворума. На следващото заседание ще имаме оптимална организация. Няма да има хора, които да боледуват, няма да има хора, които да са командировани\", допълни Кирилов.   Той каза, че депутатите от \"Атака\" не са се регистрирали, но от \"Обединени патриоти\" отрекоха.   Във вторник има извънредно заседание на парламента, на което ще се гледа държавният бюджет за 2019 г. \"Няма да влезем в зала, докато не понесе политическа отговорност човек от ръководството на правителството, който обиди най-беззащитните – майките на дечица с увреждания. Ако той не подаде оставка, очевидно ще трябва да подаде оставка г-н Борисов и цялото правителство, защото те не са за нищо\", каза Румен Гечев от БСП, като говореше за оставката на Валери Симеонов. От думите му се разбра, че БСП може да не са в залата при гледането на бюджета. От ДПС също не казаха категорично дали ще са в пленарната зала също.   \"Целта на бойкотирането на кворума е разруха\", коментира Валентин Касабов от \"Обединени патриоти\" (НФСБ). Той добави, че БСП и ДПС ще продължат по същия начин, но през това време хората, които отсъстват, ще дойдат и ще си бъдат на местата   \"Много неща могат да искат. Тяхна работа. Какво да направим? Те могат да искат и самоубийството на цялата група, на Симеонов\", каза Касабов за искането на БСП Валери Симеонов да си подаде оставката.   Днес в парламента трябваше да се разгледат промени в НПК, трябваше да се продължи работа по промените в Закона за корпоративното подоходно облагане и да бъде гледан Законът за българското кино.  ", "date": "2018.11.02", "title": "Парламентът петъчно запразни, БСП и ДПС не осигуриха кворум  "}
{"url": "http://epicenter.bg/article/Svilenski--Ako-Valeri-Simeonov-ne-si-otide--darzhavata-mozhe-da-ostane-bez-byudzhet-/167227/2/0", "text": "БСП няма да влезе в пленарната зала дори и за работа по бюджета. Докато Валери Симеонов не си отиде, има опасност държавата да остане без бюджет. Това каза в предаването \"Лице в лице\" по БТВ зам.-председателят на ПГ на БСП Георги Свиленски.  БСП и ПГ на БСП от първите месеци, когато майките на деца с увреждания излязоха на площада, подкрепихме техните искания и няма как да ги изоставим сега. Исканията им още не са изпълнени. На всичко това преди седмица чухме изказването на Сиемонов, което всички са категорични, че е крайно неприемливо. Затова групата ни реши да не се регистрираме в парламента, докато Валери Симеонов не подаде оставка. Арестите в Държавната агенция за българите в чужбина дойдоха след искането ни за оставката на Симеонов, заяви социалистът.  Продължаваме да не се регистрираме, парламентът така не може да работи. Този парламент си отива. Предстои гласуване на бюджета, няма как това напрежение да не се отрази на правителството и ако Симеонов упорства, идва ред на правителството, на което три пъти искахме вот на недоверие, подчерта зам.-председателят на ПГ на БСП. Дори и да има кворум, БСП ще гласува против бюджета – замразени са 12 социални плащания, вдигат се заплатите с 10 % , а цените на горивата и тока се вдигат с повече от 15%, повишават се доходите на администрацията, за да си купят изборите, вдигат се осигуровки, вдигат се минимални осигурителни прагове, това не е записано в програмата на ГЕРБ, обясни още социалистът.  Нека органите да си свършат работата по отношение на Агенцията за българите в чужбина, да стигнат до край – може да има зам.-министри и министри да са замесени. Но оставката на Симеонов е на дневен ред. А винаги, когато БСП постави актуален проблем, управляващите ни прехвърлят 5-10-20-25 години назад. Политиката е разговор за бъдещето, не е разговор за миналото, заяви Свиленски.  За нас този парламент е изчерпан. В парламента остава да работи 1/3 от групата, която да следи да не се приемат лобистки закони, останалата част продължава да обикаля страната и да се среща с хората, каза още Георги Свиленски.", "date": "2018.11.02", "title": "Свиленски: Ако Валери Симеонов не си отиде, държавата може да остане без бюджет "}
{"url": "http://epicenter.bg/article/Vitseprezidentat-Yotova--Vnimavayte-s-vnosa-na-rabotnitsi/167231/2/0", "text": "Перспективите за развитие на бизнеса в регион Хасково и състоянието му коментира на среща в димитровградския торов завод днес вицепрезидентът Илияна Йотова, предаде „Дарик“.   Професионалното образование, липсата на качествени кадри и рисковете за торовата индустрия в страната бяха сред коментираните теми. По време на дискусията стана ясно, че за година димитровградският торов завод трябва да плати 15 милиона евро за 700 000 тона въглероден диоксид. Има предпоставки т. нар. \"търговия с емисии\" да бъде преосмислена и преразгледана, заяви вицепрезидентът Йотова след организирана от КРИБ среща. Тя посочи, че европейските квоти за емисиите са направени и приети много бързо, в резултат на което редица предприятия не само в България имат тежки проблеми. Европа налага много изисквания и дава много малко гаранции и защита, тъй като и антидъмпинговите мерки не работят- идват производства и суровини от трети държави, в които няма такива тежки регулации, каза още вицепрезидентът. Според Йотова, в следващия програмен период задължително е договарящите да помислят за решаване на този проблем и преразглеждане на политиката за емисиите. Тази тема задължително трябва да бъде поставена на масата на преговорите на предстоящата конференция в Полша и да се потърси международно лоби за промяна на тези регламенти, посочи Йотова.   Държавата може да помогне и чрез образованието, защото то е държавна политика и бизнесът ще бъде облекчен в намирането на квалифицирани кадри, коментира вицепрезидентът. И посъветва бизнесът да внимава с вноса на работна ръка, защото „това крие огромни рискове да изгоним съвсем младите и активни хора от страната“, препоръча още Йотова. Екипът в президентството работи много усилено по въпросите на демографската политика и категоричното ми становище е, че без приоритети в българската икономика за следващите от 10 до 50 години няма как да задържим младите хора в България, ако те нямат перспектива за развитие и сигурност, посочи по време на срещата Йотова.   Председателят на КРИБ за област Хасково Стефан Димитров представи профила на бизнеса в региона и подписания в областната управа меморандум за подпомагане на професионалното образование, като отчете добрата работа на Областната администрация и РУО-Хасково в това направление. По-късно Илияна Йотова посети някои от цеховете и лабораториите в завода, като се срещна и с децата, участници в инициативата \"Гордея се с труда на моите родители\", която дружеството реализира за четвърта година.   Визитата на Илияна Йотова в Димитровград приключи в църквата \"Свети Харалампий\" на близкото село Черногорово, която е паметник на културата. Там бе отслужен водосвет за здраве, а домакините дариха Йотова с дърворезбована икона на Св. Харалампий, изработена от димитровградския майстор Георги Георгиев.", "date": "2018.11.02", "title": "Вицепрезидентът Йотова: Внимавайте с вноса на работници"}
{"url": "http://epicenter.bg/article/Zakleymiha-politicheski-klip-na-Tramp--vsyaval-razdelenie-na-rasova-osnova/167211/7/0", "text": "Американският президент Доналд Тръмп бе остро разкритикуван заради предизборен клип, в който се прави връзка между демократите и имигрантите от една страна и тежката престъпност, от друга. Някои републиканци осъдиха видеото, нарекоха го \"отвратително\" и казаха, че от три десетилетия това е политическата реклама, най-силно насаждаща расово разделение, предаде Ройтерс, цитиран от Дарик. Видеото, което Тръмп разпространи вчера чрез Twitter, съдържа  , осъден през 2014 г. за убийство на двама полицаи в Сакраменто. Говорейки на английски със силен акцент, той заявява в съдебната зала, че би убил още полицаи.   Появяват се кадри с мигранти като препратка към колоната от централноамериканци, тръгнали към САЩ, и се задава въпросът: \"Кого ли още ще пуснат демократите?\". Клипът завършва с надписа: \"Президентът Доналд Тръмп и републиканците правят Америка отново безопасна\" - вариация на познатия Според американски медии клипът е платен от кампанията за преизбиране на президента Тръмп. Сенаторът републиканец Джеф Флейк, един от най-известните критици на президента в собствената му партия, нарече рекламата \"отвратителна\" и заяви, че всички републиканци трябва да я осъдят.   Том Перез, председател на Националния комитет на Демократическата партия, каза, че  и е пример за това, че Тръмп разделя нацията. Тръмп не за пръв път  Той се появи през януари и във видео, свързано с първата годишнина от встъпването на президента в длъжност.", "date": "2018.11.02", "title": "Заклеймиха политически клип на Тръмп, всявал разделение на расова основа (Видео)"}
{"url": "http://epicenter.bg/article/Ostrovnata-darzhava-Palau-zabranyava-slantsezashtitnite-kremove/167236/7/0", "text": "Островната държава Палау забранява използването на слънцезащитни продукти. Целта на тази мярка е да се опазят кораловите рифове.   От 2020 година продажбата и употребата на токсичните за коралите слънцезащитни продукти се забранява за цялата територия на архипелага. Така тази държава с малко повече от 20 000 жители ще стане първата в света, въвела подобна мярка.   Хавай също въвежда подобно ограничение, но от 2021 г. Нарушителите ще бъдат наказвани с глоба от 1000 долара, а продуктите, внесени от туристите, ще бъдат конфискувани. Пластмасовите продукти, като чашки, сламки, бутилки и торбички също ще бъдат забранени.   Източник: нова.тв", "date": "2018.11.02", "title": "Островната държава Палау забранява слънцезащитните кремове"}
{"url": "http://epicenter.bg/article/Sobstvenik-na-restorant-ubi-nedovolen-klient--razchleni-go--sgotvi-go-i-go-servira-na-vegetariantsi/167244/7/0", "text": "Собственик на вегетариански ресторант в тайландската столица Банкок убил, транжирал и сготвил свой недоволен клиент, след което го сервирал на други посетители, съобщава интернет порталът Asia One, предадоха световните агенции.   Според източникът престъплението е било разкрито, тъй като вегетарианците, хранещи се в ресторанта, били възмутени от наличието на парчета месо в храната и се оплакали в полицията. При проверка на кухнята на ресторанта, компетентните органи са открили разчленен труп. Оказало се, че тялото е на 61-годишен постоянен клиент на заведението, който е изчезнал на 21 октомври.   Собственикът на ресторанта, чието име не се съобщава, е успял да избяга и в момента се издирва. ", "date": "2018.11.02", "title": "Собственик на ресторант уби недоволен клиент, разчлени го, сготви го и го сервира на вегетарианци"}
{"url": "http://epicenter.bg/article/Panika-v-London--dvama-dushi-byaha-namushkani-s-nozh-v-biznes-sgrada/167246/7/0", "text": "Двама души бяха намушкани с нож в централата на \"Сони Мюзик\" в Лондон.  Инцидентът предизвика огромна паника и хаос – едни хора започнали да крещят, втори да бягат, включително и на улицата, а пък трети да се крият под бюрата си без изобщо да знаят за какво става въпрос. Така ги и открили тежковъоръжените полицаи, след като нахлули в сградата.  Властите побързаха да уточнят, че не става въпрос за терористично нападение, въпреки че вече има няколко подобни, включително и в Лондон.  Всъщност инцидентът се развил в кухненския стол, на горния етаж над офисите. При нахлуването в стола, пък полицаите видели още десетки хора залегнали под масите и двама готвачи в жестока схватка с ножове. Единият от тях се оказа, че бил намушкан с голям 15-сантиметров кухненски нож, а някъде измежду схватката е пострадал и още един човек. Общо двама са ранените и един човек е арестуван.  На видеокадри, публикувани в британските медии се вижда как един човек бива изнасян на носилка, а втори е изведен с белезници невредим, съобщава Канал 3.  На този етап властите обявиха само, че за единия от пострадалите няма опасност за живота му.", "date": "2018.11.02", "title": "Паника в Лондон, двама души бяха намушкани с нож в централата на \"Сони Мюзик\""}
{"url": "http://epicenter.bg/article/Noviyat-prezident-na-Braziliya/167248/7/0", "text": "От тази седмица новият президент на Бразилия, една от най-големите държави в света, се нарича Жаир Болсонаро. Новината за изборната му победа удиви и уплаши демократичния свят.   Причината е, че Болсонаро защитава открито крайни, дори фашистки позиции, че е противник на абортите и екстремист по отношение на орязването на социалните права, че е защитник на „твърдата ръка“, включително на използването на оръжие за налагане на реда, а на всичкото отгоре е расист (в доста етнически разнообразна страна) и краен хомофоб. Освен това, новият силен човек в Бразилия е изявен женомразец.   През годините   Новият президент също така не   и се аргументира с факта, че жените забременяват и затова не вършат достатъчно работа, следователно трябва да взимат по-малко пари от мъжете.  , защото това нарушавало продуктивността на бизнеса.   Жаир Болсонаро стана известен и с това, че   за разлика от предишните пъти, когато Господ го е дарил с момчета.   Същият този човек нарече  Мария де Росарио   За думите си той беше осъден да плати обезщетение за обида.   Според последните данни, Болсонаро е избран доминиращо от гласоподаватели, които са мъже с бял цвят на кожата. Жените, които са го подкрепяли в началото на изборната надпревара, са били едва 18%. Точно преди изборите обаче женските гласове в негова подкрепа са скочили до 27%. Това е вероятно следствие на симпатиите, предизвикани след като Болсонаро беше наръган с нож през септември по време на предизборен митинг.    Това знае най-добре третата му съпруга - 36-годишната бразилка Мишел де Паула Фирмо Рейналдо. Тя е с цели 27 години по-млада от Жаир, двамата се познават от 2007 година и са женени от 2016.   Връзката им се развива не без известен публичен скандал. Докато е депутат в Конгреса, Болсонаро я назначава за своя секретарка. През следващите две години тя получава голямо количество бонуси, а заплатата ѝ се утроява. След като Висшият федерален съд отсъжда, че става дума за конфликт на интереси, което е незаконно в публичната администрация, Болсонаро е принуден да уволни любимата си.    За първата си съпруга Рожерия, която ражда трима синове, той се изказва пред медиите: „Никога не съм я удрял. Но често имах желанието да я застрелям“.   Неговият втори брак с Ана Кристина също е съпътстван от смущаващи детайли. Бразилските медии извадиха информация, че втората му жена е получавала смъртни заплахи от Жаир, поради което, от страх за живота си, през 2011-а бяга в Норвегия. Взема и сина им - Ренан. Твърди се, че бившата съпруга на Жаир споделила на близките си, че опасността за живота ѝ е съвсем реална: „Моята глава струва 50 хил. реала (10 600 евро)“.   След като Ана Кристина иска политическо убежище в скандинавската страна, а събитията заплашват да се превърнат в дипломатически скандал, нещата са потулени. Информация за тези събития излезе чак в навечерието на кандидат-президентската надпревара, но тогава Ана Кристина побърза да отрече всичко. Тя дори записа специално видео, в което каза: „Това е лъжа. Той (Жаир) никога не е правил подобно нещо. Той е добър баща, добър бивш съпруг, беше добър съпруг също така... Очаквам да ми повярвате, защото тези мръсни медии просто искат да омаловажат неговия публичен образ, тъй като той е пръв в надпреварата“.   Самата Ана Кристина също използва фамилията Болсонаро, за да се кандидатира за депутат от дясна партия, но не тази на бившия си мъж. Тя твърди, че е забравила проблемите с Жаир, но не отрича все пак напълно, че той я е тормозил.   По всичко изглежда, че с третата си съпруга Жаир най-после е постигнал равновесие – освен ако това не е внимателно режисиран PR. Президентската двойка притежава огромно имение в близост до плажа в скъп квартал на Рио де Жанейро. Засега имението ще остане неизползвано, тъй като на двамата им предстои преместване в столицата Бразилия.   Мишел пази ревниво в тайна личния си живот, но все пак тя е известна като изключително религиозна жена. До брака с Жаир през 2016-а, тя е посещавала най-радикалната евангелистка църква в Бразилия. Именно там двойката се заклева в брачна вярност, като ги венчава известен ултраконсервативен пастор. По време на церемонията няма никаква самба или друга музика – нещо крайно нетипично за бразилска сватба, но такова е било желанието на булката.   От началото на кампанията, Мишел изчезна от публичния живот. Taзи седмица обаче тя беше забелязана на няколко пъти да посещава баптистка църква в източната част на Рио де Жанейро. Бразилските медии заподозряха, че Мишел превежда евангелски песни за църквата. Тя също така участва в много социални проекти, особено за глухи и слепи, с които цели да ги приобщи към християнската вяра.   Самият Жаир е католик, но от 10-ина години посещава баптистката църква заедно с жена си. През 2017 година той направи следното изказване: „Господ е над всичко. Няма такова нещо като светска държава. Бразилия е християнска и малцинствата ще трябва да се променят, ако могат“.   Не е известно какво е отношението на бъдещия президент към социалните начинания на Мишел. Възможно е той да ги подкрепя заради нея, но е трудно да повярваме, че искрено и истински би се превърнал в човек, който изпитва жал и съпричастност към слабите, уязвимите или инвалидите. Източник: woman.bg", "date": "2018.11.02", "title": "Новият президент на Бразилия смята жените за второ качество хора"}
{"url": "http://epicenter.bg/article/Kremal--Putin-i-Tramp-shte-imat-palnoformatna-sreshta-v-Buenos-Ayres--v-Parizh-shte-razgovaryat-nakratko/167251/7/0", "text": "Срещата между президентите на Русия и САЩ Владимир Путин и Доналд Тръмп в Париж ще бъде кратка, а на срещата на върха на Г-20 в Аржентина ще е пълноформатна, разкри пред журналистите помощникът на руския държавен глава Юрий Ушаков, цитиран от РИА Новости.   Лидерите на Русия и САЩ ще се срещнат в Париж на тържествата по случай 100-годишнината от края на Първата световна война на 11 ноември.   „На Г-20 тя ще е продължителна и подробна, а в Париж кратка, непродължителна“, заяви Ушаков.   По неговите думи, срещата в Буенос Айрес все още се съгласува.   „Да се назове времето на срещата е трудно, а дори засега е невъзможно“, добави помощникът на руския президент. ", "date": "2018.11.02", "title": "Кремъл: Путин и Тръмп ще имат пълноформатна среща в Буенос Айрес, в Париж ще разговарят накратко"}
{"url": "http://epicenter.bg/article/Sedem-dushi-zaginaha-sled-napadenie-na-avtobus-s-hristiyani-v-Egipet/167256/7/0", "text": " в Египет, след като въоръжени мъже открили огън по автобуса им, с който те пътували за отдалечен манастир в пустинята в провинция Миня, в централната част на страната, съобщи най-високопоставеният местен християнски духовник за Франс прес. Служител на силите за сигурност каза, че при нападението Нападателите причакали превозното средство край манастира \"Св. Самуил изповедник\", каза епископ Булис Халим, предаде ДПА. Духовникът уточни, че ранените са 14. \r\n \r\n \r\n \r\n През май 2017 г. 28 коптски поклонници, сред които много деца, бяха убити в Миня от въоръжени мъже, които стреляха по автобуса им. Тогава за нападението пое отговорност групировката \"Ислямска държава\", а в отговор властите нанесоха въздушни удари срещу лагери на джихадистите в съседна Либия. В Северната част на Синайския полуостров действа египетски клон на ИД, който редовно напада силите за сигурност, особено след като в началото на 2013 г. армията отстрани президента ислямист Мохамед Морси, първият демократично избран лидер на страната, след масови протести срещу управлението му. Джихадистите нападат също християни и в началото на миналата година принудиха десетки семейства да избягат от региона. През февруари 2018 г. армията започна мащабна офанзива срещу джихадистите в Синай, наречена \"Синай 2018\". Според военните, в тази операция са били ликвидирани над 450 ислямисти. Коптите са най-значимата и най-древната християнска общност в Близкия изток и наброяват около 10 процента от 100-милионното население на Египет.   Източник: дарик", "date": "2018.11.02", "title": "Седем души загинаха след нападение на автобус с християни в Египет"}
{"url": "http://epicenter.bg/article/SASht-i-Turtsiya-otmeniha-vzaimno-sanktsiite-sreshtu-ministrite-si/167257/7/0", "text": "Министерството на финансите на САЩ отмени санкциите срещу министрите на правосъдието и вътрешните работи на Турция Абдулхамит Гюл и Сюлейман Сойлу, а в отговор на това турските власти отмениха реципрочните мерки срещу министъра на вътрешната сигурност САЩ Кирстен Нилсен и срещу Главния прокурор Джеф Сешънс, пише електронното издание на турския ежедневник Sabah. Както припомня вестникът, отношенията между Турция и САЩ се влошиха през последните месеци заради делото срещу американския пастор Андрю Брънсън в Турция за връзки с терористични организации.   След няколко отказа на турския съд да пусне свещеника, Вашингтон наложи санкции на министрите, което предизвика отговор от Анкара. В крайна сметка съдът издаде присъда на Брънсън за лишаване от свобода за три години един месец и 15 дни, но обяви, че той вече е излежал това време в хода на разследването и делото срещу него и той бе освободен.   Пасторът се завърна в САЩ в същия ден и малко по-късно бе приет от президента на САЩ Доналд Тръмп в Белия Дом.", "date": "2018.11.02", "title": "САЩ и Турция отмениха взаимно санкциите срещу министрите си"}
{"url": "http://epicenter.bg/article/Nikola-Gruevski-ne-uspya-da-otlozhi-vlizaneto-v-zatvora/167259/7/51", "text": "Съдът в Скопие отхвърли днес искането на бившия премиер на Република Македония Никола Груевски за отлагане на двегодишната му присъда затвор за доставката на луксозния мерцедес по делото „Танк“, предаде БТА.   Груевски има право на още едно обжалване, а ако и то бъде отхвърлено, ще трябва да се яви на 8 ноември за изтърпяване на присъдата, посочва агенция МИА.   Адвокатите на бившия премиер поискаха от Наказателния съд да бъде отложено изпълнението на присъдата поради задълженията му на депутат и по лични причини. Те са свързани с факта, че като депутат Груевски има задължения в Собранието, свързани с процедурата за промените в конституцията. Личните причини са свързани с доктората, защитен от бившия премиер през юли тази година. Защитата свързва двете причини с една от осемте точки, по които законът позволява отлагане.   Купуването на мерцедеса по времето, докато Груевски беше на власт, бе квалифицирано като злоупотреба със служебното положение и ощетяване на държавния бюджет.   В момента Груевски е обвиняем по три дела, свързани със злоупотреба с власт, включително за незаконно подслушване.", "date": "2018.11.02", "title": "Никола Груевски не успя да отложи влизането в затвора"}
{"url": "http://epicenter.bg/article/Holandiya-vdigna-ratse-ot-razsledvaneto-na-samoubiystvoto-v-Hagskiya-tribunal/167260/7/0", "text": "Холандски прокурори не успяха да разкрият загадката около самоубийството на бившия хърватски генерал Слободан Праляк в съдебната зала на Международния трибунал в Хага, предаде БТВ.   Слободан Праляк отне живота си на 29 ноември миналата година, след като чу апелативния съдия да потвърждава 20-годишната му присъда за военни престъпления по време на войната в Босна. Праляк заяви, че е невинен и отпи от малко шишенце, съдържащо цианкалий. Той припадна в съдебната зала и почина в холандска болница два часа по-късно.   Драматичната сцена, при която 72-годишният бивш командир на босненските хърватски военни сили вдига треперещи ръце към устата си и отпива от течността, бе излъчена на живо на страницата в интернет на съда. Прокуратурата на Хага съобщи днес в писмено изявление, че разследването не е успяло да установи \"по какъв начин и в кой момент г-н Праляк се е сдобил с цианкалия, който е използвал\".   Полицията и прокурорите са проучвали записи от камерите за наблюдение в съда, разпитвали са свидетели и са претърсили килията на Праляк. Там е било намерено прощално писмо, написано на ръка, в което той споделя, че отдавна е взел решение да сложи край на живота си, ако бъде признат за виновен. Прокурорите са стигнали до заключението, че няма извършено престъпление при самоубийството на бившия хърватски генерал.   Разследващите органи в Хага посочиха, че цианкалият може да бъде съхраняван във вид на сух прах и съвсем малко количество от него води до фатални последици. В този контекст не е странно, че внасянето или съхраняването на веществото не е било забелязано, посочиха прокурорите.   Вътрешно разследване на Трибунала на ООН за военните престъпления в бивша Югославия установи, че персоналът в центъра за задържане и в централата на съда е спазил всички разпоредби.", "date": "2018.11.02", "title": "Холандия вдигна ръце от разследването на самоубийството в Хагския трибунал"}
{"url": "http://epicenter.bg/article/Kitayka-se-sbi-s-shofyor-na-avtobus--zaginaha-15-dushi--video-/167261/7/0", "text": "Шокиращ инцидент предизвика дебати в Китай.   Градски автобус с 15 души на борда падна от мост в град Чунцин и всички на борда загинаха. Причината са катастрофата е скандал между пътничка и шофьора. Целият инцидент беше записан на видео.   48-годишна жена се ядосала, че е изпуснала спирката си. Тя започнала да се кара шофьора да спре между спирките. Той отказал, при което жената го нападнала, докато автобусът е в движение. Мъжът изпуска контрола над превозното средство, блъска насрещно движещ се автомобил, къса предпазните огради и пада от голяма височина в река Яндзъ.   Няма оцелели, като водолази все още не са открили телата на някои загиналите. Държавната телевизия излъчи кадрите като предупреждение колко опасна може да бъде намесата на пътници в работата на шофьорите от обществения транспорт.", "date": "2018.11.02", "title": "Китайка се сби с шофьор на автобус, загинаха 15 души (видео)"}
{"url": "http://epicenter.bg/article/ISA--Balgariya-se-priblizhava-kam-horizonta-na-predsrochnite-izbori-sas-skandalite-vav-vlastta/167258/11/0", "text": "      - Борисов все по-трудно балансира отношенията в коалицията - Кризисните процеси увеличават очакванията към президента - ГЕРБ продължава да бъде консолидирана формация - Ключов проблем за БСП става единството на партията - Обединените патриоти вървят към политически залез - ДПС ускорява демонтажа на кабинета   Предлагаме ви резюме от     , като често те се преливат и плътно покриват политическата среда, с което отнемат основната ѝ функция – осигуряване на качество за живота на хората.   За последния месец няколко поредни скандала пронизаха публичната среда – зверското убийство на русенска журналистка, крамолите между патриотите, ремонтите в София, един надпис в Хирошима, изказване на вицепремиера Валери Симеонов относно протестите на майките на деца с увреждания, за да се стигне до арестите в Агенцията за българите в чужбина (ДАБЧ), които могат да доведат до окончателната дестабилизация на правителството.   Една реплика на вицепремиера Валери Симеонов („кресливи жени“ с „уж болни деца“) отключи вълна от негативни реакции и осъждане от всевъзможни страни. . За усложняване на ситуацията допринесе и поведението на Симеонов, който отказа да се извини, повтори мнението си, отказа да подаде оставка, въпреки намеците от коалиционните му партньори (Сидеров) и дори от министър-председателя („няма да подам вместо него“). В крайна сметка се извини под някаква форма, но това не отпуши напрежението.     Разследванията за тежки злоупотреби на представители на патриотите в изпълнителната власт (Центъра за развитие на човешките ресурси – НФСБ и Агенция за българите в чужбина – ВМРО) са симптом за  Прагът на търпимост бе преминат.   Политическата динамика ясно показва, че основните политически сили и институции вече търсят позициониране с оглед на тази перспектива. Може да се направи ИЗВОД, че нов парламентарен вот преди изборния цикъл догодина на този етап изглежда твърде вероятен.    Възможностите за това се изчерпаха чрез негативни натрупвания през последната година, което обрича управляващите на политическа ригидност с хоризонт до следващите избори.     , за изчерпване на кабинета, за криза на доверието, за колапс на изпълнителната власт и за фактическото навлизане на страната в политическа криза. Нещо повече: ДПС направи заявка за основна политическа роля в тези процеси, като лидерът Мустафа Карадайъ заговори за „обединение около алтернатива на формата на управление“ и „ясна програма за ускорено развитие на страната“. Разминаването в реториката с ГЕРБ е очевидно: докато управляващите говорят за пълен мандат, от Движението обявиха, че „предсрочните избори са неизбежни“.   Започналото оттегляне на Меркел (първо като лидер на ХДС след 18 години начело на партията) е краят на една цяла епоха в европейската политика. То ще има изключително сериозно въздействие и върху българските реалности. Конгресът през декември ще даде отговор на въпроса за приемника и съответно – за курса на германската и европейската политика.   , но във висша степен се дължи и на устойчивото наличие на същия този имидж. Страната е етикетирана лошо. В която и друга държава да се бе случило подобно престъпление, то нямаше да предизвика подобни по негативизъм и обхват реакции в Европа. , така и за държавата. Корупцията, организираната престъпност и безредието са вече нарицателни за цял един континент. Разбиването на задушаващата черупка минава само през бързи и радикални резултати в положителна посока – икономически, социални, политически.    Реакциите от българска страна показаха непознаване на Запада, от който сме част, и неговите неписани закони.    а вероятно е рядкост в глобален план – излъчване на телевизионни клипове срещу партньора, носене на компрометиращи записи, заплахи, обиди, заклеймявания, закани, ултиматуми, искане на оставки, преговори с нови партньори и много други.  които показват ясна институционална непригодност или какъвто и да е конструктивизъм за полезно действие. Без външна намеса успяха да пропилеят политическите си шансове.   Детронирането на ГЕРБ в София е целта на всички останали и това би бил огромен удар срещу формацията. За БСП това би означавало пробив, а за Демократична България – завръщане.   . Това става не само в една от най-подредените, чисти и приятелски настроени държави към България, но от служители, макар и технически, на националната опера. Липсата на възпитание и подчинението на правила като проблем вече прониза цялото общество и може да говорим за епидемия.    Критиките му към управляващите не спират, а движението му по публичната плоскост показва нараснали самочувствие и възможности (срещи с интелектуалци, студенти, кралицата на Великобритания и т.н.). Въпреки това, ефектът „Плевналиев“, който му осигуряваше комфортен контраст, започва да избледнява.   Евроизборите през май 2019 вече оказват влияние върху политиката – започват номинации, търсене на партньорства, разработване на стратегии.    Може и да решат по-нестандартен ход – избори 2 в 1, в случай, че не се чувстват уверени за спечелването на евровота. Засега всички обстоятелства работят за тях – медийна среда, изпълнителна власт, стройни партийни структури, ресурси, разпокъсана опозиция.    Ако обаче тя направи пробив, ще отвори писта за атака на изпълнителната власт чрез предсрочни избори. Залогът е огромен.   , корпоративни, шоу и други субекти, попаднали в общинските съвети. Започнаха да се правят пресконференции, брифинги, да се приемат декларации, да се лансират всякакви идеи за сигурност, боклук, улици и т.н. Целта е привличане на медийно внимание и попадане в следващия общински съвет. Нелепият, в повечето случаи, политически напън ще продължи да нараства до местния вот, което предполага и множество местни скандали, ескалация на недоволство чрез фокусиране върху иначе пренебрегвани досега теми.    Толкова ожесточена е битката между т.нар. големи стари формации и напиращите от всички страни нови политически проекти.    (435 места) и обновяване на местата в Сената (35 от 100 места). Битката е изключително оспорвана и от нейния изход до голяма степен ще зависи положението на Тръмп в средата на мандата и по пътя към следващите президентски избори.    Санкциите от страна на ЕС и САЩ спрямо Москва отново бяха удължени и наложени нови. Въпреки това, ЕС (Германия и Франция) смекчи с една идея тона към руснаците. За сметка на това Вашингтон заговори за отмяна на договора от 1987 година за неразпространение на ядрените ракети с малък и среден обхват. Търговската война между Белия дом и Пекин се ожесточава.    и сунитския свят, усили позицията на Ердоган пред Запада, насочи с нова сила вниманието към геноцида в Йемен.     Анализът е изготвен от авторски колектив:  политолог,  Изпълнителен директор на Институт за стратегии и анализи,  -Институт за стратегии и анализи. Международни наблюдатели:   (Русия, Македония),  (Гърция, Кипър),  (Албания, Македония)   Съдържание:     ПРАВИТЕЛСТВО, ПАРЛАМЕНТ И УПРАВЛЯВАЩА КОАЛИЦИЯ ОЧАКВАНИЯТА КЪМ ПРЕЗИДЕНТА НАРАСТВАТ   ГЕРБ – НА ЗАВЕТ ОТ СКАНДАЛИТЕ НА ПАТРИОТИТЕ БСП – ВЪТРЕШНИ ПРОБЛЕМИ ЗА НИНОВА И ОПИТ ЗА РАЗЧУПВАНЕ НА ТАВАНА ОБЕДИНЕНИТЕ ПАТРИОТИ – СКАНДАЛИ И ЗАСИЛВАЩА СЕ УПРАВЛЕНСКА АГОНИЯ С РАДИКАЛНА РЕТОРИКА ДПС УСКОРИ ДЕМОНТАЖА НА ПРАВИТЕЛСТВОТО „ВОЛЯ“ СЕ ЛУТА ИЗ ПРОСТРАНСТВОТО   БЮДЖЕТИ, СОЦИАЛНИ ПОКАЗАТЕЛИ, ПРИОРИТЕТИ ПРОБЛЕМИТЕ В СОФИЯ - КАМПАНИЯТА ЗА МЕСТНИ ИЗБОРИ 2019 ЗАПОЧНА СКАНДАЛИТЕ ОКОЛО РЕМОНТИТЕ И ДЖИ ПИ ГРУП СЛУЧАЯТ ВИКТОРИЯ МАРИНОВА – ОТ СВЕТОВНА ДО ФАЛШИВА НОВИНА БАНЕВИ И ИВО ПРОКОПИЕВ – ЧАСТ ОТ РЕВИЗИЯТА НА ПРЕХОДА   ГЕРМАНИЯ - МЕРКЕЛ И КРАЯТ НА ЕДНА ЕПОХА ЧАСТИЧНИТЕ ИЗБОРИ В СЪЕДИНЕНИТЕ ЩАТИ РУСИЯ СЕ АДАПТИРА КЪМ НОВАТА СТУДЕНА ВОЙНА УБИЙСТВОТО НА ХАШОГИ, НОВА СИТУАЦИЯ ЗА ЕРДОГАН И РАЗМЕСТВАНИЯ В БЛИЗКИЯ ИЗТОК МАКЕДОНИЯ МИНА ПЪРВИЯ РУБИКОН ПО ПЪТЯ КЪМ НАТО И ЕС АЛБАНИЯ ЗАТЯГА ПРИМКАТА ОКОЛО ОРГАНИЗИРАНАТА ПРЕСТЪПНОСТ ГЪРЦИЯ – ЗАПАЗВАНЕ НА КАБИНЕТА НА ВСЯКА ЦЕНА ПРЕЛОМЕН МОМЕНТ ЗА КИПЪРСКИЯ ВЪПРОС    ", "date": "2018.11.02", "title": "ИСА: България се приближава към хоризонта на предсрочните избори със скандалите във властта"}
{"url": "http://epicenter.bg/article/Agentsiyata-po-hranite-otkri-organizirana-prestapnost-v-ovtseferma-v-Bolyarovo/167267/4/0", "text": "Сагата с чумата по дребните животни продължава вече пети месец. А поведението на Българската агенция по храните (БАБХ) вече придобива трагикомичен оттенък, след като стана ясно, че тя призова главния прокурор да разследва дали зад малката ферма в село Болярово, която отказа козите и овцете да бъдат избити, не се спотайва ОПГ - организирана престъпна група. Нещо повече, БАБХ настоява Наказателният кодекс спешно да бъде допълнен с нов текст, който да преследва \"лоши практики в отглеждането на животни\".   В отговор на въпроси, изпратени от вестник \"Сега\", агенцията обяснява, че фермата в Болярово е нелегитимна и регистрацията й е отнета. Според БАБХ няма съмнение, че животновъдният обект е огнище на болестта. Пробите, взети през юни, показват наличие на инфекция с вируса на чума, гласят писмените отговори, подписани от шефа на агенцията Дамян Илиев. Ето защо от БАБХ са поискали прокуратурата да провери дали стопаните от Болярово не са ОПГ.   Заподозряната от Илиев ферма е собственост на Ана Петрова и Тодор Димитров, които твърдят, че животните им не били болни. Пред стопанството вече трети месец има лагер на протестиращи, които подкрепят собствениците и не допускат външна намеса. Кризата с чумата прерасна и в политическа драма, а информационното затъмнение от страна на БАБХ накара стопаните да се усъмнят в достоверността на пробите за чума по животните им.   Агенцията предприема поредна противоречива стъпка за справяне с болестта, която отдавна трябваше да е овладяна. В писмото си до главния прокурор изпълнителният директор на агенцията Дамян Илиев твърди, че \"саботирането на мерките може да застраши и безопасността на населението. При всички случаи действия, подобни на видените в град Болярово, са заплаха за националната сигурност!\", гласи текстът.   В обръщението си към прокуратурата БАБХ моли за съдействие и предприемане на мерки срещу действията на защитниците на фермата. И настоява да \"се инкриминират лошите практики при гледане на животни, възпрепятстване на контролните функции в държавата и умишлено разпространение на заразни болести при животните\".   Шефът на агенцията иска да се потърси административна и финансова отговорност на защитниците на фермата, тъй като пречели на работата на ветеринарите и създавали излишни разходи за бюджета заради увеличения брой проби и появата на нови огнища. Според него трябва да се търси и съдебна отговорност и да се забрани отглеждането на животни от хора, които са \"заплаха за здравето и живота на животните и/или хората\".   Междувременно към средата на септември стана ясно, че 8 от животните във фермата на Ана са умрели. Собственичката обясни, че това се е случило в резултат на преяждане. Според Илиев малко вероятно е това да е така. \"Дори и да приемем, че животните умират от преяждане, това може да се счита за нарушаване на хуманното отношение към тях. Трудно ми е да приема подобна версия поради факта, че обектът и животните в него са под постоянен контрол и охрана от стопаните.\"   Междувременно Европейската комисия наложи допълнителни рестрикции по отношение на движението на дребни преживни животни и продукти от тях на целите територии на областите Бургас, Ямбол и Хасково. Според БАХБ това се налага заради фермата в Болярово и отказа на стопаните й да я закрият. Търговията с месо и мляко от тях може да се случва само със заповед на директора на БАБХ. Тя става в рамките на трите области, като за целта се използва здравен и идентификационен етикет.", "date": "2018.11.02", "title": "Агенцията по храните откри организирана престъпност в овцеферма в Болярово"}
{"url": "http://epicenter.bg/article/Ivancheva-i-Petrova-ostavat-zad-reshetkite/167206/3/0", "text": "Бившата кметица на столичния район \"Младост\" Десислава Иванчева и нейната заместничка Биляна Петрова остават в ареста. Това е решил Специализираният апелативен съд на закрито заседание в четвъртък, предаде Нова телевизия.   В средата на октомври магистратите от Спецсъда поставиха двете да бъдат пуснати под домашен арест, но прокуратурата протестира.   По-леката мярка е взета само срещу другия екскмет на \"Младост\" Петко Дюлгеров. Той е сочен за посредник в схемата за получаване на подкуп, за което тримата задържани през април отговарят пред темида. Според обвинението парите, намерени в колата на Иванчева при показния арест в центъра на София, били поискани от строителния предприемач Александър Ваклин, за да бъде придвижена негова преписка за строеж.   В петък Дюлгеров отказа да коментира дали и той е \"светнал\" с белязани пари, познава ли Ваклин и как са организирани срещите им.   \"Всичко ще стане ясно\", лаконичен бе Дюлгеров.   Прокуратурата пък обяви, че вече е внесла протест срещу неговото освобожждаване под домашен арест.   На последното съдебно заседание по делото ключов свидетел промени показанията си. Тогава арх. Румен Русев обяви, че не си спомня Иванчева да му е оказвала натиск и да е казвала, че ще се придвижват преписки само, ако се правят градинки в района.    Стана ясно още, че вчера отстраненият заместник-кмет на столичната община \"Младост\" Биляна Петрова е получила нервна криза и се е наложило намеса на медицински екип. ", "date": "2018.11.02", "title": "Иванчева и Петрова остават зад решетките, зам.-кметицата получила нервна криза"}
{"url": "http://epicenter.bg/article/Chelna-katastrofa-na-patya-za-Samokov--petima-sa-bolnitsa/167220/3/0", "text": "Петима души са пострадали при катастрофа между автобус и циментовоз на пътя София - Самоков край Кокаляне. Това съобщиха от пресцентъра на МВР.   Временно е затруднено движението в района на Кокаляне. Сигналът за инцидента е подаден в полицията около 10.16 часа.   По първоначални данни, на пътя Кокаляне – Самоков са се ударили автобус, пътувал по линията София - Самоков, и товарен автомобил – циментовоз.   По-късно от Спешна помощ съобщиха, че са ранени шестима души - четирима пътници от автобуса и водачите на двете превозни средства, предаде Нова телевизия.   Животът на пострадалите е вън от опасност.   Двама от тях - с контузии на главата, са откарани в столичната болница \"Света Анна\", един човек е в \"Пирогов\", съобщиха от Спешна помощ.   \"При нас са двама пациенти. Бяха приети в Спешно отделение. Мъж на 78 години с хематом в лицевата част и 72-годишна жена с фрактура на носа. И двамата са без пряка опасност за живота\", каза Антон Луков, говорител на МБАЛ \"Света Анна\".   Автобусът - собственост на самоковска фирма бил пълен с пътници и пътувал по редовна линия от София до Самоков. Цистерната навлязла в насрещното платно за движение и се забила челно в автобуса.   Причината все още се изяснява.", "date": "2018.11.02", "title": "Автобус и бетоновоз се удариха челно на пътя за Самоков, шестима са ранени"}
{"url": "http://epicenter.bg/article/23-godishna-frantsuzoyka-e-otkrita-obesena-v-tsentara-na-Lovech/167226/3/0", "text": "23-годишна френска гражданка е намерена тази сутрин мъртва в засечка на сградата на областната администрация в Ловеч.   Момичето е открито висящо на кабел. Наблизо е намерен и мобилният й телефон. Тя е  пристигнала в Ловеч вчера със свой приятел.  Двамата са били снощи до полунощ в местно заведение.   На  мястото на инцидента е извършен оглед, провеждат се разпити, извършва се проверка за наличие на записи от камери за видеонаблюдение в района.   Аутопсия ще установи кога и как е настъпила смъртта ѝ, както и дали има следи от насилие.   Работи се по всички възможни версии - самоубийство и убийство. За случая е уведомено  Министерството на външните работи.", "date": "2018.11.02", "title": "23-годишна французойка е открита обесена в центъра на Ловеч"}
{"url": "http://epicenter.bg/article/Tsvetanov--Imame-volya-da-se-borim-s-koruptsiyata-i-nyama-nito-edin-chovek--koyto-da-e-zashtiten/167225/2/0", "text": "Когато има съмнения за корупция, дори и на най-високо политическо ниво, държавата винаги е поощрявала разследващите органи да направят нужните проверки и истината да излезе наяве. Това е нашата сила – имаме политическа воля за ефектива борба с корупцията и няма нито един човек, който да е защитен. Това коментира пред журналисти във Велико Търново председателят на ПГ на ГЕРБ и зам.-председател на партията Цветан Цветанов.   Цветан Цветанов подчерта, че в никакъв случай не може да се говори за криза при положение, че има рекордно висок БВП от 116 млрд. лв., увеличение както на доходите на гражданите, така и на средствата, които държавата отделя за различните сектори. „Всеки път, когато се съберем на коалиционен съвет, с нашите партньори отчитаме напредъка в изпълнението на управленската ни програма и до ден днешен нямаме нито едно концептуално различие с тях“, подчерта той.   Цветанов, който е председател на Комисията по вътрешна сигурност и обществен ред, е във Велико Търново, където днес ще се проведе конференция за трафика на хора. В тази връзка пред представителите на медиите той отбеляза, че е важно с подобни кампании да се подобрява информираността на обществото за това явление.   Цветан Цветанов отчете, че България все още запазва водещите си позиции като източник на трафик и че няма достатъчно добра идентификация на жертвите. „Именно затова подобни конференции имат такова значение. От законодателна гледна точка през годините нашата работа е била насочена към завишаването на наказанията при доказан случай на трафик. В момента тече съгласувателна процедура за точното определяне на механизма при който едно лице, когато бъде осъдено за трафик и държавата конфискува неговото имущество, генерирано посредством това престъпление, то експлоатираното лице да бъде обезщетено с част от тези средства, отнети в полза на държавата. По този начин искаме да има поне частична компенсация за целия ужас, изживян от жертвата“, уточни той.", "date": "2018.11.02", "title": "Цветанов: Имаме воля да се борим с корупцията и няма нито един човек, който да е защитен"}
{"url": "http://epicenter.bg/article/Ombudsmanat-Maya-Manolova-s-priemna-vav-vlak--vizhte-razpisanieto-mu/167245/2/0", "text": "Омбудсманът на Република България Мая Манолова организира първата приемна във влака София – Варна. Новината съобщиха от пресцентъра ѝ.   Днес сутринта в интервю за БНТ Манолова изрази възмущението си от намерението да ѝ бъде отнет служебния автомобил и заяви, че планира да пътува с влак до Варна.   Пресцентърът на омбудсмана предоставя и разписанието на влака, деня и купето за приемната ѝ.   След приемната във влака в 15.30 ч. общественият защитник ще се срещне с бивши служители на фалиралата авиокомпания „Ер Виа“ във връзка с неизплатените им заплати в Областна администрация Варна.   По-късно омбудсманът ще разговаря с ръководствата на Окръжния и Районния съд във връзка с предложенията за създаване на специализирани съдебни състави и щадящо правосъдие по отношение на деца в родителски конфликт.", "date": "2018.11.02", "title": "Омбудсманът Мая Манолова с приемна във влак, вижте разписанието му"}
{"url": "http://epicenter.bg/article/Kyustendil-kam-BSP--Poveche-darzhavna-podkrepa-za-zemedelskite-proizvoditeli/167247/2/0", "text": "Повече държавна подкрепа за земеделските производители\". Този призив отправиха гражданите на Кюстендил към народните представители от ПГ на \"БСП за България\".   Те изразиха подкрепа за изготвянето на регионални визии. Според тях във визията за Югоизточна България, към която да влезе и Кюстендил, трябва да се наблегне на справянето с  изкупуването на местната земеделска продукция, особено от череши и ябълки, на адекватни цени.   Хората обясниха, че всички консервни фабрики в региона, които основно са изкупували местната продукция, са затворени. По думите им трябва да има държавни инвестиции за  хранително-вкусовата промишленост, с които да се възстановят поне част от тези предприятия.  Като други проблеми те посочиха липсата на приватизационен контрол, неслучващата се реформа в здравеопазването, ниския размер на пенсиите, демографската криза и недоверието в регионалното и общинско управление. Народният представител и член на ИБ на НС на БСП Валери Жаблянов заяви: \"Необходима е  всеобхватна икономическа и социална реформа. „Визия за България\" е основа за бъдеща управленска програма на БСП. В нея са разработени основните въпроси за едно по- динамично развитие на страната, основано върху принципа на социалната справедливост и равномерното регионално развитие\". По думите му предложените от левицата промени имат за цел да гарантират основните конституционни права на достъп до качествено здравеопазване и образование.   ,,Огледалото на всичко, което преживяхме и преживяваме, е демографската катастрофа. Този проблем ще проектира развитието на страната в следващите 50 години\", заяви народният представител от левицата проф. Георги Михайлов. По думите му, ако няма промяна, ще берем ,,горчивите плодове” от последствията, а именно изчезването на българската нация.   Според него образованието, здравеопазването, вътрешната и националната сигурност са стълбовете, на които се крепи държавата и там има нужда от спешни мерки. Депутатът от левицата Димитър Данчев посочи необходимостта от сериозни реформи в икономиката, данъчното облагане и стопанската политика. ,,Държавата трябва да си върне контрола върху важните икономически отрасли , за да се спре огромното разделение в различните райони на държавата и в доходите на населението\", категоричен бе той и подчерта, че в момента 2 милиона и 400 хиляди българи получават доход до 1000 лева, а близо 35 хил. българи формират над 5 млрд. лв. от БВП  и около 8 хил. са си разпределили миналата година под формата на дивиденти над  7 млрд. лв.", "date": "2018.11.02", "title": "Кюстендил към БСП: Повече държавна подкрепа за земеделските производители"}
{"url": "http://epicenter.bg/article/Zdravnoto-ministerstvo-zakriva-Obshtestveniya-savet-kam-Fonda-za-lechenie-na-detsa/167249/2/0", "text": "Фондът за лечение на деца няма да има обществен съвет, след като премине към Националната здравноосигурителна каса (НЗОК). Това стана ясно на пресконференция на председателя на Надзорния съвет на касата Дечо Дечев и зам.-министъра на здравеопазването Жени Начева, на която бе представен проектът на Закона за бюджета на НЗОК за 2019 г.   Съветът обединява лекари, пациенти, неправителствени организации и представители на медиите, които взимат решения за терапията на най-малките. При преминаването на фонда към НЗОК, решенията за лечението на децата ще се вземат от експерти в здравната каса.   Жени Начева обаче увери, че НЗОК изцяло ще обезпечава дейностите, извършвани до сега от Комисията за лечение в чужбина и от Фонда за лечение на деца, като средствата за лечението на българските граждани, деца и възрастни, в чужбина по никакъв начин няма да бъдат намалени. \" \", каза още зам.-министърът на здравеопазването.   Начева обясни, че целта на промяната е дейността за лечението на български граждани да бъде концентрирана на едно място, с което ще се избегне дублиране на функцията на институциите и разтакаване на чакащите за лечение в чужбина.   \"И към настоящия момент на практика формулярите на всички деца минават през НЗОК, но логистиката е в полето на дейност на Фонда за лечение на деца. И сега Касата е контактната точка на страната ни, която отговаря за комуникацията с чуждите здравноосигурителни фондове. В Касата ще бъде обособена отделна административна структура, която да се занимава с тези случаи, като ще бъде използван и целия кадрови потенциал на Фонда\", допълни тя.   През 2019 г. общите разходи за здравеопазване са в размер на над 5 млрд. лв. или 4,5% от БВП, като ръстът на средствата е 545 млн. лв., от които 53 млн. лв. са по бюджета на МЗ за дейности и политики.", "date": "2018.11.02", "title": "Здравното министерство закрива Обществения съвет към Фонда за лечение на деца"}
{"url": "http://epicenter.bg/article/Stena-se-sruti-varhu-stroitel-v-Provadiya--toy-zagina-na-myasto/167252/2/0", "text": "Стена от ремонтирана сграда падна и затрупа строителен работник на обекта. Инцидентът е станал в Провадия този следобед, съобщиха от Окръжната прокуратура във Варна.   Мъжът е загинал. Двама от колегите му са успели да избягат и да се спасят. Под надзора и ръководството на Окръжното обвинение е образувано досъдебно производство. В момента се извършва оглед на местопроизшествието от следовател от Окръжния следствен отдел при Окръжната прокуратура.   Продължават действията по разследването, които трябва да установят причините и обстоятелствата за тежката трудова злополука.  ", "date": "2018.11.02", "title": "Стена се срути върху строител в Провадия, той загина на място"}
{"url": "http://epicenter.bg/article/Ekaterina-Zaharieva-zaminava-na-poseshtenie-v-SASht/167253/2/0", "text": "Вицепремиерът и министър на външните работи Екатерина Захариева заминава на посещение във Вашингтон по покана на държавния секретар на САЩ Майкъл Помпео, съобщиха от пресцентъра на Министерство на външните работи.   На 5 ноември двамата ще обсъдят въпроси от двустранен, регионален и глобален интерес, информираха от външното ведомство.   В рамките на визитата министър Захариева ще разговаря в посолството на България във Вашингтон с представители на българската общност в столицата.   Програмата на посещението включва още срещи с изпълнителния вицепрезидент на Международния републикански институт Джуди Ван Рест, със съветника на президента на САЩ по въпросите на националната сигурност и член на неговия кабинет Джон Болтън и с регионалния директор за Централна и Източна Европа в Националния демократически институт Робърт Бенджамин.", "date": "2018.11.02", "title": "Екатерина Захариева заминава на посещение в САЩ"}
{"url": "http://epicenter.bg/article/Zemedeltsi-ot-Pernik-obsazhdaha-predlozheniyata-vav--quot-Viziya-za-Balgariya-quot--s-prof--Svetla-Bachvarova/167254/2/0", "text": "Земеделски производители от Перник обсъждаха предложенията на БСП във \"Визия за България\" с народния представител от ПГ на \"БСП за България\" проф. Светла Бъчварова.   Те поставиха своите въпроси и предложения за допълване на документа и се обявиха в подкрепа на предложените във Визията механизми за подкрепа на малките и средни земеделски производители. Един от основните въпроси бе- кога селата към общ. Перник ще могат да участват в земеделски програми.   Земеделците поискаха големите търговски вериги да продават местни земеделски производства и стоки. Те предложиха в документа да бъдат записани ясни критерии за  едногодишните договори за наем на земя и поискаха налагането на  санкции при презастъпване. \"Ще бъдат ли изравнени субсидиите между държавите след 2020г. и ще се ограничат ли  субсидиите на големите фермери?\", попитаха още те.   \"Земеделието в България изпитва сериозни трудности, свързани с това, че в ЕС получаването на средства е с много условности, но и заради политиката на управляващите в сектора\", обясни проф. Бъчварова.   Тя добави, че един от акцентите във \"Визия за България\" е повече държава в контрола на сектора, както и в подпомагането на родното производство. По думите й в момента има двоен стандарт за българските хранителни продукти спрямо продуктите от Западна Европа. „Когато сме изместени от пазарите от големите земеделски производители, това води до тежки проблеми. Ако държавата не се намеси, ще се стига до фалити. Затова приоритет на държавата е, освен подпомагането, да се оказва подкрепа и  достъп до пазарите“, добави проф. Бъчварова.    Народният представител каза още, че в конкуренция с Украйна, Турция и други държави, в които земеделието е подпомагано, нашата продукция не може да се реализира заради високата си себестойност и ниските субсидии, които земеделците получават.   \"Подкрепата от държавата, обаче, трябва да бъде целенасочена и в сектори, които са традиционни за страната ни и за определените региони\", категорична бе тя. Народният представител каза още, че България произвежда всичко, което е необходимо, за да задоволи продоволствените си нужди от всички продукти, но на пазара присъстват продукти от целия ЕС и българските нямат достъп“.   По думите й е нужно да се предприемат законови мерки да се накарат търговците да осигурят това присъствие и да се стимулира българското производство. \"Всички тези предложения са записани в нашата алтернатива\", коментира още Светла Бъчварова.", "date": "2018.11.02", "title": "Земеделци  от Перник обсъждаха предложенията във \"Визия за България\" с проф. Светла Бъчварова"}
{"url": "http://epicenter.bg/article/Slavcho-Atanasov--Kak-Simeonov-da-podade-ostavka-pri-polozhenie--che-v-Plovdiv-protestiraha-6-choveka-/167255/2/0", "text": "\"Не виждам сериозни основания Валери Сименов да си подаде оставката\". Това обяви депутатът  от \"Обединени патриоти\" и бивш кмет на Пловдив Славчо Атанасов в интервю за \"Канал 3\" по повод исканията за оставката на вицепремиера.   \"Уважавам исканията на майките. Безспорно имаше неправилен изказ в неговото изявление. После г-н Симеонов се извини. Но най-важното, което и ако щете в чисто морален аспект, за което той се обвинява е, че той беше в основата на подготовката на тези закони, които тотално решават проблемите на тези майки с дечицата, които са увредени. Той беше в основата на подсигуряване на тези 150 милиона за майките. Това е истината – всеки прави неправилни изкази, като психолог го казвам\", обяви Атанасов. \"Моите уважения към майките, но този протест не е масов\", обясни още народният представител от НФСБ.   Той бе категоричен, че протестът вече се е политизирал. \"Просто протестът напоследък се изроди, защото се видя, че участват политически активни хора\", коментира народният представител . \"Не виждам повод един вицепремиер да си подаде оставката, когато протестът в София е не повече от 50 човека, в Пловдив вчера бяха 6 човека на протеста, а във Варна бяха 4\", заяви още Славчо Атанасов.", "date": "2018.11.02", "title": "Славчо Атанасов: Как Симеонов да подаде оставка при положение, че в Пловдив протестираха 6 човека?!"}
{"url": "http://epicenter.bg/article/Tsvetanov-shte-otkrie-7-ata-politicheska-akademiya-na-Zheni-GERB/167263/2/0", "text": "Председателят на парламентарната група на ГЕРБ и зам.-председател на партията Цветан Цветанов ще открие на 3 ноември 2018 г. (събота) в 9 часа седмата политическа академия на Жени ГЕРБ „Национално управление и сигурност. Политика на европейска свързаност в контекста на присъединяването на Западните Балкани“.   Форумът ще се проведе в хотел „Двореца“ във Велинград на 3 и 4 ноември. Събитието се организира съвместно от Жени ГЕРБ, Фондация „Конрад Аденауер“ и Сдружение „Граждани за европейско развитие на България“.   В рамките на форума председателят на ПГ на ГЕРБ ще изнесе лекция на тема „България – територия на сигурност и свързаност. Управленската програма на ПП ГЕРБ – национална политика с четиригодишен хоризонт и посока Западни Балкани“.   В официалното откриването на събитието ще участват и председателят на ЖГЕРБ Ирена Соколова и областният координатор на ГЕРБ-Пазарджик Найден Шопов. Гост-лектори на форума са министърът на вътрешните работи Младен Маринов, министърът на туризма Николина Ангелкова, министърът на енергетиката Теменужка Петкова, зам.-министърът на труда и социалната политика Зорница Русинова, евродепутатът от ГЕРБ/ЕНП и зам.-председател на групата на ЕНП в ЕП д-р Андрей Ковачев, представителят на Фондация „Конрад Аденауер” за България Торстен Гайслер, Максим Бенвенисти от УС на Организацята на евреите в България „Шалом”, политологът Антон Тодоров, както и социалният антрополог Харалан Александров.", "date": "2018.11.02", "title": "Цветанов ще открие седмата политическа академия на Жени ГЕРБ"}
{"url": "http://epicenter.bg/article/Siderov--Simeonov-i-Karakachanov-da-stanat-deputati--ne-sa-moite-ministri/167265/2/0", "text": ". Това каза пред \"Фокус“ лидерът на \"Атака\" Волен Сидеров.   „  Нека това да го разграничим много ясно. Много пъти са ми казвали: „Сега нали управлявате?“ – Не. Аз съм партньор на една голяма партия, която е взела основната власт. Ние сме единственият партньор, според избирателите, който може да застане там, и направихме това политическо сдружение с цел мандат, с цел управление и постигане на някакви неща, които сме написали. Но не съм управляващ. Ако аз бях министър-председател, нещата щяха да бъдат съвсем различни“, коментира Волен Сидеров.   Той каза още, че   за да измести \"Атака\", когато партията е била втора политическа сила в страната.   Подобна теза застъпиха днес и от ДПС. Движението призова премиера Бойко Борисов да върне двамата на депутатските банки. Това щяло да подпомогне чудесно бройката на мнозинството в пленарната зала по повод безсилието му да събере кворум. \"Двама нови депутати ще бъдат добро попълнение за Народното събрание\", каза Хамид Хамид.", "date": "2018.11.02", "title": "Сидеров: Един от двамата вицепремиери да подаде оставка и да се върне в НС като депутат"}
