{"url": "http://epicenter.bg/article/Vigenin--Predsrochnite-izbori-sa-reshenieto---nyama-spasenie-ot-tova--do-koeto-se-dokara-GERB-za-10-g-/178626/2/0", "text": "Парламентът е на доизживяване, а правителството е неспасяемо. Българското общество гледа в различна посока, ние гледаме в същата. Принципната ни позиция е, че предсрочните избори са решението на проблемите на страната. Това заяви секретарят на ПГ на „БСП за България“ Кристиан Вигенин в предаването „Още от деня“ по БНТ, съобщиха от пресцентъра на партията.  Той изрази мнение, че всеки следващ ден потвърждава тази теза и допълни, че с или без гласовете на БСП ще се намери мнозинство за нов министър, но животът на парламента ще бъде доста кратък.  „Няма спасение от това, до което се докара ГЕРБ след 10 години управление. Скандалите около властта от последните дни показват колко пропит от корупционни практики е парламентът“, категоричен бе социалистът. По думите му това НС не е по-различно от предишното.  „Към този момент решението ни остава да сме извън парламента, който бе превърнат в политическо блато. Ние нямаме работа там – ако сме вътре, ще бъдем обвинени, че сме част от статуквото. Искаме драстична промяна на модела и тя няма да дойде, ако сме част от ситуацията“, заяви Вигенин. Народният представител каза, че хората са омерзени от факта, че политиката се е свела до това - кой на каква цена си е купил апартамент.  „Ако ГЕРБ ни докара дотук, време е да си дадат почивка“, категоричен бе той.  По повод Европейските избори, Вигенин коментира: „Предстои скоро да вземем окончателно решение за цялата листа. Искаме да е ясно, че на първо място поставяме политиката“.  По думите му БСП трябва да има координация между европейската политика и националната, по която ще работят тук.  „Мотивиран съм да остана в българската политика, защото тук имаме важни задачи. Мисля, че е важно тук също да има хора, които разбират от европейска политика“, допълни той.  Вигенин припомни, че БСП са приели два документа – „Визия за България“ и „Визия за Европа“ и те трябва да се допълват и да вървят паралелно.  „Моето място е тук, в София, в националната политика“, допълни депутатът.  ", "date": "2019.03.26", "title": "Вигенин: Предсрочните избори са решението - няма спасение от това, до което се докара ГЕРБ за 10 г."}
{"url": "http://epicenter.bg/article/Zhenata-na-Lozan-Panov-e-rekordyor-po-evtin-apartament---chetiristaen-s-dva-garazha-za-225-evro-kv-m--/178539/2/0", "text": "Съпругата на председателя на Върховния касационен съд (ВКС) Лозан Панов – Елисавета се оказа безспорният лидер в класацията по най-евтино придобит луксозен апартамент от натрупалата популярност в последната седмица строителна компания \"Артекс\".  От справка в Имотния регистър става ясно, че на 10 април 2013 г. \"Артекс Инженеринг\" продава на \"Ганева 2000\" ЕООД апартамент от 172 кв.м. и два гаража, съответно по 19,5 и 19,7 кв. м., в кооперация на ул. Елемаг\" № 32 в елитния столичен квартал \"Изгрев\". В справката е посочено, че за общата площ (от 211,2 кв.м.) са платени 93 004,5 лв. или по 225 евро на квадрат. Проверка в един от най-големите сайтове за недвижими имоти установи, че средната пазарна цена на апартаментите в кв. \"Изгрев\" през март-април 2013 г. е била 1101 евро на квадрат. Така излиза, че ако Елисавета и Лозан Панови трябваше да придобият апартамента и двата гаража по пазарни цени от 1101 евро, то реалната стойност на имота щеше да достигне 232 531 евро или 455 761 лв., вместо платените 93 000 лв.  От публикуваните през годините отчети на \"Ганева 2000\" ЕООД, чийто едноличен собственик на капитала е съпругата на \"съдия № 1\", става ясно, че скромната сума за придобиването на толкова солиден имот е била налична във фирмената сметка. Финансовите отчети на дружеството обаче сочат, че ако трябваше да купи на реалните цени апартамента и гаражите, Елисавета Панова (по първи съпруг Ганева-бел.ред.) не би могла да го направи, просто защото фирмата й, поне по документи, не е разполагала с такъв паричен ресурс.  Макар да се оказва, че е платила около три пъти по-малко от заместник-председателя на ГЕРБ Цветан Цветанов (627 евро на кв.м.) и от министъра на правосъдието в оставка Цецка Цачева (670 евро на кв.м.) за техните апартаменти в кв. \"Изток\", жената на Лозан Панов купува своя имот от \"Артекс\" в не по-малко луксозна откъм изпълнение сграда, при това намираща се само на десетина метра от горната част на Борисовата градина, в някогашния жилищен комплекс \"Червена звезда\", сега квартал \"Изгрев\".  Между \"Осмели се да поискаш всичко\" и финото чувство за мярка  Апартаментът на Панови е на шестия етаж в луксозната бутикова сграда \"Елемаг Дипломат\" на едноименната улица. За високия ценови клас на имота говори и фактът, че жилищната кооперация е отличена в Националния конкурс \"Сграда на годината\" 2014 г. с Грамота за високо оценена номинация. \"Името на сградата напомня нещо специфично за мястото, предпочетено от посолства, като това на Германия, Русия, Япония, Аржентина. Престижът на района се дължи и на взискателните клиенти\", изтъкват предимствата на имота от строителната компания.  Подобно на сградата на Цветанов \"Летера\", блокът на семейството на председателя на ВКС има собствено лого под формата на лотос и собствено мото - \"Осмели се да поискаш всичко\". \"Логото на сградата намира своите елегантни интерпретации във фасадата, фоайето, вътрешните апартаментни врати като изтънчен орнамент, обединяващ акцент и своеобразна гаранция за качество. Емблематичната визия на \"Елемаг Дипломат\" няма за цел да шокира и доминира. Тя излъчва класата на архитектурата, вземаща за отправна точка потребностите на човека и града, изразяваща стил и фино чувство за мярка\", гласи друга част от представянето на сградата. За това, че е нелогично квадратен метър в сградата да струва по-малко от 450 лв., говори и друг факт - интериорните общи части са с луксозна дървена ламперия, а вместо традиционния гранит или камък, подът е покрит с висококачествен мокет, оставящ усещането на живеещите и на гостите в сградата, че се намират на дипломатически прием.  Самият апартамент на Панови се състои от дневна с трапезария, разположени на площ колкото една боксониера - 41 кв.м., плюс кухненски бокс, две спални от по 20 кв.м., един кабинет, две бани, два санитарни възела, мокро помещение и две тераси.  Макар да е длъжен като магистрат да декларира собственото, така и имуществото и доходите на своята съпруга и пълнолетните членове на своето семейство, досега Лозан Панов никога не е посочвал в декларациите си луксозното жилище в \"Изгрев\", което се оказва закупено на силно занижени цени. Избягването на декларирането на апартамента е станало възможно, защото той е придобит от фирмата на Елисавета Панова, а не от нея като физическо лице.  Преди две седмици заради отказ да подаде имуществена декларация пред Сметната палата за 2016 г., Административният съд в София-град окончателно потвърди глобата от 1000 лв., която Панов трябва да плати за допуснатото административно нарушение. Казусът продължи близо две години, като Панов обжалва наказанието пред две съдебни инстанции, които потвърдиха, че е бил длъжен да направи публично достояние имуществото си. Заради нарушението срещу семейство Панови започна и пълна данъчна ревизия, която установи несъответствие в доходите им за повече от 100 000 лв., като казусът продължава да е висящ.  Ръководен от Панов съд е контролирал актовете на администрацията, свързани със строителство  Имотът в \"Изгрев\" е един от много, които Елисавета и Лозан Панови притежават, като се оказва, че не е единственият, който те купуват на силно занижени цени. В конкретния случай обаче евентуален мотив за изгодната цена може да се търси и в ролята, която Панов е имал като съдия във Върховния административен съд през 2013 г., когато сделката е реализирана и особено в един предходен период от неговото кариерно израстване на магистрат. Добре известен факт е, че в периода 2007-2012 г. настоящият ръководител на ВКС е бил председател на Административния съд София-град. Видно от богатото портфолио на \"Артекс\", строителната компания реализира своите проекти изцяло на територията на Столичната община. Така се оказва, че в един момент голяма част от издадени предписания, забрани, наказания и други актове на местната или на централната администрация, свързани с целия цикъл от проекта, през издаването на разрешения, изпълнение и така до завършването на даден обект на територията на София, са подлежали на съдебен контрол именно пред инстанцията, която в продължение на пет години е била ръководена от Лозан Панов, чиято съпруга купува през фирмата си имот като за дипломати на цена като за социално слаби.  След като миналия петък стана ясно, че Антикорупционната комисия и прокуратурата проверяват дали при председателя на парламентарната група на ГЕРБ Цветан Цветанов може да се говори за облагодетелстване чрез лобизъм, свързан с приетата от Народното събрание поправка в Закона за устройство на територията, то би било редно да се установи – дали и как съдебната власт е разглеждала конкретни казуси, свързани с дейността на фирма, чийто купувач на преференциални цени се оказва и съпругата на председателя на Върховния касационен съд.  На 10 април 2013 г. \"Ганева 2000\" ЕООД купува от \"Артекс Инженеринг\" апартамент и два гаража в луксозна сграда в квартал \"Изгрев\" на цена от 225 евро за квадрат.  Името на съпругата на “съдия № 1” Лозан Панов – Елисавета, придоби обществена популярност преди две години. Тогава се разбра, че на (полу)тайна сбирка на т.нар. Група “Арго”, провела се през лятото на 2016 г. и в присъствието на подсъдимия издател Иво Прокопиев, на настоящия ръководител на Антикорупционния фонд Николай Стайков и на настоящия ръководител на българската редакция на “Свободна Европа” Иван Бедров (направили обществено достояние имотните придобивки на Цветан Цветанов и Цецка Цачева), бившият правосъден министър (сега партиен лидер) Христо Иванов определя Елисавета Панова като “Черен лебед”, в контекста на това, че миналото й би попречило на издигането на Лозан Панов като кандидат за президент. Панова дори загуби на първа инстанция съдебно дело за разкритията на вестниците “Телеграф” и “Монитор” за наличието на нейна криминална регистрация в миналото.  Какво точно е визирал Иванов с определянето на Панова като “Черен лебед”, така и не стана ясно, но с оглед на настоящия контекст и източниците на разкрития за имотите на управляващите, то не е изключено лидерът на “Да, България” да е имал достъп до информацията, уличаваща съпругата на председателя на ВКС в закупуването на имот на силно занижена цена още от времето, когато е бил министър на правосъдието в периода 2014-2015 г., т.е. година след вписването на сделката между “Артекс” и “Ганева 2000” ЕООД. Още повече, че Имотният регистър към Агенцията по вписванията е на пряко подчинение на Министерството на правосъдието..    ", "date": "2019.03.26", "title": "Жената на Лозан Панов е рекордьор по евтин апартамент - четиристаен с два гаража за 225 евро кв.м. "}
{"url": "http://epicenter.bg/article/VV/178541/2/0", "text": "съобщава   Имало е задълбочен разговор. От всички членове само Пламен Нунев е застанал на позицията на Цветанов. Премиерът е държал решението да стане официален факт на заседанието на Изпълнителната комисия, която ще бъде свикана в четвъртък. Премиерът е изразил неудовлетворение, че Цветанов е активирал структурите да се организират в негова подкрепа с декларацията \"Цветанов е невинен\". Изваждането на който и да е депутат от парламента трябва да мине през неговата собствена воля. Цветанов трябва да бъде убеден в правилността на това решение на Изпълнителната комисия и сам да си подаде оставката, заяви Велева.   След разразилата се драма простите отговори и убеждаването в законовото основание очевидно е преценено, че няма да свършат достатъчен обем работа, заяви политическият анализатор Георги Харизанов. Скандалът с практиката да се купуват имоти на данъчна оценка се разраства и цялата тема започва да става изключително неприятна. Всеки замесен в нея започва да търпи публични щети и да ги пренася върху политическия субект, на който принадалежи. Затова БСП са толкова тихи в последните дни, защото рекордьорът в това отношение е Нинова, добави Харизанов.   По думите му в   Интелигентни хора да съсипят собствената си партия в навечерието на избори, забравете за този сценарий. Той е външно продуциран, посочи политическият анализатор.    категорична бе Валерия Велева. Когато си сгрешил, трябва да си поемеш отговорността, добави тя.   И аз така мисля. Историята показва, че опитите за тръгване срещу лидерите, особено срещу успешни лидери като Бойко Борисов, не са довели до нищо успешно, коментира Харизанов.   И двамата събеседници определиха като много високи организационните качества на Цветанов в партията.   „  заяви Велева и определи действията на премиера като „адекватни”. „В ГЕРБ незаменим е само един. Усещането, че се създава втори център на власт от Цветанов е грешно усещане”, подчерта Велева.   , чистиш това тяло.  Тази партия няма проблем с подкрепата за своя лидер. Борисов винаги е казвал - аз създадох партията, но в последно време се отдаде на международна дейност. Цветанов успя да създаде изключително стройна и добре организирана партия, няма конкурент в своите организационни качества.  подчерта тя.   Няма по-подредено работеща партия от ГЕРБ и това е заслуга на Цветанов.   Без значение дали са законни или не са. За да съхрани репутацията на ГЕРБ, премиерът трябва да тушира обществените настроения, без значение какви са вътрешните нагласи в партията, коментира другият гост в студиото Георги Харизанов.   , обясни журналистката и продължи:   Затова в ГЕРБ няма тези проблеми, които имат БСП, ДПС, СДС. Имаш проблем, болест - чистиш това тяло. Тежко е решението, което трябва да вземе премиерът. Между Борисов и Цветанов имат силно приятелство, но да се вземе такова тежко решение, показва силата на Борисов, смята Велева.    Цветанов влезе в политиката с една обикновена заплата. На всички политици трябва да им стоят в коридорите цървулите, за да знаят откъде са тръгнали. Покупката на апартамент с асансьор в средата на хола показва промяна на мисленето, която се наказва, каза още Валерия Велева.   Както Харизанов, така и Велева се съгласиха, че при Цветанов го има елементът \"търговия с влияние\" - заради проекта \"Златен век\" на \"Артекс\", срещу хотел \"Маринела\" в столичния квартал \"Лозенец\". Харизанов обаче защити Цветанов, че промените в Закона за устройство на територията (ЗУТ) от 25 януари, 2017 година, не били със задно действие, обаче \"някакъв си зам.-министър\" (бел. ред. - регионалният зам.-министър Валентин Йовев) го изтълкувал така за проекта \"Златен век\".   ", "date": "2019.03.26", "title": "Съдбата на Цветанов решена след лични разговори на Борисов с ИК на ГЕРБ (ВИДЕО)"}
{"url": "http://epicenter.bg/article/Yotova--Kampaniyata-ni-za-evroizborite-e-kato-na-provintsialna-strana--zabita-v-natsionalni-problemi/178583/2/0", "text": "„Членството в Европейския съюз не означава, че някой друг трябва да взема решенията вместо нас. Не трябва да чакаме само механичния превод на европейските директиви.“ Това заяви вицепрезидентът Илияна Йотова на дискусия „България 2019 – нови хоризонти: съмнения, надежди, перспективи“, съобщиха от прессекретариата на президента.   Форумът, на който млади експерти представиха своите визии за развитието на страната, се организира от Институт за социална интеграция и Фондация „Фридрих Еберт“.   По думите на вицепрезидента рискуваме да проведем кампания за европейските избори като „провинциална“ страна, да се изключим от големия разговор за бъдещето на Европа. „В България липсва дебат за нашето място в ЕС, за функционирането на съюза и съдържанието на политиките му“, отбеляза Илияна Йотова. „Когато имаме ясни позиции, можем да търсим своите съюзници в Европа“, изтъкна вицепрезидентът.   Илияна Йотова заяви, че страната ни няма позиция за новата отбранителна политика на ЕС, а тя крие рискове от създаването на втори Шенген – този път в сферата на отбраната. Нямаме позиция и по отношение на европейските финанси за следващия програмен период.   Вицепрезидентът коментира пакета „Мобилност“, като подчерта, че българската държава не му е обърнала необходимото внимание навреме. Гласуването му в дневния ред на Европейския парламент в „12 без 5“, без достатъчно аргументи и сериозна дискусия Илияна Йотова определи като поредната проява на двойни стандарти. „Малко над 300 души се опитаха да решат съдбата на хиляди европейски граждани“, отбеляза вицепрезидентът.   „Да се опитаме да проектираме националните проблеми върху европейските политики“, призова Илияна Йотова. По думите на вицепрезидента в България не се води дебат и за националните приоритети, липсва диалогът с гражданите и експертите по важните за страната теми. „Най-лошите проявления на тази липса са в българското законодателство, което се ремонтира постоянно именно заради липсата на експертна оценка и на аргументирана дискусия“, заяви Илияна Йотова.   „Разговорът за демография е разговор за икономиката и нейното развитие“, убедена е вицепрезидентът. По думите на Илияна Йотова в България не се прави целенасочена политика с ясни приоритети за развитие в следващите години. Вицепрезидентът посочи, че страната ни има много неизползван потенциал за развитие в редица области – високите технологии, туризма, селското стопанство.   „Нулевите години във вузовете може да са инструмент в борбата с несъответствието между търсене и предлагане на пазара на труда, но те не правят политика“, отбеляза Илияна Йотова. Вицепрезидентът изтъкна, че българската държава е донор в Европа и света на много добре подготвени кадри.   „Липсва реална национална политика за западащите и периферните региони на България. Европейските средства не са достатъчни за развитието на икономиката“, подчерта Илияна Йотова.   Визиите на млади автори за развитието на България са събрани в книга. Вицепрезидентът поздрави авторите и издателите за смелото начинание и изтъкна важността на такъв тип форуми, на които се обменят идеи за развитието на страната.", "date": "2019.03.26", "title": "Йотова: Рискуваме да проведем кампания за европейските избори като „провинциална“ страна"}
{"url": "http://epicenter.bg/article/Danail-Kirilov--Nay-veroyatno-Izpalnitelnata-komisiya-na-GERB-shte-zasedava-v-chetvartak-/178589/2/48", "text": "Най-вероятно Изпълнителната комисия на ГЕРБ ще заседава в четвъртък. Това каза председателят на Правната комисия и депутат от ГЕРБ Данаил Кирилов пред журналисти, предаде Агенция \"Фокус\".  „Във връзка с имотите в кв. \"Изток\", заявявам, че към настоящия момент, т.е. сигурен съм в това, не е имало събиране на Изпълнителната комисия на ПП ГЕРБ. Смятам, че такава комисия вероятно ще се състои четвъртък\", допълни Кирилов.  Не са водени разговори да заема поста министър на правосъдието, каза още Данаил Кирилов.  „По отношение и във връзка с твърденията за позицията министър на правосъдието, заявявам, че такива разговори с мен не са провеждани до този момент“, обяви той.  „Знаете, че това е правомощие на министър-председателя на Република България. Ако има нещо в тази връзка, смятам, че ще разберете своевременно за това\", коментира Данаил Кирилов.  ", "date": "2019.03.26", "title": "Данаил Кирилов: Най-вероятно Изпълнителната комисия на ГЕРБ ще заседава в четвъртък "}
{"url": "http://epicenter.bg/article/Borisov-podpisa-zapovedite-za-osvobozhdavane-na-Krasimir-Parvanov-i-Vanya-Koleva-/178592/2/0", "text": "Със заповед на министър-председателя Бойко Борисов от длъжността заместник-министър на енергетиката е освободен Красимир Първанов. Това съобщиха от правителствената информационна служба.  Подписана е и заповедта за освобождаване на Ваня Колева от поста заместник-министър на младежта и спорта.  Оставките на двамата са заради скандала с имотите на властта.   Припомняме, че оставката на Ваня Колева бе поискана от премиера Борисов. Преди дни стана ясно, че тя ще е съседка на Цветан Цветанов в сградата на улица \"Латинка\" 8 в престижния столичен квартал „Изток”.  Цветанов е кум на Колева. Тя е купила апартамент от над 230 квадратни метра и гараж за общо 665 хиляди лева, показва справка от Агенцията по вписванията.  Сделката ще се финансира с банков кредит.  Сметките показват, че цената на квадрат за Ваня Колева е около 1300 евро. Според брокери в района цените са двойни.  Вчера бък бТВ разкри, че зам.-министърът на енергетиката Красимир Първанов също е с апартамент на преференциални цени. Днес той увери, че не му е оказван натиск да подаде оставка.  През есента на 2018 г. Първанов купува апартамент от 150 кв. м заедно с два гаража с обща площ на гаражите от 50 квадрата за сумата от 240 хиляди лева. Това прави точно по 616 евро на кв. м.  Първанов се сдобива с имота на 28 септември 2018 г.  Апартаментът в луксозния блок се намира в кв. „Изток” на ул. „Тинтява”, или на няколко пресечки от сградите, където с недвижими имоти се сдобиха Цветан Цветанов и Цецка Цачева.   ", "date": "2019.03.26", "title": "Борисов подписа заповедите за освобождаване на Красимир Първанов и Ваня Колева "}
{"url": "http://epicenter.bg/article/Radev-v-Kayro--Balgariya-shte-e-glasat-na-Egipet-v-ES-za-reshavane-na-problemite-s-migratsiyata/178596/2/0", "text": "България да е гласът на Египет в Европейския съюз за решаването на проблемите, свързани с нелегалната миграция и тероризма. За това призова президентът Румен Радев след среща с колегата си Абдел Фатах ас Сиси, предаде bTV.   На първата си визита в Кайро президентът Радев беше посрещнат с думите, че тя е върхова точка в двустранните отношения между двете държави и резултат от няколко месеца усилена работа и посещение на премиера Борисов в северноафриканската държава през октомври.    Абдел Фатах ас Сиси призова за отпор на тероризма:   „ Египет поема голямо бреме за пресичането на незаконната миграция и осигуряването на границите. Ние сме изправени пред едни и същи предизвикателства и това изисква от нас обединяване на усилията”, допълни египетският президент, като акцентира, че за справянето с нелегалната миграция трябва политическа воля.   Президентът на България от своя страна обяви, че страната ни ще бъде гласът на Египет в ЕС по тези въпроси:   „ България и Египет са естествени съюзници в борбата с тероризма е нелегалната миграция. България приветства усилията на Египет за разширяване на диалога между Африканския съюз и Лигата на арабските държави и ЕС”, каза Румен Радев по време на съвместните изявления с президента на Египет Абдел Фатах ас Сиси.   Според българския президент България и Египет, като държави от двете страни на един размирен регион, трябва да полагат общи усилия за стабилизирането му.   „ България има своята отговорност, проблемите, които стоят в региона, гласът на Египет да бъдат чути по-силно в ЕС. От стабилността в региона на Близкия изток и Северна Африка зависи и стабилността на Европа. Обсъдихме общи действия и отговор на тези предизвикателства. Никоя страна не е способна да се справи сама”, обяви Радев.   Той покани президента Сиси да посети България. По време на пленарните разговори между двете делегации е постигнато съгласие, че има необходимост от нови споразумения за нашето двустранно сътрудничество и подписахме споразумения за Бизнес съвет и комисия за сътрудиничество.   Паралелно с пленарните разговори се провежда и бизнес форум с участие на повече от 30 български фирми и много египетски. На него се обсъжда между България и Египет да има съвместни производства и излизане на трети пазари:   „ Приоритетни области, които набелязахме, са не само военното сътрудничество - това е и енергетиката, защото двете страни могат да предложат алтернатива за диверсификация на доставки и маршрути за доставка на природен газ , автомобилна индустрия храни, селско стопанство и много други важни сектори”, заяви още президентът Радев. ", "date": "2019.03.26", "title": "Радев в Кайро: България ще е гласът на Египет в ЕС за решаване на проблемите с миграцията"}
{"url": "http://epicenter.bg/article/Revizoro--Bez-Tsvetanov-v-parlamenta-shte-bade-mnogo-po-trudno-/178597/2/48", "text": "При всички случаи ще бъде трудно без Цветан Цветанов – факт е, че благодарение на него се осъществява кворумът. Това каза пред журналисти народният представител от ПГ на „Обединени патриоти“ Емил Димитров, предаде Агенция „Фокус“.  „За да го има кворумът, заслугата на Цветанов не е малка. Без него ще бъде много по-трудно. Не съм сигурен дали ще има друга фигура, която излъчена от големия коалиционен партньор, така да може да комуникира с всички политически сили“, допълни Димитров, който е депутат от гражданската квота на ОП.  На въпрос дали кабинетът е стабилен, Димитров отговори: „Какво му е да е нестабилен? Има си министър временно изпълняващ  . Това е проблем, който ГЕРБ трябва да решат“.  „Не знам какви са цените, но когато човек живее 9 години, в София е хубаво да има апартамент. Щом са тези цените, да си носи отговорността“, допълни Димитров.  ", "date": "2019.03.26", "title": "Ревизоро: Без Цветанов в парламента ще бъде много по-трудно "}
{"url": "http://epicenter.bg/article/Tast-ubi-zet-si-s-nozh-pri-domashna-svada-v-Belitsa-/178540/3/0", "text": "41-годишен мъж беше убит снощи в град Белица край Разлог, убиецът е задържан.  Снощи към 20:30 ч. е възникнал скандал между Михаил И., съпругата му и тъщата му. Той започнал да ги тормози и да им налита на бой, тогава тъстът му взел нож и му нанесъл прободни рани в областта на шията и слабините. Вследствие на кръвозагуба 41-годишния мъж е починал.  Тъстът се е обадил сам в полицията и се е предал пред органите на реда. Трупът на убития в 6:00 ч. бе транспортиран за аутопсия в МБАЛ Благоевград.", "date": "2019.03.26", "title": "Тъст уби зет си с нож при домашна свада в Белица "}
{"url": "http://epicenter.bg/article/NAP-pravi-analiz-na-sdelkite-na--Arteks--/178577/4/0", "text": "Националната агенция за приходите прави анализ на сделките на фирма „Артекс“, при които представители на властта са придобили имоти под пазарната цена. Това съобщиха за програма „Хоризонт“ на БНР от приходната агенция.  Оттам не могат да разкриват подробности около случая преди края на проверките.  От агенцията категорично отрекоха информацията, че са опростени просрочени задължения от 20 милиона лева на фирмата, натрупани от неплатени данъци и осигуровки.  ", "date": "2019.03.26", "title": "НАП подхваща сделките на „Артекс“, прави им анализ"}
{"url": "http://epicenter.bg/article/Dokladat-na-Myuler--Kray-na-isteriyata-s--ruskata-namesa--v-SASht---OBZOR--/178575/11/33", "text": "Държавният глава на САЩ Доналд Тръмп може да си отдъхне с облекчение: специалният прокурор Робърт Мюлер не е открил доказателства за заговор с Русия по време на кампанията за президентските избори от 2016 г.  В неделя следобед, главният прокурор на САЩ Уилям Бар представи първото, „четиристранно\" резюме на доклада на Мюлер с „основни заключения\". Заглавието накара Белия дом да въздъхне с облекчение: няма доказателства, че екип на Тръмп е действал заедно с Русия за манипулиране на президентските избори в САЩ през 2016 г.  Тръмп и републиканците възприеха резюмето на Бар като ясна „победа\". Американският президент отиде дори още по-далеч: той поиска разследване и на „другата страна“.  Демократите, от друга страна, настояват Бар да представи целия доклад на Мюлер, заедно с доказателствата. Настояха също за това Бар и Мюлер да бъдат разпитани под клетва. Спорът за публичното обявяване на действителния доклад на Мюлер би могъл да стигне до Върховния съд и да доведе до конституционна криза в САЩ.  Докладът обаче не успява да даде отговори на някои чувствителни въпроси, което е гаранция за това, че спорът за митичната руска намеса в страната ще продължи. В крайна сметка, политическият дебат трябва да бъде решен само на президентските избори през 2020 г. - ако темата все още изобщо интересува американските гласоподаватели.    Резюмето за резултатите от разследването на специалния прокурор на САЩ Робърт Мюлер за предполагаемата руска намеса в президентските избори в страната от 2016 г. не съдържа нищо ново в обосновката за обвинението срещу Москва. Това заяви пред журналисти говорителят на Кремъл Дмитрий Песков, предава TACC.  „Видяхме някакъв вид резюме [на доклада на Мюлер], което обаче не казва нищо ново, освен признаването на липсата на тайно споразумение [между Москва и избирателния щаб на президента на САЩ Доналд Тръмп]\", подчерта пред журналисти Песков.  Държавният глава на САЩ Доналд Тръмп може да си отдъхне с облекчение: специалният прокурор Робърт Мюлер не е открил доказателства за заговор с Русия по време на кампанията за президентските избори от 2016 г. Той обаче не успя да даде отговори на някои чувствителни въпроси, което е гаранция за това, че политическият спор в страната ще продължи, коментират в редакцията на водещото германско издание Der Spiegel.  Удовлетворението бе изписано на лицето на Доналд Тръмп – неговият триумф е пълен. „Жалко, че страната ни трябваше да премине през това“. И след това изречение, типично за нрава на настоящия лидер на Белия дом: „Честно казано, жалко, че вашият президент трябваше да премине през това“.   Така президентът на САЩ посрещна новината след необичайно спокоен уикенд, прекаран в имението му във Флорида. В продължение на почти 48 часа Тръмп - и с него почти цялата страна - чакаше това, което щеше да излезе наяве с доклада, който руският специален следовател Робърт Мюлер завърши в петък. Щеше ли да го оневини, или напротив? Дали този кошмар за нацията ще свърши – или пък тепърва ще започне?  В неделя следобед, главният прокурор на САЩ Уилям Бар, началникът на Мюлер, представи първото, „четиристранно\" резюме на доклада за Русия с „основни заключения\". Заглавието накара Белия дом да въздъхне с облекчение: няма доказателства, че екип на Тръмп е действал заедно с Русия за манипулиране на президентските избори в САЩ през 2016 г.  Процесът на импийчмънт, за който много критици на Тръмп мечтаят, е много далеч. Но докладът съвсем не означава, че демократите трябва да си почиват. Мюлер изрично отказа да „освободи” Тръмп от обвинението, че той се опитал да възпрепятства разследването на Русия. Действителното съдържание на доклада на Мюлер остава в тайна: Бар не е цитирал буквално нито едно изречение от него, спомена само два непълни откъса.  Да. Тази историческа, вече впечатляваща основа на доклада Мюлер, с която започна Бар, слага край на дебата. Мюлер официално потвърждава, че Москва е провеждала кампания за дезинформация, главно чрез социални медии, за да „влияе\" на президентските избори в САЩ през 2016 г. В същото време, руското правителство „хакна успешно компютри и електронни писма от демократите и пусна откраднатите материали чрез различни посредници, включително платформата за разкриване на WikiLeaks“.  Не. Според Бар, Мюлер е освободил екипа на Трамп от подозрение по този въпрос. Нито един от помощниците на Тръмп не е имал обща кауза с Русия: „(...) разследването не е доказало, че членовете на екипа на кампанията на Тръмп са се наговорили или са се координирали с руското правителство в техните кампании\", уверен е Мюлер.  Тази констатация попари самоуверността на демократите и левичарските американски медии. Но остава въпросът без отговор: Защо толкова много консултанти на Тръмп бяха привикани да свидетелстват под клетва през последните две години - когато всъщност е нямало какво да прикриват?  Според Бар, Мюлер няма „убедително\" заключение по този въпрос, поради което министърът, след консултация със своя заместник Род Розенщайн, е приложил принципа „под съмнение на подсъдимия\". Тук Бар цитира дословно: „(…) този доклад не заключава, че президентът е извършил престъпление, но не го и освобождава от подозрение“. Поради неясните доказателства Мюлер в крайна сметка се въздържа от официално решение на обвинението и оставя такова да бъде взето от Бар. А той се произнесе в полза на Тръмп. Въпреки това, не може да става въпрос за „цялостно и пълно освобождаване“, за което настоява президентът на САЩ.  Не стана ясно. Резюмето на Бар дори се фокусира върху въпроса за вината на Тръмп. Но съдържанието на целия доклад на Мюлер, остава неизвестно.   Екипът на Мюлер, според Бар, е изслушал около 500 свидетели и е поискал информация от чужди правителства 13 пъти. Един свидетел не е било възможно да бъде изслушан лично – това е самият президент на САЩ Доналд Тръмп.  Бар накратко коментира 34 съдебни дела и признания, които Мюлер е завел през последните месеци. Например, 25 руснаци бяха обвинени в манипулиране на изборите и няколко съветници на Тръмп - в други престъпления (измама, укриване на данъци, пране на пари, лъжесвидетелстване). Сред тях са бившият съветник по сигурността Майкъл Флин, бившият шеф на кампанията на Тръмп Пол Манафорт и бившият му адвокат Майкъл Коен. Дори само това показва, че Тръмп е обграден с престъпници.  Вероятно е политическата дискусия да продължи. Тръмп и републиканците виждат резюмето на Бар като ясна „победа\". Тръмп отиде още по-далеч в неделя: той изопачи решението на Бар в негова полза и поиска разследване и на „другата страна“.  Демократите, от друга страна, настояват Бар да представи целия доклад на Мюлер, заедно с доказателствата. Те също искат да разпитат Бар и Мюлер под клетва. Спорът за публичното обявяване на действителния доклад на Мюлер би могъл да стигне до Върховния съд и да доведе до конституционна криза в САЩ.   В крайна сметка, политическият дебат трябва да бъде решен само на президентските избори през 2020 г. - ако темата все още изобщо интересува американските гласоподаватели.  Американското министерство на правосъдието, което изпълнява функциите на главна прокуратура на Съединените щати, обяви резултатите от разследването на специалния прокурор Робърт Мюлер, които потвърдиха липсата на тайни споразумения между Москва и щабът на Доналд Тръмп по време на предизборната кампания през 2016 г, пише в. „ВЗГЛЯД“.  Председателят на правната комисия на Камарата на представителите на Конгреса на САЩ Джералд Надлер заяви, че главният прокурор Уилям Бар е предал на законодателите заключенията на Мюлер относно намесата на Русия в американските избори, съобщава ТАСС.  Ръководителят на американското министерство на правосъдието, Уилям Бар, уведоми ръководството на правните комисии на Сената и на Камарата на представителите на Конгреса, че след разследването на Мюлер не са издадени класифицирани обвинения.  В доклада изрично се посочва, че всички заключения „са оповестени публично“, и не се предполага представянето на „нови обвинения“.  Освен това Мюлер заключи, че американският президент Доналд Тръмп не е извършил никакви престъпления, които биха могли да се разглеждат като действия, насочени към възпрепятстване на правосъдието.  Припомняме, че в петък американският специален прокурор Робърт Мюлер приключи разследването за намесата, приписвана на Русия на американските избори.  По-рано Адам Шиф, ръководител на комисията по разузнаване на Камарата на представителите, заяви, че с оглед на резултатите от разследването на Мюлер могат да бъдат предявени нови обвинения.  Рудолф Джулиани, личният адвокат на президента Тръмп, заяви в неделя, че президентът е в „забележително добро настроение“, като Белият дом очаква заключенията на доклада на специалния прокурор Робърт Мюлер, пише електронното издание на американския вестник The Hill.  \"Президентът е в доста добро настроение\", каза Джулиани.  „Той никога не е ужасно притеснен от тези неща. Единственият път, когато президентът някога е бил притесняван, е, когато преследват други хора. Когато преследват хората, които работят с него, той чувства, че плащат много несправедлива цена ”, добави той.  Politico също съобщи в неделя, че старшите съветници, адвокати и приятели на Тръмп са му казали през уикенда, че не трябва да се притеснява в очакване заключенията на Мюлер. Тръмп прекара уикенда в резиденцията си „Мар-ла-Лаго“ в Палм Бийч, Флорида.  Мюлер, който разследваше намесата на Русия в президентските избори през 2016 г., представи своя заключителен доклад пред главния прокурор Уилям Бар. Обобщение на основните констатации на Мюлер би могло да се сподели с Конгреса и да се оповести веднага след уикенда според първоначалните информации.   Консерваторите до голяма степен празнуваха предаването на доклада на Мюлер и разкритията, че няма да издава допълнителни обвинения като доказателство, че Мюлер не е установил връзки на кампанията на Тръмп с Русия.  В неделя сутринта Тръмп прекъсна мълчанието си в социалната мрежа „Туитър“, продължило повече от 40 часа, като каза на последователите си \"Добър ден\" и написа лозунга си за кампанията \"Направете Америка отново велика \" с главни букви.  Председателят на Камарата на представителите на Конгреса на САЩ Нанси Пелоси ще се противопостави на провеждането на закрит брифинг за резултатите от разследването на специалния прокурор Робърт Мюлер за намесата, приписвана на Русия на изборите в САЩ през 2016 г., ако такъв бъде предложен от Министерството на правосъдието на САЩ. Тя обяви това в събота по време на телефонна конференция с участието на демократите, контролиращи долната камара на законодателната власт, съобщи Politico, цитирайки източниците си в партията.  Според тях Пелоси е обещалa на демократите, че ще спре всякакви опити на Министерството на правосъдието да разкрие пред ограничен кръг от депутати подробностите по разследването зад затворени врати. Тя предположи, че Министерството ще предприеме подобна стъпка, за да не публикува подробностите по доклада. Пелоси също така изрази загриженост, че Министерството може да представи само пред лидерите на републиканците и демократите в двете камари на Конгреса данните от разследването. Всички участници в телеконференцията, отбелязва изданието, говориха за пълна прозрачност при информирането на законодателите за резултатите от разследването.  Politico изтъква, че демократите са убедени, че всички заключения, съдържащи се в доклада, трябва да им бъдат представени и публикувани. Те сравниха изискванията си за прозрачност с усилията на републиканците да получат подробна информация за разследването на ФБР във връзка със скандала около официалната кореспонденция на Хилари Клинтън, която, като ръководител на Държавния департамент е използвала лична електронна поща за служебни цели. След това републиканците успяха да получат хиляди текстови съобщения от служители на ФБР, участвали в разследването на Клинтън, както и записи на агенти, вътрешни имейли и хиляди файлове. Демократите наричат този случай прецедент, потвърждаващ валидността на техните призиви за пълна прозрачност на процедурите на Мюлер.  Лидерите на демократите в Камарата на представителите очакват от Министерството на правосъдието да им изпрати основните заключения на доклада на специалния прокурор в неделя или в понеделник. Председателят на правната комисия на долната камара на конгреса, Джеролд Надлър (от щата Ню Йорк), който вероятно ще бъде първият, който ще получи документа, заяви, че незабавно ще уведоми за това други законодатели. Той също така каза, че неговата комисия ще поиска от Министерството на правосъдието да запази цялата документация за разследването на Мюлер.  Доналд Тръмп заяви, че Робърт Мюлер организира „лов на вещици“. Какво обаче би се случило, ако специалният обвинител се окаже добрата фея-кръстница, носеща късмет за нов мандат след 2020 година на сегашния президент? Въпросът задава в коментар световната агенция AFP.  Докладът на Робърт Мюлер за руските връзки на Тръмп се очаква от дълго време, но в петък беше предаден само на главния прокурор Уилям Бар. Някои нишки отсега водят към съдържанието му.  Основните му принципи отсега са кристално ясни.  Накратко Мюлер проверява дали Тръмп и неговата предизборна кампания от 2016-та не са в „един отбор“ с руски агенти и дали Тръмп ен се опитва да провали разследването.  Демократите, които контролират Долната камара на Конгреса вече започнаха да говорят за импийчмънт.  Но ако на теория един заклеймяващ доклад би могъл да е сигнал за предизвестената политическа смърт на Тръмп, доклад, който не успява да предложи нови сериозни схватки би могъл да се окаже повод за свръхнатоварена с гняв предизборна кампания за втори президентски мандат. В петък се получи и първият сигнал, които препраща към този втори сценарий. И той се съдържа в посланието, което отправи Мюлер, когато предаваше своя доклад – той не желае да повдига нови обвинения. А в изминалите две години вече обвини 34 души, сред които и шестима бивши съдружници на Тръмп.  Спекулациите обаче изобилстват и се разпространяват бързо – говори се, че той може да навлезе по-надълбоко в президентското близко обкръжение и да се насочи към зет му Джаред Кушнер и сина му Доналд Тръмп Младши. Естествено, първата реакция на Белия дом, минути след връчване на доклада, беше тиха.   От голф игрището в Палм Бийч, където Тръмп замина още рано в петък, чиновниците заявиха, че президентът няма предвидени в програмата си повече срещи с журналисти.  Бар заяви, че той може да изпрати послание до Конгреса с обобщение или „принципни заключения“.  Истинската битка ще е за исканията от Конгреса – и от по-голямата публика, да се предостави целият доклад, както и подкрепящите го правни документи.   Демократите са убедени, че разкритията на Мюлер могат да подхранят техните собствени силно политизирани проучвания. Те имат специален интерес да могат законодателите да ползват доклада преди Белия дом. Те са наясно, че в момента, в който Тръмп получи екземпляр от него, той ще използва очарованието на онлайн присъствието си, за да формира обществената представа за съдържанието на доклада.  През отминалата седмица Тръмп се похвали няколко пъти, че има вече над 100 милиона последователи на различни платформи, особено в Туитър, така той може да се представи като жертва на политическа вендета. Няколко пъти повтори „лов на вещици“ и поясни, че дори към „наркотрафикантите и трафикантите на хора“ се отнасят по-добре“.  Така че този доклад може да се окаже подаръка, който той очаква и от който има нужда, за да докаже, че въпреки всичко именно той е правият.  В сряда обвинителите по делото за руска намеса в президентските избори през 2016 обявиха, че доказателства, събрани от специалния съветник Робърт Мюлер, са станали притежание на руснаците и са „качени“ онлайн в интернет, пише The Guardian. Според тях това е опит да се дискредитира неговото разследване за намеса на Москва в американската политика.  Повече от 1000 файла, които са обменяни конфиденциално между офиса на Мюлер и адвокатите са били „качени“ в специален сайт, а в Туитър е обявено как да се стигне до тях. Съобщението гласяло: \"Ние получихме достъп до базата данни на специалния съветник Мюлер, като „хакнахме“ руски сървър с информация за руското джудже. Може да видите всички файлове, които Мюлер има за ИРА и за тайното руско споразумение. Насладете се на четенето им!\"  ", "date": "2019.03.26", "title": "Докладът на Мюлер: Край на истерията с „руската намеса“ в САЩ? (ОБЗОР) "}
{"url": "http://epicenter.bg/article/I-Hristo-Mutafchiev-stana-na-petdeset--i-toy-napisa-kniga/178555/6/0", "text": "„Исках да разбера до каква степен Христо Мутафчиев определя Христо. Какво се крие под всички железни брони, които му се налага да нахлузва. Изобщо жив ли е Христо? Или остана в онази хладна октомврийска вечер на 26 октомври 2010 година някъде между двата свята?” Автор на въпросите е Теа Денолюбова, един от главните виновници тази книга да види бял свят.    „ “ (132 стр., цена: 16 лв.) не е биография, нито автобиография. В откровен разговор актьорът споделя своите размишления за смисъла на съществуването, за границата между живота и смъртта, която открива нова гледна точка към света и ролята на човека в него. Това е съкровена изповед за сривовете и въздиганията, за социалния ангажимент, за семейството като сакрално място, за театъра и любимите роли, за таланта като изключителен шанс. Но най-вече за живота като щедър дар и привилегия. Съдейки по ефекта, който книгата предизвиква, Теа е успяла в мисията си да изтръгне от Христо всичко, стаено дълбоко в мислите, болките, душата, страховете на един човек.     е завършила арт дирекшън и реклама в Европейския институт по дизайн, Милано. Организатор е на фестивала за писане за сцена и екран „From Page to Stage“ във Варна и главен редактор на онлайн изданието „АртАкция“. Автор е на книгите „Сложи ме на пауза“ и „Боян“.       И Христо Мутафчиев стана на петдесет, и той написа книга. Но тя не е биография, нито автобиография. В откровен разговор актьорът споделя своите размишления за смисъла на съществуването, за границата между живота и смъртта, която открива нова гледна точка към света и ролята на човека в него. Това е съкровена изповед за сривовете и въздиганията, за социалния ангажимент, за семейството като сакрално място, за театъра и любимите роли, за таланта като изключителен шанс. Но най-вече за живота като щедър дар и привилегия. Теа Денолюбова е завършила арт дирекшън и реклама в Европейския институт по дизайн, Милано. Организатор е на фестивала за писане за сцена и екран „From Page to Stage“ във Варна и главен редактор на онлайн изданието „АртАкция“. Автор е на книгите „Сложи ме на пауза“ и „Боян“.     Koгато не знам как да започна разговор, се уповавам на любим филм, мисъл или нещо, което съм чула. Такъв беше и случаят с първото ни записване. Трябваше да дам някакво начало. Винаги съм смятала Христо за човека, на когото мога да звънна в четири сутринта (и без това той ще се събуди малко след това) и да му кажа, че имам проблем. Той, повярвайте ми, ще намери решение. А ако не може да помогне пряко, то ще даде формула. В него живее истински алхимик от Карлово. И безкрайно добър събеседник. С тежки паузи, в които, ако не го познаваш добре, можеш направо да умреш от страх. Стрелям директно: питам го дали е гледал „Странният случай с Бенджъмин Бътън“. Любим ми е, казва. И тук сякаш попадам на таен железен ключ, който отваря сърца. Дори и на пън като Христо, както той сам се нарича (в съобщение до мен, 23 февруари 2017 година,  ). Веднага свързва сюжета на филма с една мисъл на Уди Алън. Говорим си, че би било велико да си отиваме от света с вик от удоволствие. Натискам копчето за запис, изобщо не знам дали ще излезе нещо, само тайно се моля да е в настроение. В онези 0,0001 процента от моментите, в които Христо не е в настроение, единственото, което си пожелаваш, е досадната му и дразнеща бодрост да се завърне със скоростта на светлината. И по възможност никога да не си тръгва или поне да ни даде шанс за капсуловане, за всеки случай. Аз, разбира се, нямам отговор. Долен късметлия, мисля си. И му го казвам. Ицо, ти си безобразен късметлия. Боже, значи и той душа носи, мисля си. Аз пък съм от онези хора, на които миризмата на печено пиле може да им доведе спомени, които да ги разстроят. Често ми се случва. Слънчевите дни изкарват демони, уханието на цветя ме връща в детството, натъжавам се, че си е отишло. Тъгата нараства лавинообразно, след това те поглъща и препарира. Споделям това с Христо, той се подсмихва и казва, че няма време за такива глупости. Малко му се дразня. Изглежда ми недосегаем, без страхове, без притеснения. Той целият е един ходещ разум. И спокойствието му ме изкарва извън нерви От нищо ли не те е страх? Че ще умреш, че децата ти няма да те доопознаят?", "date": "2019.03.26", "title": "И Христо Мутафчиев стана на петдесет, и той написа книга"}
{"url": "http://epicenter.bg/article/Amerikanskoto-voenno-ministerstvo-otpuska-1-mlrd--dolara-za-stenata-po-granitsata-s-Meksiko/178542/7/0", "text": "Американското министерството на отбраната отпуска 1 милиард долара за изграждането на стена по границата с Мексико.  Съоръжението ще бъде с дължина 91 км и височина 5 метра и половина, уточниха от Пентагона, предаде bTV. Средствата се отпускат по искане на Министерството на вътрешната сигурност с цел да се пресече нелегалният трафик на наркотици.  Решението е в подкрепа на президента Доналд Тръмп, който иска от Конгреса да отпусне над 5, 5 милиарда долара за стената.  По думите му тя ще ограничи притока на мигранти и престъпност от Латинска Америка.", "date": "2019.03.26", "title": "Американското военно министерство отпуска 1 млрд. долара за стената по границата с Мексико"}
{"url": "http://epicenter.bg/article/Kubrat-Pulev--Beshe-izklyuchitelno-dramatichen-mach/178545/8/0", "text": "„ Беше изключително драматичен мач\". Това заяви Кубрат Пулев след победата в САЩ над румънеца Богдан Дину, предаде нова телевизия.   Пулев потвърди, че раната, която получи в двубоя, е дълбока и в болница са му направили 12 шева.   „ Беше трудно. Получих много удари, които не трябваше да получавам. Най-важното е, че преодолях този момент и това ме активизира да направя много голяма серия и да го поприключа”, коментира още Пулев за мача.   „ Продължавам напред, продължавам да се усъвършенствам, да бъда по-добър, стремя се към това нещо”, заяви още Пулев.   Относно целувката на репортерка, Кобрата я определи като приятелска.   „ Това беше супер импулсивно. Познаваме се с нея, тя ми е като приятел”, заяви Пулев. „Тя благодари за нея, беше приятелска”.", "date": "2019.03.26", "title": "Кубрат Пулев: Беше изключително драматичен мач (Видео)"}
{"url": "http://epicenter.bg/article/DEEP-ZONE-PROJECT-prevzemat-emotsiite-po-sluchay-yubileynite-si-20-godini-na-stsena/178586/10/0", "text": "Една от най-популярните ни групи тръгва на мащабно национално турне с чисто ново лайв шоу.   превземат емоциите  по случай юбилейните си 20 години на сцена.   Турнето е озаглавено \" \" и ще премине в над 20 от топ клубовете на страната.   За партитата, DEEP ZONE са подготвили 80 минутно лайв шоу с есенция от най-популярните си хитове, ремикси на златни БГ класики, както и чисто нови песни от предстоящия им албум. Естествено фокусът ще бъде и към най-новата им песен \" \", която се очертава като един от силните БГ хитове на годината. Очаквайте и фронтменът на DEEP ZONE,   и неговите уникални миксове от мелодичен хаус, БГ музика, хип хоп / трап, поп и авторски ремикси на световни хитове. \" \" споделят DEEP ZONE PROJECT, които ще бъдат в състав: Ева Мария (вокал), Danny Dimitroff (китара) и създателя на групата - DJ Dian Solo. Варна - 22.03 - Moda Bar My Place Хасково - 29.03 - Club Sense Пазарджик - 30.03 - Club Zappa Шумен - 05.04 - Club Colloseum Пловдив - 06.04 - Planet club Стара Загора - 13.04 - Club Select Габрово - 19.04 - Tao club Плевен- 20.04- Club Underground Варна - 25.04 - Planet club Свиленград - 27.04 - The Place Добрич - 10.05 - Club Bacardi Каварна - 11.05 - Club Makoma Велико Търново - 17.05 - Vogue live club София - 18.05 - Planet club Сандански - 24.05 - Cacao club Велинград - 25.05 - Club Rich Бургас - 31.05 - Club Deja Vu", "date": "2019.03.26", "title": "DEEP ZONE PROJECT превземат емоциите  по случай юбилейните си 20 години на сцена"}
{"url": "http://epicenter.bg/article/Postna-musaka-ot-tikvichki-i-oriz/178571/9/25", "text": "  тиквички - 3 бр.  ориз - 1 ч.ч.  лук - 1 глава  олио - 100 мл  домати - 150 мл  червен пипер - 1 с.л. сол - на вкус  черен пипер - на вкус  копър - на вкус ЗА ЗАЛИВКАТА  кисело мляко - 500 г  яйца - 3 бр.  брашно - 1 с.л. препечено   В тенджера задушете ситно нарязания лук с малко вода до омекване, добавете нарязаните на малки кубчета тиквички, оставете ястието да се задушава за около 5 минути като периодично разбърквате.  Прибавете доматите, ориза и разбъркайте. Оставете така, докато ориза поеме течността и добавете червения пипер, разбъркайте за кратко. Прехвърлете ястие то в подходяща тава и залейте с 3 ч.ч. гореща вода, прибавете подправките и посолете.  Поставете тавата в предварително нагрята на 200 градуса фурна да се пече.  Приготвите си заливката като смесите разбитите яйца с киселото мляко и (препоръчвам) препечено брашно, разбъркайте до еднородна смес.  Когато оризът е полуготов, разпределете равномерно заливката и печете само на горен реотан до желания от вас загар на заливката.", "date": "2019.03.26", "title": "Постна мусака от тиквички и ориз"}
{"url": "http://epicenter.bg/article/Fondatsiya--Iskam-bebe--vrachi-na-d-r-Milen-Vrabevski-nagradata--Angel-na-blagodarnostta-/178590/10/0", "text": "Навръх Благовещение Фондация „Искам бебе“ връчи своята годишна награда „Ангел на благодарността“ на д-р Милен Врабевски. Отличието тази година се дава на личности, които са допринесли цялостно за това да съществува фондация „Искам бебе“. Д-р Врабевски е първият и най-голям спомоществувател на инициативата, а към момента благодарение на директните му инвестиции са се родили 35 деца.   „За България е най-важно да се раждат българчета. Ето защо посвещавам наградата си на увеличаването на мащабността на тази дейност. Благодаря на целия екип на Фондация „Искаме бебе“ за признанието! Продължаваме, защото си заслужава“, заяви д-р Врабевски.   През последните 12 години Фондация „Искам бебе“ и д-р Милен Врабевски вдъхнаха надежда на хиляди български семейства, които искат да имат своя рожба. Заедно се пребориха за създаването на държавен Фонд „Асистирана репродукция“, който работи вече от 10 години и благодарение на който повече от 8000 българчета се появиха на бял свят.   Д-р Врабевски и неговата Фондация Българска Памет продължават битката с демографската криза в България и с директни инвестиции в различни инициативи, които поощряват раждаемостта и вдъхват нови сили на семействата у нас. През 2018 година председателят на ФБП пое егидата над инициативата „Голямото семейство“, като към момента подпомага над 40 многодетни семейства в цялата страна.   Тази година той бе поканен да стане част от новия Обществения съвет на ДНК (Движение за национална кауза), бидейки неизменна част от новата инициатива на организацията, начело с Андрей Арнаудов, имаща за цел да мотивира младите хора да станат родители без да отлагат момента, както и да им помогне да вземат информирано решение за това какви рискове крие закъснялото родителство.", "date": "2019.03.26", "title": "Фондация „Искам бебе“ връчи на д-р Милен Врабевски наградата „Ангел на благодарността“"}
{"url": "http://epicenter.bg/article/Tsvetanov-s-poreditsa-ot-rabotni-sreshti-na-konferentsiyata-vav-Vashington-/178548/2/0", "text": "През втория ден от годишната конференция на Американо-израелския комитет за обществени връзки, в която участва и председателят на Парламентарната група на ГЕРБ и зам.-председател на партията Цветан Цветанов, изказвания направиха вицепрезидентът на САЩ Майкъл Пенс, държавният секретар на САЩ Майк Помпео, множество конгресмени и сенатори. Това съобщиха от пресцентъра на ГЕРБ.  Всички те се обединиха около идеята, че сигурността в Близкия Изток е неразривно свързана със сигурността на Държавата Израел. Вицепрезидентът Пенс оповести, че по-рано в днешния ден президентът на САЩ Доналд Тръмп е подписал заповед, с която признава суверенното право на Израел над Голанските възвишения. Също така вицепрезидентът декларира абсолютната подкрепа на САЩ за еврейската държава.  Държавният секретар Помпео определи днешния ден като исторически в двустранните отношения, но и сподели своята тревога за “все по-нарастващите прояви на антисемитизъм в Близкия Изток и светът като цяло”. Помпео беше категоричен, че на тези прояви следва да се дава решителен отпор от всички хора по света, за да не се допусне трагично преповтаряне на исторически грешки от миналия век.  В рамките на конференцията Цветан Цветанов се срещна с премиера на Румъния Виорика Дънчила. Цветанов предаде поздрави от премиера Бойко Борисов и приветства Румъния за успешното Европредседателство. Двете страни изразиха задоволство, че поставеното от България начало за утвърждаване на Западните Балкани като приоритет за ЕС е било продължено от австрийското председателството, а в момента намира подкрепа и в румънското председателство. Това, само по себе си гарантира приемственост и добра перспектива пред държавите от региона.  Цветан Цветанов се срещна и с лидера на мнозинството в Камарата на представителите на американския Конгрес - Стени Хойър. Двамата обсъдиха дневния ред на двустранните отношения, както и възможностите за задълбочаване на парламентарното сътрудничество. Цветанов отправи покана към конгресмен Хойър да посети България през 2019-2020 г.  В рамките на работната програма се проведе среща и с Дан Мариашин, вицепрезидент на Б'най Б'рит - една от най-старите и влиятелни еврейски организации в САЩ. Мариашин изрази специална благодарност към Цветан Цветанов за поетата политическа отговорност при оповестяването на съпричастността на Хизбула към терористичния акт в Бургас през 2012 г. Двамата обсъдиха различни аспекти на борбата с антисемитизма, като Цветанов го запозна с идеята Шествието на толерантността и единението, проведено за първи път през т.г. в София, да се превърне в традиционно годишно събитие.  По-късно през деня Цветан Цветанов се срещна и със сенатора от Оклахома Джеймс Ланкфорд, с когото ги свързва дългогодишно партньорство по линия на участието в Националните молитвени закуски. Цветанов запозна сенатор Ланкфорд с наскоро проведената Регионална молитвена закуска в Косово. Двете страни се обединиха около мнението, че това е прекрасна инициатива, която следва да бъде разширена и в други държави от Югоизточна Европа. Беше обсъдена възможността да се проведе Регионална закуска отново в България през 2020 година.  ", "date": "2019.03.26", "title": "Цветанов с поредица от работни срещи на конференцията във Вашингтон "}
{"url": "http://epicenter.bg/article/Analizator--Ideyata-na-Erdogan-za--Sveta-Sofiya--nyama-da-se-osashtestvi/178549/2/0", "text": "Идеята на турския президент Реджеп Ердоган църквата Света София да стане джамия, няма да се осъществи. Това е политически ход. С това изказване той иска да мобилизира мюсюлманския електорат преди местните избори. Това каза историкът д-р Ибрахим Карахасан – Чънар в ефира на БТВ.   \"В мотивите си турският лидер посочва, че така таксата за вход ще отпадне. Света София обаче трябва да остане музей. Това е една светиня. Тя е част от една цивилизация. Това е евтин храм-символ на световната история. Смятам, че в бъдеще ще остане музей\", убеден е анализаторът.   \"Имало е такива моменти със „Света София” миналата година. Той прочете цитати от Корана там и по някакъв начин предизвика гнева на патриаршията – гръцката преди всичко. Истанбул е център на православния свят и продължава да бъде”, посочи Чънар.   \"Линията, която следва Ердоган е ясна – той е благочестив мюсюлманин и защитник на исляма в Турция. На фона на вътрешните политически игри обаче Турция търпи поражения на международния фронт\", посочи още анализаторът.   \"Анкара губи съюзници в лицето на САЩ и Япония. Все повече се отдалечава и от Европа\", каза Чънар.", "date": "2019.03.26", "title": "Анализатор: Идеята на Ердоган за „Света София” няма да се осъществи"}
{"url": "http://epicenter.bg/article/Desi-Radeva-za-apartamentgeyt--/178550/2/0", "text": "Президентшата пусна позицията си в иносказателен формат в свои стил - чрез текст на песен.  На страницата си във Фейсбук г-жа Радева използва откъс от , за да осмее скандала, наречен колоритно апартаментгейт,            и после:   \r\n   \r\n \r\n   \r\n \r\n  ", "date": "2019.03.26", "title": "Деси Радева осмя сагата апартаментгейт: Искам чисто нова къща, като на звездите от MTV!"}
{"url": "http://epicenter.bg/article/Karayancheva-vav-Varna--Nyama-reshenie-Tsvetanov-da-napusne-parlamenta--shte-go-reshim-kato-se-varne-ot-SASht/178552/2/0", "text": "\"Усилено навлизаме в предизборна кампания и това показват компроматите, които излизат точно сега. Защо точно сега излизат неща, които са се случили преди една година? За съжаление такъв е стилът на предизборните кампании в България\".  Това коментира по време на посещението си във Варна председателят на Народното събрание Цвета Караянчева, предаде \"Фокус\". Според Караянчева подобни атаки ще продължат, но попитана дали от партията ще отговарят, тя отвърна, че от ГЕРБ са за прозрачността.  „Ние нямаме какво да крием, но за съжаление виждам, че господин президентът се е съсредоточил само върху ГЕРБ и за него друга партия не съществува. Тази фиксация върху ГЕРБ ме притеснява, защото президентската институция трябва да бъде неутрална или, когато говори трябва да говори в общ план за всички”, заяви Цвета Караянчева.  Тя допълни, че в момента няма решение Цветан Цветанов да напусне парламента и да остане шеф на предизборния щаб на ГЕРБ. „Политически ще вземем решение, когато мине Изпълнителната комисия и когато се върне Цветан Цветанов от САЩ, а това ще стане утре”, добави тя. Председателят на Народното събрание добави, че имуществото на политическия екип е публично.", "date": "2019.03.26", "title": "Караянчева във Варна: Решение за бъдещето на Цветанов ще го вземе утре Изпълнителната комисия"}
{"url": "http://epicenter.bg/article/Krasimir-Parvanov-podade-ostavka-kato-zamestnik-ministar-na-energetikata/178554/2/0", "text": "Заместник-министърът на енергетиката Красимир Първанов подаде оставка. Той е депозирал молбата си за напускане на поста тази сутрин в Министерския съвет. Това съобщиха от пресцентъра на Министерството на енергетиката.   Вчера стана ясно, че зам.-министърът на енергетиката Красимир Първанов също се оказа с апартамент на преференциални цени, съобщи в свое разследване БТВ.   През есента на 2018 г. Първанов купува апартамент от 150 кв. м заедно с два гаража с обща площ на гаражите от 50 квадрата за сумата от 240 хиляди лева.  Това прави точно по 616 евро на кв. м.   Първанов се сдобива с имота на 28 септември 2018 г., сочи справка на БТВ в Службата по вписванията.    Апартаментът в луксозния блок се намира в кв. „Изток” на ул. „Тинтява”, или на няколко пресечки от сградите, където с недвижими имоти се сдобиха Цветан Цветанов и Цецка Цачева.    Проверката на БТВ и „Антикорупционния фонд” показа още, че с апартамент в същата сграда няколко дни по-рано се е сдобил и ексшефът на Комисията за регулиране на съобщенията Веселин Божков.   Красимир Първанов засега държи рекорд по евтиния, пише в подробно разследване по случая сайтът \"Биволъ\". Медията посочва, че енергийният шеф придобил на 28.09.2018 апартамент от 149,56 кв.м. плюс два гаража – 18,9 кв.м. и 31,17 кв.м. за 240 312,47 лв. или 616 евро на кв. м. Имотите са в нова сграда на ул. “Тинтява”, където е единият от апартаментите, закупени от Вежди Рашидов.   Първанов е редовен клиент на Артекс. Още през 2009 той си е купил от фирмата апартамент в Дианабад от 150 кв. м. плюс гараж 16,9 кв.м. за 222 964 лв. или 684 евро на кв.м. Първанов е бивш шеф на НЕК, по-късно става част от правителството \"Борисов 3\".     Първанов е магистър-инженер по специалност „Електрически централи, мрежи и системи“ в Техническия университет в София. Завършва магистратура и по публични финанси в Университета за национално и световно стопанство в София.   От 1990-та до 2007-ма година Красимир Първанов заема различни длъжности в „Електроразпределение Столично“ АД – началник подстанция, диспечер-управление на електроразпределителната мрежа на град София, директор „Електроразпределение Запад“. В периода 2007-ма – 2010-та година е директор на дирекция „Обновяване, проучване и предоставяне на мрежи\" в „ЧЕЗ Разпределение България“ АД.    От 2010-та до 2012-та година е изпълнителен директор на „Националната електрическа компания“ ЕАД.    През 2012 г. Първанов е уволнен от НЕК след бурен скандал. Причината е, че подписва допълнително споразумение с руската „Атомстроейскпорт”, според което НЕК се задължава да сключи окончателен договор за изграждането на АЕЦ „Белене”, без да е бил упълномощен от тогавашния енергиен министър Трайчо Трайков.  Тогава Първанов се защити, че е имал мандат за това от ресорния вицепремиер Симеон Дянков. В крайна сметка уволнението стана факт.   На 15 май 2017 г. е назначен за зам.-министър на енергетиката.   Номинацията му за зам.-министър идва от Националния фронт за спасение на България (НФСБ). Тогава председателят на партията Валери Симеонов коментира, че Първанов е предложен за поста заради професионалните си качества.   ", "date": "2019.03.26", "title": "Нова жертва на апартаментгейт! Красимир Първанов подаде оставка като зам.-министър на енергетиката"}
{"url": "http://epicenter.bg/article/1500-evro-kv-m-bila-razlikata-v-ofertata-za-Tsetska-Tsacheva-i-za-redovi-klient/178556/2/0", "text": "На седмия етаж в луксозната сграда „Вселена” в столицата, където си е купила жилище правосъдният министър в оставка Цецка Цачева, апартаментите са се предлагали на цена от над 2000 евро на квадрат, съобщи bTV.   Цените са „на зелено”, без ДДС, към месец септември 2016 г., когато сградата още не е построена. Това става ясно от оферта на строителната фирма „Артекс” към техен потенциален клиент за останалите три апартамента на етажа на Цачева, с която bTV разполага.   В сградата като цяло цените варират от 1300 евро на квадрат без ДДС за жилища на първия етаж и стигат до 2000 евро без ДДС. На последния етаж жилищата са най-скъпи – финална цена е 2400 евро на квадрат.    Няколко месеца преди Цецка Цачева да забележи изкопа на луксозния строеж на ул. „Юрий Гагарин” наша зрителка, пожелала анонимност, вече е направила запитване за цените, защото си търсила апартамент в района. През септември 2016 г. фирма „Артекс” ѝ предлага апартаменти в сградата „Вселена”. Офертата е изпратена от отдел „Продажби” на фирмата.   „ Даже не знам дали бяха направили изкопа, или бяха го оградили и тепърва започваха”, каза нашата зрителка. Тя подчерта, че категорично става дума за цени „на зелено”.   Фирмата предлага три апартамента на етажа на министъра в оставка Цецка Цачева. „На седмия етаж цените бяха непосилни за нас. Варираха между 1800 и 1900 на квадрат без ДДС. Гаражите бяха около 450 евро на квадрат, или около 20 000 евро за гараж без ДДС”, обясни жената.    В крайна сметка семейството не можело да си позволи апартамент във „Вселена”.    „ В момента в който стана скандалът, ми стана даже смешно, защото знаех какви са реалните цени не само на тази фирма, но и на други фирми, които строят в района. Цените са над 2000 евро с ДДС”, посочи зрителката. Тя е категорична, че ако и на нея ѝ бяха дали оферта от 700 евро на квадрат, най-вероятно сега щяха да са съседи с Цачева. „В крайна сметка аз дадох повече пари за старо строителство – апартамент от 90 квадрата, и ще изплащам кредита 30 години”, допълни тя.   В офертата от 2016 г. апартаментът на Цачева не се е предлагал.    ", "date": "2019.03.26", "title": "Врата до врата с Цачева: Цените на жилищата на нейния етаж са над 2000 евро на квадрат (Видео)"}
{"url": "http://epicenter.bg/article/Svetoslav-Malinov-ne-glasuval-po-paketa--Mobilnost--zaradi-zakasnyal-polet-/178557/2/0", "text": "Евродепутатът Светослав Малинов не е успял да участва в гласуването за пакета „Мобилност” в Европарламента заради срив в диспечерската и компютърната система на летището във Франкфурт. Това обясни той пред bTV.  Малинов и още двама български евродепутати – Неджми Али и Николай Бареков, не са участвали в гласуването, което определи пакетът да влезе в дневния ред на последното заседание на Европейския парламент. 156 бяха гласовете „за”, а 154 – „против”. Така промените, срещу които протестираха българските превозвачи, влязоха в дневния ред „на косъм”.  Малинов беше категоричен, че ще гласува „против” в сряда.  „Имам ясна позиция против пакета „Мобилност” още от 2014 г.”, отбеляза българският евродепутат.  Той посочи, че няма зла умисъл в закъснението му.  „Нито беше мое намерение, нито успях да го предвидя”, заяви Малинов.  „От 750 души 310 се оказаха в пленарната зала. Летището във Франкфурт беше пълно с колеги евродепутати. Цялата делегация от Литва закъсня. Имаше огромен проблем и в този всякакво гадаене е съвършено излишно”, каза Малинов на въпрос дали гласовете на отсъстващите български евродепутати биха били решаващи при гласуването.  Той допълни, че в пакета са заложени текстове, свързани с връщането на превозните средства и съответно задължаването за почивка на шофьорите, които са специално измислени, за да намалят конкурентоспособността на българските автопревозвачи.  По думите му има големи възможности за съпротива. „Убеден съм, че на по-късен етап задължителното връщане на превозното средство в страната, където е регистрирана фирмата, ще отпадне”, подчерта Светослав Малинов.  ", "date": "2019.03.26", "title": "Светослав Малинов не гласувал по пакета „Мобилност” заради закъснял полет (ВИДЕО)"}
{"url": "http://epicenter.bg/article/Barekov-v-edinen-front-s-Makron--Glasuvah-sreshtu-transportnite-oligarsi--/178558/2/48", "text": "Евродепутатът Николай Бареков напълно съзнателно е гласувал \"За\" пакета \"Мобилност 1\" (по-известен у нас като пакета \"Макрон\"), който според българските превозвачи ще доведе до ликвидирането на бранша у нас. За това съобщи самият той снощи във Фейсбук.       ", "date": "2019.03.26", "title": "Бареков в единен фронт с Макрон: Гласувах срещу транспортните олигарси! "}
{"url": "http://epicenter.bg/article/Iliyana-Yotova-za-imotniya-skandal--Borisov-e-na-hod/178559/2/0", "text": "Вицепрезидентът Илияна Йотова заяви днес по повод разрастващия се скандал с апартаментите, че на ход е премиерът Бойко Борисов, предаде БНР.   „ Сега е на ход Бойко Борисов и като председател на политическа партия ГЕРБ, и като премиер-министър. Нека да изчакаме тяхното решение. Тогава ще бъдат и по-меродавни нашите коментари“, каза Йотова.   „ Елементи на политически кризи има в моменти, в който БСП напусна пленарната зала и както виждате всеки път е на ръба съставянето на кворума. Това не е нормална атмосфера и не е нормална работа на един български парламент. Аз не зная и законите, които се приемат с каква доза категоричност са те, първо, и второ - доколко те наистина заслужават да бъдат в юридическия мир на страната, при положение, че не се приемат с достатъчно дискусия“, добави вицепрезидентът.   Има още една последна възможност в самата сряда да бъде поискано отпадане на дискусията по пакет “Мобилност“ в Европарламента в Страсбург заради това, че са внесени над 1500 изменения, с които не са се запознали своевременно всички евродепутати, коментира днес вицепрезидентът Илияна Йотова.   Тя заяви, че за съжаление първият шанс беше пропилян:   \"Жалко, вчера пропуснахме една чудесна възможност, винаги в понеделника, когато се гласува дневният ред за седмицата в Страсбург, не всички депутати присъстват и виждате, че вчера са били може би малко повече от 300 от близо 800 човека депутати в ЕП. Винаги може да се случи така, че човек да закъснее, да закъснее полет или да има някакво друго препятствие, или някакъв друг ангажимент, но практиката винаги е била да се подсигуряват гласовете, да се говори с колеги от други парламентарни групи, от собствената парламентарна група, така че интересът да бъде спазен\", каза Йотова.", "date": "2019.03.26", "title": "Илияна Йотова за имотния скандал: Борисов е на ход"}
{"url": "http://epicenter.bg/article/Predstoi-parvata-golyama-pochivka-za-raboteshtite--praznuvame-Velikden-tseli-chetiri-dni/178565/2/0", "text": "Първата за годината по-дълга почивка за работещите тази година е за . За празника    За сметка на това обаче, около  , сряда, няма да има допълнителни почивни дни. Така ще бъде и на , който се пада в понеделник. Без допълнителни почивни дни ще преминат и празниците около 24 май (петък) - Ден на българската просвета и култура и на славянската писменост.   Следващата  ще бъде чак   - Бъдни вечер и Рождество Христово, през 2019 г. са съответно вторник, сряда и четвъртък. Ще се почива три дни, но без допълнителни свободни дни.   Източник: Дарик", "date": "2019.03.26", "title": "Предстои първата голяма почивка за работещите, празнуваме Великден цели четири дни"}
{"url": "http://epicenter.bg/article/Pargov--Pozor-e-otsastvieto-na-trimata-balgarski-evrodeputati-ot-glasuvaneto-na-paket--Mobilnost-/178567/2/0", "text": "Позор е единственото определение за отсъствието на тримата български евродепутати от гласуването на пакета \"Мобилност\" вчера в Европейския парламент. Това заяви лидерът на БСП - София Калоян Паргов. Той направи коментара, след като стана ясно, че трима от българските евродепутати - Светослав Малинов, Неджми Али и Николай Бареков - са пропуснали вота, което определи пакетът \"Мобилност\" да попадне в дневния ред на последното заседание на Европейския парламент само с два гласа повече - 156:154.  \"Български представители от ЕНП, АЛДЕ и европейските консерватори и реформисти вчера пропуснаха да подкрепят българските превозвачи. Три гласа, които се оказаха решаващи. Случайно или нарочно?! И в двата случая е позор, заяви Калоян Паргов. - Единствено българските социалисти бяха на мястото, за което са избрани – да защитават националните интереси\".  Лидерът на БСП - София добави, че Планът \"Макрон\" цели да унищожи българския транспортен бранш. \"А гласуването в Европейския парламент може да легитимира тази присъда. Години ще са необходими, за да преодолеем подобна несправедливост, коментира още той. - Ето защо е толкова важно кого ще изпратим в следващия Европейски парламент. Дали ще изберем хора без чувство за дълг и отговонрост или ще изпратим там истински бойци. Много е важно всички да гласуваме на евроизборите!\".", "date": "2019.03.26", "title": "Паргов: Позор е отсъствието на тримата български евродепутати от гласуването на пакет „Мобилност“"}
{"url": "http://epicenter.bg/article/Ministar-Petya-Avramova-shte-poseti-Smolyan/178568/2/0", "text": "Министърът на регионалното развитие и благоустройството Петя Аврамова ще посети Смолян днес – 26 март. Тя ще се включи в дискусия на тема „Европа в нашия дом“. Това съобщиха то пресцентъра на МРРБ.   Дискусията ще се проведе в сесийната зала на Общинска администрация- Смолян от 17.00 часа.", "date": "2019.03.26", "title": "Министър Петя Аврамова ще посети Смолян"}
{"url": "http://epicenter.bg/article/Dimitar-Danchev--V-aferata-s-apartamentite-tryabva-da-se-namesi-prokuraturata-/178569/2/48", "text": "„Имаме съмнения, че председателят на КПКОНПИ Пламен Георгиев няма интерес да се бори със сделките за имотите, които са купени под пазарната цена“. Това каза народният представител от ПГ на „БСП за България“ Димитър Данчев пред БСТВ, съобщиха от пресцентъра на партията.  Той припомни, че комисията и нейният председател са избрани от управляващите ГЕРБ, а и самият Георгиев се е сдобил с няколко на брой скъпи имоти.  „Това ни дава още веднъж основание за такова съмнение. Заради тези факти, в тази афера трябва да се намеси и прокуратурата. Въпросът е не само- дали тези сделки са законни, в тази ситуация има и много силен морален ефект“, каза още народният представител. Димитър Данчев коментира, че е съмнително, че човек като Цветанов, който в последните 20 години е бил служител в различни държавни институции, може да се сдобие със средства, за да закупи толкова скъпоструващи имоти, освен ако не са му подарени. „Оказва се, че за да правиш бизнес в България е нужно да си близък до властта“, добави Данчев.  Пред БСТВ Димитър Данчев коментира още, че контролът по строителството на пътища е занижен, за да могат да се отклоняват средства от настилката и съоръженията по тях. Той попита - къде отиват тези пари? Данчев добави, че БСП е поискала независима европейска лаборатория да изследва качеството на строителството на 46 точки от основни пътища в България.  „Уверени сме, че такава независима експертиза ще докаже правотата на тезата ни, че пътищата не се строят качествено“, каза още Димитър Данчев.  Народният представител бе категоричен, че във всички европейски страни качеството на пътищата е несравнимо с това у нас.  „Може би затова най-големият страх на ГЕРБ е свързан с разследването на строителството на пътищата и магистралите в България“, заяви още народният представител от ПГ на БСП.  ", "date": "2019.03.26", "title": "Димитър Данчев: В аферата с апартаментите трябва да се намеси прокуратурата "}
{"url": "http://epicenter.bg/article/Zam-ministar-Krasimir-Parvanov--Ne-mi-e-okazvan-natisk--za-da-podam-ostavka/178570/2/0", "text": "Заместник-министърът на енергетиката Красимир Първанов подаде оставка, съобщиха от Министерство на енергетиката.   Пред БНР заместник-министър Първанов заяви, че върху него не е оказван натиск, за да подаде оставка:   \"Разразилият се скандал хвърля петно не само върху мен, но и върху Министерство на енергетиката и върху правителството и затова предприех тези стъпки\".   Оставката ми е депозирана в Министерски съвет, но нямам информация дали е приета, каза Първанов в предаването \"12+3\" на програма \"Хоризонт\".   Нямам нищо общо с тази фирма (\"Артекс\" - бел.ред.), категоричен беше Първанов. \"Жилището, което съм закупил, е на груб строеж\", уточни той.   Оставката е свързана с „Апартаментгейт“, тъй като Красимир Първанов е придобил от фирмата „Артекс“ апартамент и два гаража на ул. „Тинтява“ в столичния кв. „Изток“.   Скандалът с апартаментите досега доведе до оставките на зам.-министъра на младежта и спорта Ваня Колева и на правосъдния министър Цецка Цачева.   Функциите на Цачева временно ще изпълнява заместник-министърът на правосъдието Десислава Ахладова.", "date": "2019.03.26", "title": "Зам.-министър Красимир Първанов: Не ми е оказван натиск, за да подам оставка"}
{"url": "http://epicenter.bg/article/Rumen-Radev-za-Denya-na-Trakiya--Pobedite-na-balgarskoto-orazhie-ne-byaha-krastonosen-pohod/178574/2/0", "text": "  Денят на Тракия е съкровен израз на почит и памет – предците ни избираха пътя на войната не от верска ненавист, а в името на справедливостта. Това се посочва в поздравителен адрес от името на държавния глава Румен Радев, изчетен по време на възпоменателната церемония пред Мемориала на Одринци в столицата по повод Деня на Тракия, предаде Агенция „Фокус“.   „ За всеки българин Денят на Тракия е съкровен израз на почит и памет. Почит към храбрите наши войни, оставили костите си по тракийските поля през Балканската война. Памет за хилядите невинни жертви, за изкорененото българско население от Одринска и Беломорска Тракия и голготата на бежанците. Именно днес трябва да се чуе ясно, че победите на българското оръжие не бяха кръстоносен поход. Нашите предци избираха тежкия път на войната не от верска или народностна ненавист, а в името на справедливостта, от дълг към свободата на своите братя“, заяви още Радев.    Той посочи, че не приема славата на българското оръжие да се използва за подхранване на фанатизъм и оправдаване на актове на насилие и омраза.   „ Гордеем се със светлия пример на тракийските дружества, които в търсене на справедливост не поискаха мъст за претърпените злини. Все повече се уповаваме в девиза: „Не забравяй, но не отмъщавай“. За съжаление и през тази година ще констатираме, че остава открит въпросът за дължимите обезщетения за имотите на тракийските бежанци, че очакваме ясен ангажимент към справедливите искания на тракийци. От своя страна поставих това искане на турския президент при срещата ни в Брюксел през миналата година.    Нека отново, събрани край паметника на Одринската епопея да си припомним мъдрите думи, положени в неговите основи: „Щастлив и блажен е този гражданин, който с дела помага за преуспяването на Отечеството. Най-сладката смърт е онази, дадена за благото на Родината“.    Поклон пред героите отдали себе си на тракийската кауза. Да живее България“, се посочва още в поздравителния адрес.     ", "date": "2019.03.26", "title": "Румен Радев за Деня на Тракия: Победите на българското оръжие не бяха кръстоносен поход"}
{"url": "http://epicenter.bg/article/Lyubomir-Stefanov--Tozi-pat-premierat-e-gotov-da-dokara-neshtata-dokray-/178576/2/0", "text": "На този етап изглежда, че с оглед на предстоящите избори премиерът е готов да докара нещата докрай, колкото и да му е неприятно. Това каза пред Novini.bg политологът Любомир Стефанов по повод скандала с апартаментите на властта.  Знаците засега са в тази посока – не просто трусове, а сериозно разместване – оставки на двама зам.-министри и на министъра на правосъдието, както и висящата неизвестност за председателя на ПГ на ГЕРБ и зам.-председател на партията Цветан Цветанов.   Това е най-голямата неизвестна – дали благосклонността на Борисов най-сетне ще свърши в името на личния му рейтинг и рейтинга на партията, което често е едно и също нещо, той ще предприеме нещо подобно, да помоли Цветанов по начин, по който не може да откаже, да освободи някой от ключовите постове, които заема, най-малкото като председател на ПГ на ГЕРБ, заяви Стефанов.  По думите му от развитието на скандала най-голяма полза има БСП. Вече седмица обаче БСП не успява да се възползва от това, което се случва, защото най-вероятно хора от тяхната партия са участвали в подобни неща, посочи политическият анализатор.  Най-вероятно това ще се окаже практика не само в София, но и в другите големи градове в държавата – че има подобни схеми за услуги между фирми и политици. Въпросът е доколко има политическа воля и решимост да се се стигне до дъното на този скандал, тъй като той не касае само една партия, заяви Любомир Стефанов.  По думите му възможно е информацията за купените на занижени цени луксозни апартаменти да е осветена от извънпарламентарни партии. На трето място – самият ГЕРБ. Не изключвам това да е вътрешнопартиен саботаж и провокация към Цветанов и Борисов. Лобитата в ГЕРБ са противостоящи и противоборстващи си на доста нива. Това не тайна за никой, включително и за премиера Борисов. От няколко места ще си проличи откъде идват атаките и кой печели от тях – първо, кампанията за европейски избори, и второ, вокалността на всички формации по тази тема – парламентарно и извънпарламентарно представени, коментира Стефанов.  Политическият анализатор заяви, че би искал да види разследване на прокуратурата по темата. Ако по подобен начин като КТБ се развият нещата и прокуратурата по някакъв начин замете наличните доказателства, тогава негативи ще има за всички политически партии, тъй като никой няма да има очи да обясни на гражданите как те, работейки 30-40 години, за да изплатят апартамент от порядъка на 70 квадрата на безумни цени, не могат да получат същите префеернциални цени, които едни люде получават и си изплащат апартаментите за две години и половина, каза още Любомир Стефанов. ", "date": "2019.03.26", "title": "Любомир Стефанов: Този път премиерът е готов да докара нещата докрай!"}
{"url": "http://epicenter.bg/article/Sergey-Stanishev-/178538/2/0", "text": "   Това написа на страницата си във фейсбук президентът на ПЕС Сергей Станишев след гласуването в Европарламента късно снощи. , написа още лидерът на европейската левица.  ", "date": "2019.03.26", "title": "Сергей Станишев: Два гласа не ни достигнаха, за да спрем гласуването на пакета „Мобилност“!"}
{"url": "http://epicenter.bg/article/Rosen-Zhelyazkov--Yad-ni-e--mozhehme-da-reshim-vaprosa-s-paketa--quot-Mobilnost-quot--za-tseliya-700-chlenen-EP-/178544/2/0", "text": "Всеки член на Европейския парламент организира така своя дневен ред, че да присъства на заседание. Това каза министърът на транспорта Росен Желязков във включване по телефона в сутрешния блок на Нова телевизия по повод вчерашното гласуване, при което само два гласа не достигнаха за отлагането на гледането от Европейския парламент на оспорвания в България и още няколко държави законодателен пакет за правилата за международните автопревози.   Не е имало очакване за такива проблеми. Сигурен съм, че и колегите от Европейския парламент, и ние сме ядосани. Ядосани сме не за това, че не са стигнали два гласа, нашият яд идва от това, че нашата 17-членна делегация можеше да реши въпроса за целия 700-членен Европейски парламент, заяви Желязков.  Лесното щеше да бъде вчера, ако пакетът не беше влязъл в дневния ред, което автоматично означаваше, че остава за следващия Европейски парламент. Но да не гледаме назад, трябва да бъдат създадени необходимите предпоставки за затормозяване на работата при приемането на пакета \"Мобилност\" в сряда. Едната демонстрация ще бъде извън пленарната зала, другата ще бъде в залата, каза още Росен Желязков.   Припомняме кои са българските евродепутати, които са отсъствали от вчерашното решаващо гласуване. Това са: Светослав Малинов (Реформаторски блок/ЕНП), Нежми Али (ДПС/АЛДЕ) и Николай Бареков(\"Презареди България\"/ЕКР).", "date": "2019.03.26", "title": "Росен Желязков: Яд ни е, можехме да решим въпроса с пакета \"Мобилност\" за целия 700-членен ЕП "}
{"url": "http://epicenter.bg/article/Slatinski--Balgariya-se-trese--a-toy-e-otvad-okeana--pet-pari-ne-dava--Toy-e-nash-ta-uzhasna-greshka--/178546/2/0", "text": "Някога, вече доста отдавна, бях възглавяващ българската делегация в Парламентарната асамблея на НАТО, която заседаваше в Брюж, Белгия. Беше много важна асамблея, аз имах дори доклад. Но в София започнаха дебати за политиката на правителството на СДС (на Филип Димитров) и с първия самолет, без да ме подканя някой, се върнах и участвах с пространно изказване за ролята ни в националната сигурност. Не само аз постъпвах така. Политици от различни партии се връщаха незабавно от чужбина, когато трябваше да бъдат в София.  А сега? Сега България се тресе. Тресе се, защото е потресена от абсолютна далавера на високопоставен политик. Но той е на не-чак-толкова-важен форум отвъд океана. И вместо да хване първия самолет обратно, пет пари не дава какво се случва в България, подиграва се с общественото мнение, прекарва си добре там. Макар че мястото му е тук – той е народен представител и дължи обяснение пред народа, на който е представител.  Как са се променили времената за някакви си по-малко от 3 десетилетия!!!     През 1992 г. ние и обществото бихме определили такова арогантно поведение – да се криеш отвъд океана, надявайки се, че всичко ще отшуми, - наистина като наглост, несъмнено като цизинъм, безспорно като морално падение.     Може би такива бяха времената тогава, но и такива бяха оценките за подобно поведение по онова време. А сега? Сега номерът минава. Или поне героят на нашето безвремие си мисли, че номерът ще мине.  Няма да мине. Защото героят на безвремието ни е безнадежден случай. Той е наш’та ужасна грешка. ", "date": "2019.03.26", "title": "Слатински: България се тресе, а той е отвъд океана, пет пари не дава. Той е наш’та ужасна грешка! "}
{"url": "http://epicenter.bg/article/Babikyan--Tsvetanov-sam-tryabva-da-reshi--ne-da-chaka-Borisov-/178547/2/0", "text": "Скандалът са апартаментите показва едно нещо - на никой във финансовото министерство и НАП това не му прави впечатление . На кмета на район „Изток“ също не прави впечатление. Или тези хора си подават оставка или гражданите на кв. Изток“ напускат. Това каза пиар експертът Арман Бабикян пред БТВ.  Два милиона вече си тръгнаха, защото не искат да живеят при тези правила. За подобен тип действия се лежи. Имаме това положение-те горе, ние долу. Изпаднахме в ситуация, в която за едни може, а за други-не Правоимащите горе, ние долу.  Честно да ви кажа няма значение каква ще е съдбата на Цветанов. Поздравявам журналистите, които подкрепяте тази тема. Не зная дали съдбата на Цветанов е драматично важна за България. Спомнете си, че зам.-министъра на енергетиката бе изхвърлен навремето но властта. Той е подписал едно споразумение с „Росатом“, за което бяхме осъдени. Разбирате ли каква е щетата. А днес се възмущаваме на апартамента?! Разбирате ли как изглеждаме?! Това е близко до съзнанието на хората. Ако оберат хазната няма да има възмущение. Но ако си купи апартамент, кола, възмущението е голямо. Вижте и другият абсурд-ние чакаме съдбата на Цветанов да я реши друг. От Борисов зависи оставките. Значи от Борисов зависи дали ще вземат.", "date": "2019.03.26", "title": "Бабикян: Цветанов сам трябва да реши, не да чака Борисов "}
{"url": "http://epicenter.bg/article/Nikolay-Barekov--Moga-da-promenya-pozitsiyata-si-do-utre--ako-moyat-glas-e-tolkova-zlaten/178578/2/0", "text": "Пакетът \"Мобилност\", оспорван от българските превозвачи, ще бъде обсъден в Европейския парламент в сряда, реши мнозинството от евродепутатите вчера. Подготвя се голям протест утре на български превозвачи пред Европарламента в Страсбург.   Евродепутатът Николай Бареков не присъства вчера при гласуването в зала. Заедно с него и Светослав Малинов и Неджми Али не са били на заседанието.   \"Аз мога да променя позицията си до утре, ако моят глас е толкова златен, при две условия - незабавно увеличаване на заплатите на шофьорите на камиони с 20 % и второ - всички трудови договори да бъдат ревизирани и държавата да се намеси, така че българските шофьори, които карат по пътищата на Европа, да не взимат минималната заплата, а да взимат реалните пари, които им се полагат. Така превозвачите ще трябва да платят малко повече данъци и осигуровки на държавата, но ще трябва да спазват закона, както го спазват всички граждани\". Това каза пред БНР евродепутатът от групата на Европейските консерватори и реформисти Николай Бареков.    В предаването \"12+3\" на програма \"Хоризонт\" Бареков коментира, че съзнателно не е гласувал и добави: \"Коя е българската позиция по пакета \"Мобилност\"- на едрите превозвачи, които карат техните работници да работят на минимална работна заплата и без осигуровки, или на шофьорите - трудовите хора на България\". Според него гледната точка на шофьорите не е защитена, а те насила са карани да протестират в защита на работодателите им.   Пред БНР евродепутатът от АЛДЕ/ДПС Неджми Али обясни, че не е бил вчера в Страсбург поради лични причини. \"Имах купен билет и си го отмених заради лична причина - майка ми\", уточни той.   В предаването \"12+3\" на програма \"Хоризонт\" Али коментира, че два от трите пакета предложения са били отхвърлени по време на заседание на комисията и не е било редно да бъдат входирани в пленарна зала.   Бившият транспортен министър и председател на Форума за балкански транспорт Петър Мутафчиев коментира пред БНР:   \"Трябва да се зададе въпросът за социалната защита на шофьорите - това е работа на държавата, но другият въпрос е свободният транспортен пазар в Европа и неговата регулация\".    \"Не може с нови, нарочни регулации да се прави опит за изкривяване на пазара\", заяви Мутафчиев в предаването \"12+3\" на програма \"Хоризонт\". Па думите му проблемът е сериозен, особено защото се случва преди евроизборите. Според него много късно са започнали мерките на българските институции срещу т.нар. пакет \"Макрон\".    Мутафчиев изрази надежда, че заедно с другите страни, засегнати от пакета \"Мобилност\" ще се намери някакъв взаимоприемлив вариант.", "date": "2019.03.26", "title": "Николай Бареков: Мога да променя позицията си до утре, ако моят глас е толкова златен"}
{"url": "http://epicenter.bg/article/Plamen-Georgiev--Iziskvame-vsichki-dokumenti-za-sdelki-na--Arteks--za-tri-chetiri-godini-nazad-/178582/2/0", "text": "Изискваме всички документи във връзка с покупко-продажбата на жилища от „Артекс“ три-четири години назад. Това каза председателят на КПКОНПИ Пламен Георгиев пред журналисти в Народното събрание, предаде Агенция „Фокус“.  Той припомни, че комисията извършва проверка на покупките на имоти от Цветан Цветанов, Цецка Цачева, Вежди Рашидов и Ваня Колева.  „Знаете за заместник-министърката на спорта, г-н Цветанов, бившия министър на правосъдието г-жа Цачева и народния представител Вежди Рашидов. Тук идеята е не да претупваме нещата. Ние изискваме въобще всички документи във връзка с покупко-продажбата на жилища от фирма „Артекс“, заяви още Георгиев.  Председателят на КПКОНПИ посочи, че ще се анализира дали има и други лица, които също са купували от тази фирма.  „По този начин ще се направи една всеобхватна проверка, като искаме всички разрешителни, които са издавани на тази фирма. Анализираме всичко, законопректите, които са внесени и които евентуално биха облагодетелствали тази фирма. Искаме да разровим докрай всичко, за да установим въобще кои лица са пазарували от фирма „Артекс“ и на какви цени“, допълни Пламен Георгиев.  \"Нито съм купувал жилище от „Артекс“, нямам нищо общо, нито познавам някой от фирмата\", каза още Пламен Георгиев.  „Атаките срещу нас са силни, но това няма да ни попречи да си свършим работата. Явно не е удобно на някого нашата комисия да работи. Ние няма какво да крием от никого от вас“, посочи още Пламен Георгиев. На въпрос откъде идват атаките, председателят на КПКОНПИ посочи, че най-вероятно от засегнати лица.  „Има над 3 млрд. причини. Имаме запорирани имущества за повече от 3 млрд. Това са искове вече внесени в съда. Отделно имахме редица акции, по които задържахме много лица. Явно не е удобно на някой. Даже излезе абсолютно невярната информация, че аз съм придобил жилище в кв. „Изток“. Никога не съм имал жилище в квартал „Изток“. С чувство за хумор мога да кажа, че на някой му се иска да имам жилище там, но аз просто нямам. За съжаление не мога да си позволя, защото имам дългосрочен кредит. Явно в момента се опитват да замесят имената на всички, да се разрасне скандалът. Обяснявам си го с изборите, които идват. Явно политическата обстановка е сложна, но мен това не ме вълнува. Ние искаме да си свършим работата“, посочи още Георгиев.  Той коментира, че не знае дали в случая с политиците също става въпрос за атаки.  „Всичко е възможно, ние искаме да видим какви са фактите. В крайна сметка току-що сме започнали“, добави още той.  Според него около тази фирма има притеснителни сигнали. „Дали те ще се докажат, ще мога да ви кажа, когато приключим“, обясни още председателят на КПКОНПИ.  На въпрос в какви срокове могат да станат готови проверките Пламен Георгиев посочи:  „Дадоха ни 20-дневен срок. Предполагам, че ще се наложи да бъде удължен, защото за нас най-лесно е да претупаме нещата и да направим повърхностни проверки. Идеята е да се свърши един огромен обем от работа. Искаме всички разрешителни, които са дадени от фирма „Артекс“, включително за тази сграда, до която е небостъргач. Искаме всичко да се разрови от игла до конец, за да няма никаква капка съмнения, че сме проверили всичко. Също успоредно ще проверяваме и конфликт на интереси“, посочи още Георгиев.  На въпрос дали и заместник-министърът на енергетиката, който днес подаде оставка, ще бъде обект на проверка, Георгиев посочи, че всеки един ще бъде проверяван. Той се ангажира, че след месец би могъл да даде пресконференция за проверката.   ", "date": "2019.03.26", "title": "Пламен Георгиев: Ще разровим всичко докрай - кои лица са пазарували от \"Артекс\" и на какви цени "}
{"url": "http://epicenter.bg/article/Italianski-ucheni-otkriha-formulata-na-bezboleznenoto-podmladyavane/178594/10/0", "text": "Младите италиански биохимици Андреа Малвини и Карло Микелини пристигнаха преди дни в София, за да представят изобретението, което очарова милиони жени по света само за година. Микстурата с цвят на лимончело съдържа киселина и растителни екстрати и е двуфазна, като едновременно ревитализира, активира метаболизма, ексфолира и биостимулира кожата както на лицето, така и на цялото тяло.   Въпросното изключително бързо, безболезнено и трайно подмладяване се извършва без убождане и няма нужда от възстановителен период. По думите на двамата учени, дори фотомоделите прилагат метода за блестящ външен вид непосредствено преди фотосесии.   През двата дни на семинара включващ демонстрации и презентации на BioRePeelCL3q и десетки дами засияха само за броени минути.   Модел за биоревитализирането на тяло бе шампионът по бодибилдинг и лека атлетика за ветерани Мерлин Арно, а лицето на издателката Жана Иванова откри сезона на възможната пролет и в зряла възраст.   Изобретението хрумнало на италианците след работили дълго време върху формулата на различни комбинации от киселини и комбинацията им с витамин С, В2,Глицин и растителни масла. Младежите, превърнали усърдната си научна дейност в доходоносен бизнес, се увличат от риболов, баскетбол и са решени да намерят отговора на вечния въпрос, как да останем завинаги в пролетта на живота.", "date": "2019.03.26", "title": "Италиански учени откриха формулата на безболезненото подмладяване"}
{"url": "http://epicenter.bg/article/Radeva/178511/10/84", "text": "Държавният глава Румен Радев и съпругата му Десислава са на официално тридневно посещение в Египет, което започна вчера и ще продължи до 27 март.   След официалната семейна снимка Румен Радев проведе среща „на четири очи“ със своя колега Абдел Фатах Ас-Сиси, първите дами на двете страни пък имат самостоятелна женска програма.    Дрехата бе с леко разкроение в долната част и единствен акцент от няколко копчета по V-образното деколте. Облеклото на първата ни дама бе доста нетипично за самата нея, тъй като обикновенно предпочита да носи по-къси или впити по тялото модели.     Тя бе съчетала класическата си рокля с шал, клъч и обувки в телесен цвят - на пръв поглед ненатрапчива, но все пак отличаваща се комбинация.    Споменатите обувки в неутрален цвят завършваха цялостната й визия, но акцентираха прекалено много върху себе си, заради обемните панделки в подножието.      На страницата си във Фейсбук г-жа Радева използва откъс от хита \"Far Away\" на групата \"Nickelback\", за да осмее скандала, наречен колоритно апартаментгейт, заявявайки: \"I want a brand new house on an episode of Cribs\" (в превод: Искам чисто нова къща, както в епизод от Cribs).    \r\n \r\n    ", "date": "2019.03.26", "title": "Десислава Радева избра обувки в стила на Тереза Мей за Египет (Снимки)"}
{"url": "http://epicenter.bg/article/Diamanten-pashkul-ukrepva-zashtitnite-mehanizmi-na-kozhata-sreshtu-vanshni-agresori/178609/10/0", "text": "Съвременното замърсяване е част от живота ни, въпреки че може да не го забележим. Въздушни частици, вътрешно замърсяване, причинено от климатик и вътрешно отопление, синя светлина (HEV) от цифровите устройства, които използваме всеки ден: всичко това има отрицателен ефект върху нашата кожа, което може да доведе до преждевременно стареене, тъмни петна и сухота.   Испанския козметичен лидер Natura Bisse създаде Diamond Cocoon Collection, за да предотврати тези щети и да помогне в укрепването на защитните механизми на кожата срещу външни агресори. Цялостна линия за борба със замърсяването сега се разширява с три нови продукта. Те са всичко, от което се нуждаем, за да поддържаме кожата си здрава и сияйна!   Новият почистващ кремообразен продукт е с двойно действие и премахва всякакъв грим. Нежно елиминира замърсяващите частици от повърхността на кожата и защитава кожната бариера. С него кожата ви ще е хидратарана и еластична.   С този продукт ще балансирате PH на кожата си след като я почистите, а ползването на тази есенция е първата стъпка на предварителна обработка за подобряване на абсорбацията в кожата. Продуктът запазва кожата хидратирана до 72 часа и подпомага укрепването на кожната бариера с пребиотични си съставки.   С новия хидратиращ и подхранващ крем от серията ще задържите кожата си хидратирана до 72 часа. Също така обогатяващия крем укрепва микробиота на кожата благодарение на мощния прeбиотичен комплекс, който съдържа. Кремът предпазва кожата от остаряване и възстановява жизнеността й.   Завършваме защитата срещу замърсяване чрез пръскане на DIAMOND COCOON ULTIMATE SHIELD върху лицето ви – щит за предпазване на кожата от синята светлина и предотвратява залепване на частици от замърсители до 99%.   Продуктите от серията DIAMOND COCOON може да намерите в ", "date": "2019.03.26", "title": "Диамантен пашкул укрепва защитните механизми на кожата срещу външни агресори"}
{"url": "http://epicenter.bg/article/Sryada-e-radostna--sabota-i-nedelya---trudni/178625/10/101", "text": "    Дневно предназначение: Предстои да преживеем радостен ден, в който ще се намери лесно решение на трудни проблеми. Дневната нумерологична карта активира очаквания свързани с далечни цели. Денят е с пасивна характеристика, предназначен за работа на място от офис или дома. Прекалената активност няма да помогне особено. Бъдете търпеливи, успехът сам ще ви намери.    Основна цифрова характеристика – 1, 2, 3, 6, 7, 9. Позитивен ден за преживяване на радостни мигове и спасяване на ситуация.   Часова характеристика:  Съдбовно правило: Радост и усмивка всичко се постига! Мото: Днес преживявам прекрасен ден! Позитивно утвърждение: Аз привличам любов и радостни преживявания!     Дневно предназначение: Ден, предназначен за изолация, усамотяване и противоречия. Дневната нумерологична карта благославя уроци по отношение на личното разбиране, качеството и прецизното изпълнение на ангажиментите. Активира се работа в дома или офиса, мечти и надежди за далечно бъдеще. Ако не повтаряте стари грешки, всичко ще придобие друг израстващ смисъл. Денят е подходящ за усъвършенстване, явяване на изпит, конкурси и далечни пътешествия.   Основна цифрова характеристика – 1, 2, 3, 4 , 6, 7, 9. Ден за изпит и проверка на духовните ценности.   Часова характеристика:  Съдбовно правило: Там където съм аз, там е и късмета ми! Мото: С вяра всичко се постига! Позитивно утвърждение: Аз избирам движение напред до планираните цели!     Дневно предназначение: Ден, предназначен за уреждане на финансови въпроси, плащания, наследства и трайни капиталовложения. Дневната нумерологична карта благославя покупки за дома и офиса, разрешаване на финансови въпроси, обсъждане на  наследства, плащания на сметки, семейни тържества, сватби и родови сбирки. Погрижете се за финансовата сигурност на рода и инвестирайте парите си стабилно и сигурно. Моментът е подходящ за пътувания, покупки на коли, техника и обзавеждане.   Основна цифрова характеристика – 1, 2, 3, 4,  5, 7, 8, 9.  Ден за трайни материални капиталовложения, който може да ви подсигури добри финансови доходи в бъдеще.   Часова характеристика:  Съдбовно правило: Аз заслужавам най-доброто в живота си! Мото: Благодаря за благоденствието в живота ми! Позитивно утвърждение: Винаги имам достатъчно пари!     Дневно предназначение: Ден, предназначен за изпитания и трудности у дома и в работата. Активират се прояви, които ще доведат до окончателен край на ваши очаквания, свързани с бъдещето. Ще се наложи да извоювате победата си чрез сила и контрол над ума. За да задоволите желанието си за изпълнение на съвършена работа, трябва да се концентрирате в целта и да устоите на предизвикателствата.   Основна цифрова характеристика – 1, 2, 3, 6, 9.  Ден за изпитание на волята, ума и силата.   Часова характеристика:  Съдбовно правило: Аз мога!  Мото: Днес постигам успех!  Позитивно утвърждение: Получавам заслужена победа!   Дневно предназначение: Макар да е неделя, имаме ден, предназначен за работа по нов проект. Дневната нумерологична карта активира лично приемане и действие, съобразяване и искане на ново мнение или запознанство с нов колега. Настроенията ще са на границата от силна любов до чувство на гняв и омраза. Денят е несоциален, подходящ да прекарате повече време на място или в дома. Възможно е да възникнат ядове или проблеми, които ще трябва да понесете лично.  Основна цифрова характеристика – 1, 2, 3, 4, 6, 7, 9. Моментът е подходящ за ремонт и подредба.   Часова характеристика: Съдбовно правило: Аз мога! Мото: Аз привличам възможностите! Позитивно утвърждение: Винаги и във всичко ми върви!  ", "date": "2019.03.26", "title": "Сряда е радостна, събота и неделя – трудни"}
{"url": "http://epicenter.bg/article/Ot-igrachka---plachka--Shefat-na-Sushi-razsledva-tseluvkata-na-Kubrat-Pulev/178551/8/0", "text": "Победата на Кубрат Пулев над Богдан Дину през уикенда предизвка порой от коментари, тъй като кървавата битка предложи драма от всякакъв калибър. Мачът обаче не слиза от медиите в Щатите заради целувката, която българският боксьор лепна на репортерката на Vegas Sports Daily Джени Суши.   Джени видимо бе скъсила повече дистанцията за нормално интервю, а воден от адреналина Кубрат я целуна по устата. И докато у нас десетки почитатели на Пулев одобриха мачовската му изява, либералите в САЩ го погнаха с критики. Някои активисти дори поискаха срещу него да бъде заведено дело за сексуален тормоз и едва ли не да бъде изключен от професионалния бокс. Шефът на Джен - Майк Диксън, дори разкри, че тече разследване.   \"Джени Суши бе жертва на нежелана, неочаквана и насилствена целувка от страна на Кубрат Пулев в момент, в който тя се опитваше да проведе интервю с него след срещата\", пише Диксън в официално становище. \"Работим неспирно с Джени и екипа на Кубрат Пулев за разследване на въпроса и да предприемем правилните стъпки и действия след това злополучно събитие. Искаме да бъде ясно, че Vegas Sport Daily цени безопасността и благосъстоянието на нашите сътрудници повече от всякакви рейтинги, кликове и печалби. Също така сме горди от факта, че предоставяме платформа на нашите журналисти, които споделят същата любов към спорта и качественото съдържание\", пише още той.   \"Това, което се случи на г-жа Суши бе напълно неоправдано и ние споделяме нейния шок, болка и възмущение. Тя е ценен член на нашия екип и не одобряваме нарушаването на личното пространство на нашите служители по каквато и да е причина. Заставаме твърдо зад г-жа Суши, докато се опитваме да разрешим този въпрос. Ще оповестим допълнителни детайли, когато ги разкрием”, написа още шефът на Vegas Sports Daily.   Самият Пулев също обясни конфузната случка, но в социалните мрежи. Според него, всичко е било една невинна закачка и след като камерите са изключили светлините, двамата с Дженифър много се смели на всичко. По-късно тя се включила и в празненствата за победата му.   \"Може би сте видели клип с мен, в който целувам репортерка по време на интервю след победата ми в събота. Тази репортерка, Джени, всъщност е моя приятелка, и след интервюто я целунах, защото бях много въодушевен. По-късно същата вечер тя се присъедини към мен и останалите ми близки приятели, с които празнувахме победата. На видеото, след целувката, двамата се смеехме и си благодарихме един на друг. Наистина няма нищо повече в тази ситуация\", написа Кобрата.      ", "date": "2019.03.26", "title": "От играчка - плачка: Шефът на Суши разследва целувката на Кубрат Пулев"}
{"url": "http://epicenter.bg/article/Maradona-naredi-Hristo-Stoichkov-sred-nay-golemite-si-sapernitsi-na-futbolniya-teren-/178566/8/0", "text": "Легендата на световния футбол Диего Армандо Марадона включи Христо Стоичков сред най-големите футболисти, с които е имал съперничество на терена, предаде Агенция \"Фокус\".  Той направи това в отговор на изказване на друга аржентинска легенда – Марио Кемпес, който обяви, че Марадона и Лионел Меси не могат да се сравняват, защото настоящата звезда на Аржентина трябва да доказва, че е по-добър от Кристиано Роналдо, а Марадона не е имал такава конкуренция.  Затова Марадона публикува снимка в Инстаграм, на която са Стоичков, Баджо, Гулит, Румениге, Платини, Зико, Кийгън, самият Кемпес и други.  \"Как можеш да кажеш, че в моето време нямах съперници? Играх срещу тези блестящи професионалисти\", пише Марадона и публикува снимки и списък на най-големите си съперници на терена. ", "date": "2019.03.26", "title": "Марадона нареди Христо Стоичков сред най-големите си съперници на футболния терен "}
{"url": "http://epicenter.bg/article/Priemat-Atanas-Golomeev-v-Zalata-na-slavata-na-svetovniya-basketbol-/178618/8/0", "text": "ФИБА ще отбележи подобаващо приемането на легендата Атанас Голомеев в залата на славата на баскетбола. Бившият ни национал и звезда на \"Академик\"-София е член на клас 2019 и ще бъде част от церемонията, организирана от световната централа на 30 август в хотел „Шератон“ в Пекин,    Избирането му съвпада и със 100-годишнината на организирания баскетбол, която през 2019 г. отбелязваме у нас.    „Уважаеми г-н Голомеев,  За нас е огромна чест да Ви информираме, че сте избран за член на клас 2019 за ФИБА залата на славата като играч.  The FIBA Hall of Fame (www.fiba.basketball/hall-of-fame) е олтар, посветен на удивителните хора, които положиха основите на глобалния баскетбол от създаването му до славата му в днешни дни. Залата се опитва да е уникална международна институция, която промотира и припомня за успехите на баскетбола по цял свят и приема велики мъже и жени от всички епохи, които са били проактивни и забележителни по пътя за развитието на нашия спорт.  Вашите изключителни постижения като национален състезател на България, с две титли на най-добър реализатор за 5-те участия на Евробаскет, а също и безбройните Ви постижения в професионалния баскетбол допринесоха много за израстването на играта във Вашата страна и по света.  Много сме щастливи да Ви информираме, че името Ви е включено сред тези на най-почетните и заслужили играчи и искаме да Ви поканим на Специалната церемония по приема на 30 август, 2019 г. в хотел „Шератон Гранд“ в Пекин, където заедно да отбележим приноса Ви за баскетболната игра.  От цялото си сърце Ви поздравявам за номинацията Ви за прием в Залата на славата на ФИБА и се надявам скоро да се срещнем лично в Китай“.  В Залата на славата на ФИБА има още три български имена. Единственият играч досега бе легендарната Ваня Войнова, която бе приета за член посмъртно през 2007 г. Двама родни съдии също са включени в Залата – Артеник Арабаджиан и Валентин Лазаров.  Заедно с Голомеев, в клас 2019 са и Джанет Арсен, Марго Дудек, Алонзо Морнинг, Фабрисио Оберто, Хосе Пикулин Ортиз, Мосен Меат Варда и Иржи Дудек. Сред треньорите са почетени Наталия Хейкова, Богдан Танйевич и Му Зуюн.  ", "date": "2019.03.26", "title": "Приемат Атанас Голомеев в Залата на славата на световния баскетбол "}
{"url": "http://epicenter.bg/article/Britanskiyat-parlament-poema-kontrola-nad-Brekzit-/178553/7/0", "text": "Британските законодатели гласуваха да поемат контрол върху процеса за Брекзит, като опитат да намерят консенсус по алтернативен начин да се върви напред, който ще извади парламента от задънената улица, предава БНР.  С 392 гласа „за“ срещу 302 „против“ депутатите в Камарата на общините одобриха така наречената поправка „Летуин“ по името на вносителя Оливър Летуин от Консервативната партия.  Премиерът Тереза Мей поиска от депутатите от нейната Консервативна партия да гласуват против, но 30 от тях не се подчиниха. Сред тях са трима заместник-министри, които подадоха оставки, за да могат да гласуват против.  Поправката позволява в сряда да се проведат така наречените „показателни гласувания“, с които може да се установи дали в парламента има консенсус по алтернативен план на сделката на Тереза Мей.  Сред възможните варианти са: отмяна на Брекзит, нов референдум; сделката на премиера плюс митнически съюз; сделката на премиера плюс митнически съюз и достъп до общия пазар; свободно търговско споразумение по почина на Канада; и излизане от ЕС без сделка.  Малко не достигна правителството да претърпи и второ поражение. Поправката на Маргарет Бекет, че ако останат седем дни до излизане без сделка, правителството трябва да внесе процедура за гласуване дали да се излезе без сделка или да се поиска ново отлагане на Брекзит, бе отхвърлена само с три гласа.  ", "date": "2019.03.26", "title": "Британският парламент поема контрола над Брекзит "}
{"url": "http://epicenter.bg/article/Pentagonat-obyavi-za-uspeshen-test-za-prehvashtane-i-unishtozhavane-na-mezhdukontinentalna-balistichna-raketa/178560/7/0", "text": "В първия си тест от този род въоръжените сили на САЩ извършиха \"залпово\" прехващане над Тихия океан на междуконтинентална балистична ракета без боен заряд чрез две ракети прехващачи, изстреляни от подземен силоз в Калифорния. Двата прехващача се прицелили в мишената - изстреляна от 4000 мили (6437 км) балистична ракета, излязла в космоса и върнала се в атмосферата, съобщи Агенцията за противоракетна отбрана към Пентагона, цитирана от Асошиейтед прес и Ройтерс.  Първата ракета прехващач е поразила балистичната ракета, която при действителна атака би имало бойна глава. Вторият прехващач е доунищожил остатъците от ракетата.  Мишената е била изстреляна от изпитателния полигон \"Рейгън\" на Маршаловите острови, а прехващачите - от военновъздушната база \"Ванденберг\" в Южна Калифорния.  \"Системата проработи точно по предназначение\", каза генералът от американските ВВС Самюъл А. Грийвс, директор на Агенцията за противоракетна отбрана.  ТАСС цитира агенция Блумбърг, според която тези изпитания са целели да имитират унищожаване на междуконтинентална балистична ракета, изстреляна към САЩ от страни като Северна Корея и Иран.   ", "date": "2019.03.26", "title": "Пентагонът обяви за успешен тест за прехващане и унищожаване на междуконтинентална балистична ракета"}
{"url": "http://epicenter.bg/article/Zabranyavat-plastmasovite-butilki--stavat-ot-retsikliran-material/178561/7/0", "text": "\r\n \r\n \r\n \r\n \r\n Законът, неофициално одобрен от министрите на ЕС, също налага цел от 90% за събиране на пластмасови бутилки до 2029 г., 25% от пластмасовите бутилки трябва да бъдат направени от рециклиран материал до 2025 г., като целта ще бъде увеличена на 30% до 2030 г. \r\n Той допълнително засилва принципа \"замърсителят плаща“, по-специално за тютюна, като предлага разширена отговорност на производителя (РОП), както и режим на РОП за риболовни приспособения, който гарантира, че производителят, а не рибарите, поема разходите за събирането на изгубените в морето мрежи. \r\n \r\n Според Европейската комисия, повече от 80% от отпадъците по плажовете са от пластмаса. Посочените продукти в забраната покриват 70% от всички морски отпадъци. Поради бавното си разграждане, пластмасата се натрупва в моретата, океаните и плажовете в ЕС и по света. Пластмасови остатъци са открити в морските обитатели - тюлени, китове, морски костенурки и птици, в рибата и ракообразните, следователно и в хранителната верига на човека. \r\n   \r\n Източник: Канал 3 \r\n", "date": "2019.03.26", "title": "Забраняват пластмасовите бутилки, стават от рециклиран материал"}
{"url": "http://epicenter.bg/article/Gartsiya--S-dumite-si-za-Sv--Sofiya-Rezhdep-Erdogan-obidi-tseliya-svyat/178562/7/0", "text": "Турският президент Реджеп Ердоган с думите си за \"Света София\" обиди не само християните, но и целия свят, каза гръцкият външен министър Йоргос Катругалос пред атинския в. Катемерини.   Първият дипломат на Атина изрази остро несъгласие с предложението на държавния глава на съседната си държава. \"Тази сграда не е само бивш православен християнски храм. \"Света София\" принадлежи на цялото човечество. Тя е призната от ЮНЕСКО (организацията на ООН за образование, наука и култура) за част от световното културно и историческо наследство. Поради това думите на Ердоган обидиха не само християните, но и целия свят\", заяви той.   Турският лидер в интервю дни преди местните избори в неделя заяви, че изградената през VI век сграда може отново да стане джамия.    \"Света София\" е функционирала като мюсюлмански храм от османското превземане на Константинопол (29 май 1453 г.) до 1935 г., когато е била превърната в музей от основателя на съвременната турска република Мустафа Кемал Ататюрк.     Катедралата \"Св. София\" в Истанбул Хагия София (Hagia Sophia) e главната катедрала в Константинопол (Цариград), наречена на Божията премъдрост (Св. София). Създадена е от св. равноапостолен Константин Велики (завършена в 360 г.). Разширена и възобновена от император Юстиниан Велики през 537 г. След падането на Константинопол под турско робство през 1453, Хагия София била превърната в джамия.  Юстиниановият храм \"Св. София\" е и до днес най-забележителният, най-величественият паметник на християнската архитектура от византийски стил през най-цветущия му период на развитие.  Храмът \"Св. София\" е най-внушителният паметник на Византийското изкуство. Изграден е от двама гениални архитекти - Антимий (Anthemios) от Тралес и Исидор (Isidoros) от Милет през 532-537 година. Строена по време на разцвета на византийското изкуство при Юстиниан (527-565), църквата е част от дворцовия императорски комплекс. Ето защо е градена като най-голямата \"парадна зала на двореца\". Нейните строители се справят безпогрешно с изискванията на владетеля.  Юстиниан желае църквата да бъде по-голяма от Соломоновия храм в Йерусалим и същевременно да демонстрира превъзходството на Цариград над останалият християнски и езически свят. Размерите на храма са внушителни - дължина с предверията - 120 метра, ширина - 72 метра, височина на купола - 60 метра и диаметър 30 метра. Тук архитектите съчетават двата най-използвани модела за строеж на църкви във Византия до това време - централно-куполния и базиликален.  Централният кораб представлява огромна зала с дължина 70 метра и ширина 33 метра, силно осветена от извисяващия се към небето свод с 40 прозореца, разположени в основата на купола.  Двете странични галерии са отделени от централния кораб със 110 изящни мраморни колони, които дават възможност пространството да не се разделя и благодарение на страничните прозорци да се постигне равномерно осветяване на църквата.  Украсата на \"Хагия София\" поразява със своето изящество и разкош. От всички краища на процъфтяващата по това време Византийска империя набавили разноцветни мрамори, скъпоценни камъни и злато, които, преработени от изкусните столични майстори, засияли във вътрешността на храма. Стените били покрити със стенописи и традиционните за това време златни мозайки, пресъздаващи библейски сцени.  Иконостасът се издигал върху 12 златни колони, а иконите са били обковани със злато. С подобен обков са били евангелията и другите църковни книги. Църковната утвар предстявлявала върха на приложното изкуство във Византия от това време. Едни от най-забележителните елементи от украсата на храма са шестте хиляди полюлея и свещници, които осветявали огромното вътрешно пространство и създават неповторима тайнственост на църковното богослужение.  При завземането на Цариград през 1096 и 1204 г. кръстоносците плячкосали огромните богатства на \"Св. София\".  След покоряването на Византийската империя през 1453 г., новите завоеватели премахнали иконостаса и амвоните, замазали фреските и мозайките и превърнали Великата църква в джамия; вътре изписали сури от Корана, а отвън издигнали четири високи минарета.  След обявяването на Турция за република и преместването на столицата в Анкара, с личната инициатива на Кемал Ататюрк храмът \"Св. София\" е превърнат в музей. През са проведени системни реставрационни работи.  В горната галерия са разкрити мозайки на Исус Христос, Св. Богородица, ктиторски портрети на византийски императори и съпругите им.  Над входните врати са запазени фигурите на основателя на новата столица на Римската империя - св. Константин, изобразен с макет на града, главния ктитор на храма император Юстиниян I, държащ макет на църквата, а над царските двери - на св. Богородица с Младенеца.  На страничната абсида реставраторите с трепет открили и изображения на св. архангел Михаил и светии.  От Османския период в катедралата-музей са съхранени олтар (mihrab), амвон (minbar), трона на султана (максурой), два огромни свещника подарени от Сюлейман II през 1526 г., а при Мурад III са донесени от Пергам огромните алабастрови съдове, в които е била съхранявана светена вода. Баптистерията на църквата е била превърната в гробница (тюлбе) на Мустафа I и Ибрахим. В двора са построени три тюлбета и в тях са погребани султанските фамилии на Селим II, Мурад III и Мехмед III. ", "date": "2019.03.26", "title": "Гърция: С думите си за \"Св. София\" Реждеп Ердоган обиди целия свят"}
{"url": "http://epicenter.bg/article/Naprezhenie-v-Germaniya-zaradi-kampaniya-s-modelki-po-belyo-i-kaski/178564/7/0", "text": "Германското министерство на транспорта се опита да накара младежите да помислят за главите си с кампания, в която красавици по бельо демонстрират необходимостта от носене на каски при карането на велосипед. Но ефектът се оказа не образователен, а беше възприет като провокация.   Видеото, което по идея на транспортния министър Андреас Шойер трябваше елегантно да внуши на аудиторията необходимостта от безопасност по пътищата, в същност предизвика протести.   \"Срамота, глупости и сексизъм\", определи изявен политик кампанията. Самата кампания използва един английски лозунг, според който каската може и да не изглежда привлекателна, но \"пък спасява живота\". Освен с видеото, от днес из цяла Германия са поставени и постери на билбордове.   Но председателят на женската комисия в Социалдемократическата партия на Германия Мария Нойхел в интервю за в. \"Билд\" реагира съвсем не ласкаво на инициативата. \"това е срамно, глупаво и е сексизъм, когато министърът на транспорта прокарва своята програма с помощта на разголени тела\", каза Нойхел.   А министърът по семейните въпроси Франциска Гифи, която също е от социалдемократите, постави във Фейсбук своя снимка и написа под нея:“С каска и облечена“.   Реакцията против кампанията не смути Шойер, чиято партия ХСС влиза в управляващата коалиция заедно с СДП и ХДС на канцлера Ангела Меркел. В Туитър министерството на транспорта защити идеята, уточнявайки, че целевата аудитория на кампанията са младите мъже и жени, които не носят каски от естетически съображения. Министерството твърди, че рекламният клип вече е бил гледан от почти 2 милиона души на възраст между 14 и 49 години.   По данни на Асоциацията за безопасно движение по пътищата на Германия миналата година по пътищата на страната са загинали 430 колоездачи – с 14% повече, отколкото през 2017 г. Освен това от агенцията уточняват, че от целевата аудитория едва 8% карат велосипедите си с каски.   Източник: Канал 3  ", "date": "2019.03.26", "title": "Напрежение в Германия заради кампания с моделки по бельо и каски"}
{"url": "http://epicenter.bg/article/EP-podkrepi-prekratyavaneto-na-smyanata-na-chasovoto-vreme/178595/7/0", "text": "Европейският парламент подкрепи предложението за прекратяване на смяната на сезонното часово време.    ЕП предлага смените да престанат от март 2021 г. за държавите в ЕС, които изберат да запазят постоянно \"лятно\" часово време, а онези, които предпочитат астрономическото (зимното), да прекратят промените от октомври същата година.   Отбелязва се, че в допитване, в което участваха под един процент от гражданите на ЕС, 84 процента са поискали прекратяване на часовата смяна.   До 1 април догодина държавите в ЕС трябва да съобщят на Европейската комисия в кой часови пояс избират да бъдат занапред. Предвижда се дотогава да приключи съгласуването между съседните държави, обявили предварително, че желаят да останат в един и същи часови пояс.    Източник: Нова.тв", "date": "2019.03.26", "title": "ЕП подкрепи прекратяването на смяната на часовото време"}
{"url": "http://epicenter.bg/article/Trima-ruski-voenni-sa-zaginali-v-Siriya-pri-zasada-na-teroristi-/178600/7/97", "text": "Трима военнослужещи от въоръжените сили на Русия са загинали в Сирия в края на февруари в хода на боеве с терористи, съобщи в понеделник Министерството на отбраната на Русия, предават ТАСС и Агенция \"Фокус\".  Според данните на ведомството, в края на февруари трима руски военнослужещи, завръщайки се на автомобил през деня, след като са доставили хуманитарна помощ в едно от населените места в провинция Дейр-ез-Зор, „са попаднали в засада на група терористи“. От МО съобщават, че военните са влезли в бой, след което са изчезнали безследно.  „В резултат от осъществяването на редица специални мероприятия са установени бойците, нападнали автомобила, а освен това е потвърден фактът за гибелта на тримата руски войници в хода на боя в края на февруари“, съобщават от минисерството.  Както добавят от ведомството, Въздушно-космическите сили (ВКС) на Русия и спецназ са унищожили терористите, отговорни за смъртта на руските военни.  От там съобщават също, че групата, участваща в нападението срещу колата с руската армия, състояща се от повече от 30 ислямисти, е била унищожена в рамките на съвместната операция на ВКС и силите за специални операции.  ", "date": "2019.03.26", "title": "Трима руски военни са загинали в Сирия при засада на терористи "}
{"url": "http://epicenter.bg/article/Tramp-nareche--vragove-na-naroda--osnovni-amerikanski-medii-/178603/7/96", "text": "Американският президент Доналд Тръмп възобнови атаките си срещу основните медии в САЩ, като ги нарече „врагове на народа“. Коментарите му в Туитър са по адрес на онези журналисти, които според него са отразявали некоректно разследването за връзки между кампанията му и Русия около изборите през 2016 година, предаде БНР.  Междувременно демократи в Конгреса поискаха от министъра на правосъдието Уилям Бар да представи пълния доклад от разследването на Робърт Мюлер за руско вмешателство във вота, който изпрати Тръмп в Белия дом. Шестима демократи - председатели на комисии в Камарата на представителите, изразиха опасенията си пред Бар, че представеното от него обобщение не е достатъчно и настояха до 2 април да се запознаят с целия доклад. Искането си те аргументират със „спешната нужда“ да изпълнят задълженията си по Конституция, като с това намекнаха, че биха могли да изискат доклада по съдебен ред.  По-рано Уилям Бар информира Конгреса, че разследването на Мюлер не е открило доказателства, че кампанията на Тръмп си е сътрудничила с Кремъл за повлияване на резултата от изборите. От документа стана също ясно, че разследващите нямат мнение по въпроса дали Тръмп с действията си е възпрепятствал правосъдието. Републиканците приеха заключенията като пълно оправдаване на Тръмп, докато демократите видяха в липсата на конкретност по въпроса за възпрепятстване на правосъдието покана за бъдещи разследвания.  Доналд Тръмп заяви пред репортери, че няма нищо против публикуването на доклада. Той каза, че решението за това стои в ръцете на министъра на правосъдието.  Продължаващата междупартийна полемика подготвя почвата за по-ожесточени битки, престрелки с обвинения и както Вашингтон Поуст добавя, „равносметка под формата на избори през 2020“. Според изданието едната страна очаква да се чува „спрете лова на вещици”, а от другата - темата за това какво е знаел президентът и кога го е научил.  Проблемът за демократите е, че след категоричната констатация, че не е имало съглашателство с Русия и не имало престъпление, на този фронт ще е трудно да се докаже намерение на Тръмп да прикрие престъпление, да повлияе на изхода от разследването.  Говорителят на Камарата на представителите – демократът Нанси Пелоси, по-рано изключи възможността за импийчмънт, а сега някои от кандидатите за президент като Бърни Сандърс изместват фокуса на речите си към теми, които според тях са по-важни за избирателите, сред които увеличаване на минималното заплащане, климатичните промени, заплатите в образованието.  Според историци, разглеждали други скандали около президенти, случилото се ще промени в малка степен общественото мнение за Доналд Тръмп.  ", "date": "2019.03.26", "title": "Тръмп нарече „врагове на народа“ основни американски медии "}
{"url": "http://epicenter.bg/article/Mariya-Zaharova--SASht-tryabva-da-sprat-da-tormozyat-venetsuelskiya-narod-sas-sanktsii-/178606/7/97", "text": "Съединените щати би трябвало да спрат да тормозят народа на Венецуела със санкции. Това написа във вторник на нейната страница в социалната мрежа Фейсбук официалният представител на руското външно министерство Мария Захарова, цитирана от TACC и Агенция \"Фокус\".  По-рано съветникът по националната сигурност на американския президент Джон Болтън написа на своята страница в Туитър, че Русия, \"вместо да изпраща ядрени бомбардировачи и специални сили, за да помогне на един корумпиран диктатор, трябва да работи заедно с международната общност във Венецуела\", за да подкрепят хората в страната.  Той отбеляза, че Вашингтон няма да толерира \"враждебни чуждестранни военни сили, които възпрепятстват постигането на целите на демокрацията, сигурността и върховенството на закона в Западното полукълбо\".  „Бих искала да напомня на Джон Болтън - ако една голяма страна в Западното полукълбо спре да налага санкции на народа на Венецуела, а втората страна в Източнато полукълбо и редица международни банкови структури разблокират милиарди венецуелски средства в техните сметки, тогава самите венецуелци ще могат да купуват лекарства и храни без помощта на \"добрия Вашингтон\". Мерките, предприети от \"чичо Сам\", причиняват историческо лошо храносмилане в района\", заявява Захарова.  \"Първо, колективните строители на демокрацията и защитниците на върховенството на закона отнеха 30 милиарда долара от Каракас, наложиха санкции и сега подхвърлят витаминчета\", добави дипломатът.  ", "date": "2019.03.26", "title": "Мария Захарова: САЩ трябва да спрат да тормозят венецуелския народ със санкции "}
{"url": "http://epicenter.bg/article/Masovi-aresti-v-Parizh-sled-seriya-napadeniya-nad-romi-/178612/7/0", "text": "Френската полиция е задържала 20 души заради серия от атаки срещу етнически роми в предградия на Париж след фалшиви слухове за отвличани деца, съобщи местната полиция, цитирана от АФП и БНР.  Нападенията са станали в понеделник вечерта в Бобини и Клиши-су-Боа, няма информация за пострадали.  Най-вероятно атаките са предизвикани от неверни съобщения в социалните медии за заподозрени с бял ван, които се опитвали да отвличат млади момичета в района, коментират френските медии.  Полицията заяви, че това са „необосновани слухове“ и че не е получавала никакви съобщения за похитени. Властите се опитват да прекратят разпространението на фалшивата информация.  ", "date": "2019.03.26", "title": "Масови арести в Париж след серия нападения над роми "}
{"url": "http://epicenter.bg/article/Dvama-politsai-strelyaha-edin-sreshtu-drug-na-letishte-v-Turtsiya-/178615/7/0", "text": "Двама полицаи пострадаха, след като стреляха един срещу друг при спречкване на летището в турския град Кайсери, пише „Ройтерс”, като се позова на местния канал „NTV”.  Телевизията посочва, че на териминала за вътрешни полети се чула стрелба.  Ранените полицаи били откарани с линейка в болница. По информацията на телевизията двамата открили огън един по друг след като възникнал скандал помежду им.  Електронното издание на в.\"Хюриет\" съобщава, че единият полицай стрелял с пистолета си по свой колега, с когото се скарал, а след това се ранил сам със същото оръжие.   ", "date": "2019.03.26", "title": "Двама полицаи стреляха един срещу друг на летище в Турция "}
{"url": "http://epicenter.bg/article/Katolicheskiyat-svyat-razdelen---papata-ne-dade-poklonnitsi-da-tselunat-rakata-mu--VIDEO--/178622/7/0", "text": "Трябва ли да се целува ръката на папата? Въпросът разпали бурен дебат в католическия свят, след като Папа Франциск отказа на десетки поклоници да целунат пръстена му, предаде бТВ.  На среща с вярващи в базиликата \"Санта Каза\" в италианския град Лорето, папата упорито дърпаше ръцете си от целувките на богомолците.  Консерваторите го нападнаха с аргумента, че пръстените му са натоварени с вековна символика и ако не иска да спазва традициите, може да напусне поста си.  Поддръжници на Светия отец заявиха, че е време за реформа в образа на папата, който е божи служител, а не император.  ", "date": "2019.03.26", "title": "Католическият свят разделен – папата не даде поклонници да целунат ръката му (ВИДЕО) "}
{"url": "http://epicenter.bg/article/Predstaviha-roman-prorochestvo-na-tsarskiya-savetnik-Lyubomir-Lulchev/178601/6/0", "text": "В София бе представен романът на Любомир Лулчев „Нови хора“. Написан през 1916 г., но издаден едва през 1937 г. Днес, след 82 г., българските читатели могат да се насладят на неговото неповторимо творчество.   На събитието присъстваха негови родственици, г-н Христо Нанев (писател и изследовател), представители на еврейската общност, Бялото братство, литературни критици и любители на литературното наследство на България.   Издателят на книгата ще дари част от средствата, които ще постъпят от продажбата на книгата за благотворителност.   Любомир Лулчев бил полиглот, боен пилот, офицер, герой от войните, последовател на Учителя Петър Дънов, много близък на Стамболийски, после и на цар Борис III заради ясновидските си способности. Твърди се, че по негови съвети е въведена трудовата повинност. Бил е противник на насилието. Искал е българите да бъдат единни.   След смъртта на богатата си съпруга, убита от своята прислужница по жесток начин, той се отказва от всичко, което притежава.  Смята се, че е използван от германците, за да бъде открито местоположението на Мусолини след падането му от власт в Италия.   За целта е отведен в \"светая светих\" на Третия райх, замъкa на SS, заедно с други хора, за които се е смятало, че притежават ясновидски способности. Именно Лулчев показва къде да бъде търсен Мусолини. Въпреки че благодарение на Лулчев от смъртни присъди са спасени над 70 комунисти, след 9 септември 1944 г. той  е осъден от Народния съд и разстрелян като враг на народа.   Романът „Нови хора” се смята за „пророчество”.„Проблемите в него са свързани не толкова с неговата дейност като таен съветник на царя, колкото с предстоящата му връзка с Учителя Петър Дънов. Неговите ясновидски качества и на духовно просветлен човек, които действително са съществували и които 3 години след написването на романа го завеждат при Учителя Дънов, показват, че в него този дух на търсене на новото е съществувал, когато той е обмислял романа.   Книгата може да бъде поръчана на адрес:     ", "date": "2019.03.26", "title": "Представиха роман-пророчество на царския съветник Любомир Лулчев"}
{"url": "http://epicenter.bg/article/Profesor-prevrashta-Sofiya-v-grad-mechta-v--quot-Nirvana-quot-/178604/6/0", "text": "  „Животът е прекрасен!“, заяви с широка усмивка проф. Вихрони Попнеделев при откриването на изложбата „Софийски градски пейзажи“ в галерия Нирвана.   „Вихрони ни показва, че живеем в един наистина красив град“, сподели Ники Младжов, собственик на галерия Нирвана, известна с престижни изложби на творци от цял свят.   „Вихрони е хедонист!“, възкликна Филип Зидаров, който призна, че обича да „влиза“ в картините на професора. На откриването присъстваха и Греди Асса и Андрей Даниел, които заедно с Филип Зидаров и Вихрони Попнеделев са сред основоположниците на групата за авангардно изкуство “Градът”.   Гостите на изложбата с удоволствие откриваха любимите си места в София, показани в цветната им красота. Скулпторът Георги Чапкънов и колекционерът Боян Радев лично поздравиха талантливия художник, който избра Благовещение за откриването на експозицията.   Бизнесдамите Мая Косева и Мирела Ненчова, прокурорът Христо Граматиков и сестра му Наталия обиколиха няколко пъти залите на галерия Нирвана, за да се потопят в урбанистичната магия от цветове, сътворена от Вихрони Попнеделев.   Професорът получи поздравления от колегите си Николай Янакиев и Моника Тошева, от певиците Роси Рос и Диана Дафова, от художничката-поетеса Лили Сотирова, от писатели, бизнесмени и колекционери. Вихрони Попнеделев, който е нарисувал всички картини за изложбата по натура, е прекарал дълги часове по столичните улици, за да сътвори град от цветове и светлина.   Авторът е съживил сградите и улиците, напълнил е градския пейзаж с вълшебство от нюанси, които ни карат да видим една различна и наистина много красива София. Професор Попнеделев е известен в цял свят с таланта си, който му е донесъл много престижни награди.   Изложбата „Софийски градски пейзажи“ може да се види в галерия Нирвана до 14 април.    ", "date": "2019.03.26", "title": "Професор превръща София в град-мечта в \"Нирвана\""}
{"url": "http://epicenter.bg/article/Balgariya-ofitsialno-s-nov-obekt-na-YuNESKO/178607/6/0", "text": "На 27 март в МОСВ официално ще бъде връчен сертификатът за обект на световното наследство на ЮНЕСКО на Дирекцията на Национален парк (ДНП) \"Централен Балкан\". Сертификатът е във връзка с включването на буковите гори в парка като част от сериен европейски обект на световното наследство – \"Старите и първични букови гори на Карпатите и други региони в Европа\", съобщиха от Министерството на околната среда и водите.  Зам.-министърът на околната среда и водите Красимир Живков ще връчи официално сертификата на директора на ДНП \"Централен Балкан\" Генчо Илиев. Церемонията е от 11 часа в сградата на МОСВ на бул. \"Мария Луиза\" 22, в зала \"Европа\" (сутерен). Поканени са и представители на осемте общини, в чийто обхват попадат буковите гори – обект на ЮНЕСКО.  Обектът е разширен с решение на Комитета за световно наследство на ЮНЕСКО през юли 2017 г. и включва 78 компонента. Те са разположени на територията на 12 европейски държави – Австрия, Албания, Белгия, България, Румъния, Словения, Испания, Италия, Хърватия, Германия, Украйна и Словакия.  България участва в серийния обект с най-представителните букови гори в деветте резервата на територията на Национален парк \"Централен Балкан\" – \"Боатин\", \"Царичина\", \"Козя стена\", \"Стенето\", \"Соколна\", \"Пеещи скали\", \"Стара река\", \"Джендема\" и \"Северен Джендем\".", "date": "2019.03.26", "title": "България официално с нов обект на ЮНЕСКО"}
{"url": "http://epicenter.bg/article/Shedyovar-na-Pikaso-e-otkrit-sled-20-godini/178616/6/0", "text": "Холандецът Артър Бранд, известен като \"Индиана Джоунс от света на изкуството\", е намерил картина на Пикасо, която е била открадната преди 20 години.   Бранд казва, че портретът е циркулирал в холандския престъпен свят в продължение на години, след като през 1999 година е бил откраднат от яхтата на саудитски шейх.   Портретът на Дора Маар е рисуван през 1938 г. и в момента експерти оценяват стойността му на 25 милиона евро.   Дора Маар е любовница на Пабло Пикасо и негова муза в продължение на седем години. Истинското й име е Теодора Маркович, била е известен фотограф и художник. Умира през 1997 г. на 89-годишна възраст. Картината е украсявала дома на художника до смъртта му през 1973 година.   Бранд влезе в централните новини миналата година, след като проследи уникална византийска мозайка, открадната от храм в Кипър през 70-те години.   \"Картината на Пикасо години наред е била използвана за обезпечение при престъпни сделки за търговия с оръжие и наркотици в Холандия\", заяви той пред АФП.   \"Всички смятаха, че е шедьовърът е унищожен - това се случва с 90% от всички откраднати и използвани за залог в престъпния свят произведения на изкуството, защото вече не могат да бъдат пуснати за продажба\", добави Бранд.   Търсенето на Бранд на откраднатия портрет е започнало през 2015 г.   Източник: Канал 3", "date": "2019.03.26", "title": "Шедьовър на Пикасо е открит след 20 години"}
{"url": "http://epicenter.bg/article/Shvedski-vestnik--Sledvashtiyat-hod-na-Tramp---priznavane-na-ruskata-aneksiya-na-Krim--/178579/11/33", "text": "Министър-председателят на Израел Бенямин Нетаняху се оказа в много сложна ситуация. Резултатът от изборите, които ще се състоят след две седмици, е неясен, а освен това го заплашват обвинения в корупция и мошеничество. Решението на американския президент Доналд Тръмп да признае Голанските възвишения за територия на Израел е подарък, който му дойде много навреме. Но това може да има неочаквани последствия, пише шведското издание Svenska Dagbladet в материал, представен от Агенция \"Фокус\" без редакторска намеса.  За първи път Доналд Тръмп участва в предизборната кампания на Бенямин Нетаняху през 2013 г. Тогава той участва във филма, като разказва как Нетаняху е идеалният лидер за Израел. Министър-председателят спечели изборите.  Тази година Тръмп отново прави всичко, за да помогне на стария си приятел, който в навечерието на изборите на 9 април се озова в по-трудна от всякога ситуация. И Тръмп, като президент, вече разполага с повече ресурси: основният му инструмент е американската външна политика.  Преди месец американският държавен секретар Майк Помпео организира конференция във Варшава, най-вече за да даде възможност на Бенямин Нетаняху да направи шоу и да се покаже заедно с арабските външни министри.  И сега Тръмп направи още един подарък на Нетаняху - онзи, който израелският премиер дълго време чакаше: той призна Голанските възвишения за територия на Израел. В същото време, Майк Помпео беше на посещение в Израел в разгара на важния еврейски празник на Пурим.  Нищо чудно, че Нетаняху блестеше като полирана монета в четвъртък вечер на съвместна пресконференция с Помпео.  „Празнуваме Пурим: преди две хилади и петстон години, персите, водени от Хаман, се опитаха да унищожат еврейския народ. Те се провалиха и две и половина хиляди години по-късно персите, водени от Хаменей, отново се опитаха да унищожат еврейския народ и еврейската държава. И те отново ще се провалят“ - каза премиерът.  Израел завладява Голанските възвишения от Сирия по време на Шестдневната война през 1967 г., след като сирийските войски обстрелваха израелската територия оттам. Тази област е от голямо стратегическо значение, а Израел я анексира, въпреки че преди това никой не признава това анексиране.  Оттогава много израелски премиери, включително Нетаняху, преговарят със Сирия да върнат част от територията ѝ в замяна на мир, но пълното оттегляне на Израел никога не е обсъждано.  Преговорите блокираха, когато избухна гражданска война в Сирия. Оттогава Израел все повече се притеснява, когато се съобщава, че Корпусът на стражите на ислямската революция (КСИР), заедно със своя съюзник Хизбула, се опитва да се установи в сирийските територии в близост до Голанските възвишения.  В известен смисъл можем да кажем, че признаването на Тръмп само потвърждава факта, че това вече се е случило: през последните 52 години Израел контролира Голанските възвишения и ще продължи да го прави в обозримо бъдеще.  В същото време е факт, че изявлението на Тръмп противоречи на позицията на ООН и останалия свят.  Преди по-малко от три години, през 2016 г., Съветът за сигурност на ООН отхвърли твърдението на Нетаняху, че Голанските възвишения „винаги“ ще бъдат под контрола на Израел. Председателят на СС заяви, че резолюцията, която той прие единодушно през 1981 г., все още е в сила. Според него твърденията на Израел за Голанските възвишения са \"невалидни и нямат правна сила\".  Въпросът е и какви допълнителни последствия може да има решението Доналд Тръмп. Тук, всъщност, може да се говори за истинска Кутия на Пандора. Боговете направиха такъв дар на Пандора в гръцката митология, но по-късно се оказа, че той носи зло и нещастие.  В крайна сметка, ако признават правото на Израел да анексира Голанските възвишения, защо да не се признае незаконното анексиране на Крим от Русия? Това също е факт и е малко вероятно нещо да се промени тук в обозримо бъдеще, независимо от санкциите, които светът може да наложи срещу Русия.  Тръмп никога не е харесвал санкциите. Може би решението за Голанските възвишения ще бъде последвано от признаването на правата на Русия върху Крим.  Но ако правителството на САЩ повече не признава принципа за „отказ от придобиването на територия чрез война“, както това е фиксирано в Резолюция 242 на ООН от 1967 година, може би, тогава то ще признае завоевателните войни за създаване на стратегически буферни зони или достъп до нефтени находища, като нахлуването на Ирак в Кувейт през 1990 година?  Тръмп вярва повече в правото на силата, отколкото в международните договори и закони. Това е лош знак за бъдещето.  ", "date": "2019.03.26", "title": "Шведски вестник: Следващият ход на Тръмп - признаване на руската анексия на Крим? "}
{"url": "http://epicenter.bg/article/Ognyan-Daskarev--Vapreki-kryasatsite--se-dokaza--che-nyama-konspiratsiya-mezhdu-Tramp-i-Kremal--VIDEO--/178620/11/0", "text": "След две години разследване специалният прокурор Робърт Мълър, който бе назначен да разследва евентуалната намеса на Русия в президентските избори в САЩ, излезе с доклад и оневини Доналд Тръмп за връзка с Кремъл.  \"Това, което каза Мълър е, че няма доказателства, че Тръмп и неговите хора не са конспирирали с Кремъл да променят резултатите и да спечелят изборите срещу Хилъри Клинтън. Въпреки крясъците и писъците на всички леви медии\". Това заяви в предаването \"Всичко коз\" по Канал 3 журналистът Огнян Дъскарев по повод доклада.  \"Мълър обаче остави вратичка на левицата да напада Тръмп заради уволнението на Джеймс Коми. Той написа: \"Тръмп не е извършил престъпление, но не е оневинен\". Но как и защо така не е оневинен при положение, че не е извършил престъпление?  Самият министър на правосъдието обаче го оневини, защото е негово право да уволни всеки свой служител. Когото си поиска от изпълнителната власт, защото е техен началник\", категоричен бе журналистът.  Той изтъкна, че въпросното разследване според едни изчисления е струвало 25 милиона долара, а според други дори 40 милиона.  \"Вероятно истината е по средата – около 31 млн. долара\", каза Дъскрев и поясни, че в екипа на Мълър е имало много прокурори, привърженици на демократите, които мразят Тръмп.  \"Цялото разследване беше пристрастно и не беше почтено. Но защо се стигна до такъв резултат – просто защото Тръмп е невинен\", заяви експертът.  Той поясни, че само двама са осъдени след цялото разследване, но единият не е близък с Тръмп, а другият няма връзка с изборите. Всички други обвинени, пък не са обвинени заради съглашателство с Кремъл, а заради това, че са лъгали ФБР.  \"Хубавото за Тръмп е, че тази тежка сянка за съглашателство с Кремъл, тя се премахна и това може да се окаже благоприятно за следващите избори. Ще има още разследвания, но не и импийчмънт\", заяви още Дъскарев.  Журналистът коментира и решението на Доналд Тръмп да признае Голанските възвишения за израелски.  \"Така или иначе те се управляват от половин век от Израел. Той просто узакони една действителност\", добави Огнян Дъскарев и поясни, че по този начин все пак Доналд Тръмп е помогнал на своя приятел Бенямин Нетаняху.  Дъскарев изключи възможността Тръмп да признае и Крим за руски, защото вече се е опарил с руската връзка, а освен това е изпратил оръжия на украинците.  ", "date": "2019.03.26", "title": "Огнян Дъскарев: Въпреки крясъците, се доказа, че няма конспирация между Тръмп и Кремъл (ВИДЕО) "}
{"url": "http://epicenter.bg/article/Rosen-Zhelyazkov--Shte-nastoyavame-pred-Rumanskoto-predsedatelstvo-da-nyama-trialog-po-paketa--Mobilnost--/178613/4/0", "text": ". Това каза министърът на транспорта, информационните технологии и съобщенията Росен Желязков по време на брифинг за пакета „Мобилност“, предаде Агенция „Фокус“.   , каза министър Желязков. По думите му става въпрос за първоначалните текстове на ЕК, предложенията на докладчиците, заедно с 1600 вариации.    , обясни министърът.   „Ние сме сигурни и убедени и ще настояваме пред Румънското председателство да няма триалог. Това означава, че нямаме законодателен пакет и процедурата остава за следващия парламент“, допълни министър Росен Желязков.   каза още министърът на транспорта, информационните технологии и съобщенията Росен Желязков.    каза министърът.    “, обясни Желязков.    „Няма друга държава, която в момента да поставя този въпрос на междудържавно и междуправителствено равнище“, коментира още Желязков.    Попитан каква ще бъде реакцията на държавата ни, ако утре се гласува пакетът „Мобилност“ 1 да влезе в дневния ред на европарламента, министърът обясни, че  .      Примерно Литовската делегация, която е част от нашата група не успя да отиде на заседанието, заради проблеми с трафика. Литовците взаимно не се упрекват“, изтъкна Желязков и отново призова българите да са единни и да не търсят вина по средата на всички усилия.      , каза още министърът на транспорта, информационните технологии и съобщенията.   , каза министърът. По думите му за това се допускат и спекулации по темата какво е направила България по време на председателството на Съвета на ЕС, както и интерпретации свързани с българския подход да търсим вината си в себе си.    както е коректно да бъде назовава, тъй като през 2016 г. тогавашния министър на икономиката на Франция в лицето на Емануел Макрон прави законодателно предложение за обща европейска регулация, което във Франция среща съпротива и получава наименованието законът „Макрон“.     каза още Желязков.   Министърът обясни, че прецедентът се изразява в това, че пакетът разделя държавите членки. По думите му става въпрос за законодателен пакет, който не е получил веднъж приемане от страна на ЕП, който в 2/3 е отхвърлен от Транспортна комисия и на предпоследно заседание на ЕП в този мандат е включен за разглеждане.  .  , допълни Желязков.    В момента тече много интензивна кампания от страна на нашите членове в ЕП сред техните колеги, каза още министърът.   , допълни той.    Министърът обясни, че организаторите категорично са заявили провеждането на протести.  “, допълни още министърът на транспорта.", "date": "2019.03.26", "title": "Росен Желязков: Ще настояваме пред Румънското председателство да няма триалог по пакета „Мобилност“ "}
{"url": "http://epicenter.bg/article/Petrolat-poskapva-silno--goni-4-mesechen-vrah-/178614/4/0", "text": "Във вторник петролните фючърси поскъпват силно, тъй като инвеститорите отново насочиха вниманието си върху затягането на пазарните доставки от страна на \"ОПЕК +\" и върху наложените от САЩ санкции спрямо важни производители като Венецуела и Иран, оставяйки на заден план опасенията за по-слабо търсене на важната енергийна суровина в резултат на забавящата се глобална икономика, предава БНР.  Солидният ръст на основните фондови индекси на Уолстрийт с около 1% при старта на днешната търговия също се отразява позитивно на инвеститорския риск-апетит и на пазарите на суров петрол.  Фючърсите на американския лек суров петрол с доставка през май нараства от вчерашното едноседмичното дъно от 57,90 долара с цели 2,4% обратно над 60 долара за барел, отправяйки поглед към тазгодишния връх от около 60,39 долара, достигнат на 21-ви март.  Подкрепа за силното поскъпване оказват и очакванията за ново понижение на складовите петролни запаси в САЩ през последната седмица. Късно тази вече са данните на Американския петролен институт (API), които ще бъде последвани от утрешните аналогични данни на Енергийната информационна администрация (EIA), като осредните прогнози на финансовите пазари са за спад на запасите с около 2,4 млн. барела (понижение за трета поредна седмица).  Фючърсите на петрола Брент с доставка през май се повишават с 1,35% обратно над нивото от 68 долара за барел, търгувайки се недалеч от 4-месечния връх около 68,63 долара от 21-ви март.  Междувременно руският енергиен министър Александър Новак посочи, че следващата среща във формата \"ОПЕК +\" може да се проведе на 19 май в Джеда, Саудитска Арабия. Той подчерта, че Русия продължава да изпълнява ангажимента си за ограничаване на производството, договорен през декември 2018-а година между Организацията на страните износителки на петрол и други големи производители.  Според енергийния министър Русия е намалила през март производството на петрол с 228 хиляди барела на ден.  ", "date": "2019.03.26", "title": "Петролът поскъпва силно, гони 4-месечен връх "}
{"url": "http://epicenter.bg/article/Rozov-pelikan-e-prostrelyan-kray-Kaspichan/178543/3/0", "text": "Отново стрелба по защитена птица – розов пеликан е бил прострелян край Каспичан. Намерен е от случайни минувачи, а в момента за него се грижат специалисти.   Простреляният розов пеликан е открит случайно край Каспичан. Хората, които намират птицата в безпомощно състояние, я транспортират до ветеринарна клиника в Нови пазар, а оттам я прехвърлят в Спасителния център диви животни „Зелени Балкани” в Стара Загора. По тялото ѝ няма видими следи от наранявания, предаде .   „ Установихме наличието на две сачми от ловна пушка в лявото крило на птицата, където беше и счупването, което говори за това, че причината е отстрел”, обясни Христина Клисурова от спасителния център.   Птицата не може да лети, а рентгенография в Тракийския университет показала, че е счупено лявото ѝ крило. На пеликана вече е направена операция и според ветеринарите вече е по-добре.   В рамките на два месеца това е втори случай с прострелян пеликан и според специалистите не става въпрос за стрелба по погрешка.   „ Това са защитени видове, които няма как да объркаш, защото нито един ловен обект не прилича на пеликан. Освен това хората с ловно оръжие минават на обучение и полагат изпит, след което категорично трябва да правят разлика между ловните и неловните обекти, посочи Клисурова.   Регионалната инспекция по околната среда и водите в Шумен издирва извършителя. Разследване започна и шуменската прокуратура.   Глоба от 100 до 5000 лева и затвор до 5 години е наказанието за посегателство върху защитени видове. Лошото е, че извършителите се доказват трудно. Затова и повечето от делата не могат да бъдат доведени докрай.", "date": "2019.03.26", "title": "Розов пеликан е прострелян край Каспичан"}
{"url": "http://epicenter.bg/article/Otkriha-3-kg-kokain-v-bagazha-na-patnik-na-GKPP-Kalotina-/178563/3/0", "text": "3 кг кокаин откриха митнически и гранични служители на ГКПП Калотина. На 22.03.2019 г. митническите служители от ГД \"Митническо разузнаване и разследване\" извършили проверка на автобус, пътуващ, напускащ страната през ГКПП Калотина и пътуващ по редовна автобусна линия от София за Лисабон.  При проверката на багажа на един от пътниците – български гражданин с инициали С.П., те установили, че в подплатата на четири якета, които той носел в куфара си, са подпъхнати общо 148 прозрачни полиетиленови пликчета с бяло кристално вещество. При полеви наркотест веществото реагирало на кокаин. По случая е образувано досъдебно производство по описа на ГПУ Калотина, под надзора на Окръжна прокуратура – София, съобщиха от Агенция \"Митници\".  Вчера, 25.03.2019 г., съдът е уважил искането на Окръжна прокуратура – София за налагане на мярка за неотклонение \"задържане под стража\" спрямо С.П., привлечен към наказателна отговорност за трафик на наркотици.  ", "date": "2019.03.26", "title": "Откриха 3 кг кокаин в багажа на пътник на ГКПП Калотина "}
{"url": "http://epicenter.bg/article/Ivan-Geshev--90--ot-istinata-za-KTB-se-razkriva-ot-svidetelya-Lazov---dyasnata-raka-na-Tsvetan-Vasilev/178572/3/0", "text": "90% от истината кой открадна тези 7 млрд. лева от българските граждани, които бяха вложители в КТБ, къде отидоха парите, защо се случи всичко това, кои са отговорните лица, може да бъде разбрана от показанията на свидетеля. Това каза на брифинг заместник-главният прокурор Иван Гешев за разпита на основния свидетел Бисер Лазов по делото „КТБ“, предаде Агенция „Фокус“.  „Изразявам се образно - той е бил \"дясната ръка\" на подсъдимия Цветан Василев“, заяви той.  Попитан как му звучи казаното от основния свидетел и дали се говори за изграждане на схема преди фалита на банката, Гешев коментира:  „Звучи ми категорично, че това е така. Присъствал съм на голяма част от разпитите. Това, което този свидетел казва, не се различава от казаното в хода на досъдебното производство“.  „Мога да кажа, че това е само началото. Предстоят много интересни неща, ако той разкаже това, което е разказал пред разследващите органи“, обясни зам.- главният прокурор.  „Целта на прокуратурата е българските граждани да разберат истината. Според мен могат да я разберат само от това дело“, обърна внимание той.  „Искате да преразкажа разпита на свидетеля, но той дали ще потвърди разпита си в съдебна зала - предстои да видим“, изтъкна Иван Гешев.  „За да се поиска изчитане на показанията му има два варианта - ако той каже, че не си спомня или ако между заявеното в момента и казаното в досъдебното производство има разлика, противоречие“, уточни той и допълни, че обемът на разпита е над няколко стотин страници.  „Подозирам, че разпитът ще продължи доста съдебни заседания“, прогнозира Гешев и обяви, че делото наближава до структурирането на организираната престъпна група.  „Слушайте, предстоят много интересни неща за българската действителност, за българската политика. Чухте за първите политически трепети на подсъдимия Василев, свързани с един бивш министър-председател. Мисля, че беше Иван Костов и семейството му“, посочи зам.-главният прокурор.  „Нека изводите си направят българските граждани, а не да им ги даваме наготово“, призова той.  Според него стратегията на защитата по делото ще бъде като се опитат да компрометират свидетеля Лазов.  „Основното обвинение по това дело са за длъжностно присвояване. Лазов, освен в кратък период преди инкриминирания, не е бил част от банката. Няма как той да си е отпуснал кредит при положение, че не е бил част от банката“, каза още Иван Гешев.  ", "date": "2019.03.26", "title": "Иван Гешев: 90% от истината за КТБ се разкрива от свидетеля Лазов - дясната ръка на Цветан Василев"}
{"url": "http://epicenter.bg/article/Osnovniyat-svidetel-po-deloto--quot-KTB-quot--Biser-Lazov--Tsvetan-Vasilev-plashtashe-na-Ivan-Kostov-/178573/3/0", "text": "Специализираният наказателен съд даде ход на делото „КТБ“ с изслушване на основния свидетел Бисер Лазов. Той разказа, че познава Цветан Василев от 1994 г. и през 1998 г. става счетоводител на неговата основна компания „Фина С“, като заема този пост до фалита на банката през юни 2014 г.,    През 2000 г., когато Василев станал изпълнителен директор на КТБ – тогава малка банка, той споделил на Лазов, че без лоби в държавните институции банката не може да стане голяма. По думите на Лазов през всичките години оттогава е имало връзка между Костов и Василев, която се е запазила през цялото време.  През 2010 г. Цветан Василев извикал Бисер Лазов на място в локалното платно на булевард „Цар Борис I“. На срещата била дъщерята на Иван Костов – Мина Костова. Тримата разгледали офис сградата на номер 159 и Василев наредил да бъде напълнена с негови фирми под наем, който да получава Костова.  До 2013 г. всички фирми на Василев били преместени там. Тогава шефът на фалиралата КТБ разпоредил на счетоводителя си да изплаща на Мина и Иван Костови по 25 хил. лв. на месец.  Бисер Лазов бил изпратен на среща с бившия премиер и дъщеря му, на която да се разберат как да оформят плащането. Сключен бил договор между две фирми от двете страни. Месечните траншове продължили да се изплащат редовно до затварянето на КТБ.  ", "date": "2019.03.26", "title": "Основният свидетел по делото \"КТБ\" Бисер Лазов: Цветан Василев плащаше на Иван Костов "}
{"url": "http://epicenter.bg/article/Minyu-Staykov-ostava-v-aresta/178588/3/0", "text": "Собственикът на \"Винпром Карнобат\" Миню Стайков остава в ареста, съобщи БНР. Апелативният спецсъд отмени решението на първоинстанционния наказателен съд, който го пусна на свобода срещу рекордната гаранция от 500 000 лева.   Според съда извън ареста Стайков може да извърши ново престъпление.    След заседанието Миню Стайков беше откаран в МВР болница заради влошеното му здравословно състояние.", "date": "2019.03.26", "title": "Миню Стайков остава в ареста"}
{"url": "http://epicenter.bg/article/Piyan-otkradna-avtobus--zaloviha-go-sled-politseyska-gonka/178591/3/0", "text": "Криминално проявен остава в ареста за 72 часа, след като открадна автобус в София, съобщават от Софийската районна прокуратура.   44-годишен мъж в нетрезво състояние се качил на автобус, паркиран в сервиз за автомобилни гуми, в който работел. В нощта на 24-ти срещу 25-и март той потеглил към площад „Сточна гара“. Служители на МВР се опитали да го спрат, но безуспешно. Последвало преследване. На кръстовището до посолството на Република Румъния той се блъснал в огражденията между двете платна. Тогава бил арестуван от полицейските служители.   Задържаният е многократно осъждан. В края на 2018 г. излязъл от затвора, след като изтърпял предишно наказание. Малко по-късно започнал работа в сервиза в ж.к. „Красна поляна“, София, откъдето откраднал автобуса.   По случая е образувано досъдебно производство под ръководството и надзора на Софийска районна прокуратура.", "date": "2019.03.26", "title": "Пиян открадна автобус, заловиха го след полицейска гонка"}
{"url": "http://epicenter.bg/article/Lamarina-padna-ot-pokriva-na-hotel-v-Banya-i-zamalko-ne-ubi-turist/178611/3/0", "text": "Ламарина падна от покрива на хотел в курортния град Баня, Карловско и замалко не уби 27-годишен турист. Младежът е настанен в пловдивска болница без опасност за живота, но със сериозни наранявания в областта на рамото, предаде БНТ.   Полицията в Карлово започна разследване по случая.   27-годишният младеж от Сопот заедно с майка му били на открития плувен басейн към комплекса. Ламарината паднала от покрива и по чудо не обезглавила момчето, което в този момент било в непосредствена близост до басейна. Вследствие на удара то паднало във водата.    Управителят на хотела посочи, че веднага са предприели мерки като се обадили на частна медицинска помощ, с която имали сключен договор. Дошла линейка на място.   Медицинският екип оказал първа помощ на пострадалия и го откарали в пловдивска болница.   Вече една седмица строителна фирма от Баня извършва ремонт на покрива на хотела. По думите на управителя в деня на инцидента не е имало работници, тъй като е бил почивен ден.   Собственикът на строителната фирма каза, че ламарината е изхвърчала от покрива заради внезапно появила се вихрушка. По същото време излетяла още една ламарина на север от хотела.", "date": "2019.03.26", "title": "Ламарина падна от покрива на хотел в Баня и замалко не уби турист"}
{"url": "http://epicenter.bg/article/Karakachanov--Blizo-1-mlrd--lv--sa-izrazhodvani-prez-poslednite-godini-za-integratsiyata-na-tsiganite/178598/2/0", "text": "Близо 1 млрд. лв. са изразходвани през последните години за интеграцията на циганите без особен резултат. Това каза вицепримиер и министър на отбраната Красимир Каракачанов на кръгла маса за Концепцията срещу циганизацията на България, предаде „Фокус“.  „Няколко месеца се води един дебат в обществото по тази концепция, която бях лансирал като концепция за справянето с циганското население в България. Държа да подчерта, че в България има няколко документа, по които е трябвало да се провежда национална политика в тази насока. Те са предназначени основно не толкова да приобщят циганското население към обществото и да го приучат към нормални навици, а към това да направят българското общество толерантно към това, което правят нашите съграждани от цигански произход“, посочи Каракачанов, който е и лидер на ВМРО.  Той отчете, че през последните години с финансиране от държавния бюджет и външни програми са изразходвани близо 815 млн. лева за интеграцията на циганите. По думите му голяма част от средствата са използвани от около 500 броя ромски НПО-та, които са се регистрирали само за да усвоят определен ресурс, без да се свърши нищо реално.  „Резултатите от тези програми са налице и нищо основно не се е свършило“, отбеляза Каракачанов.  „Около 500 човека от държавната администрация са ангажирани в различни структури, като заплатите им са на стойност около 5 млн. лева“, отчете още той.  По думите му сумарно средствата, изразходвани за социализацията на циганите през последните години, стават около 1 млрд лева.  „Какво бихме могли да направим с всички тези средства, ако стимулирахме грамотната раждаемост или са бяха използвани за българските общности извън страната?“, попита Каракачанов.  Вицепремиерът уточни, че в кръглата маса участват представители на различни институции и неправителствени организации, като сред тях има и представители на ромската общност, които са изразили полезни становища по отношение на концепцията.  „Не сме поканили структури и хора, които са изразили крайно негативно отношение към ромите, защото не е целта да създаваме напрежение, а да търсим реални мерки“, посочи той.  По думите му сред мерките в концепцията са такива насочени към държавните органи, от които зависи приобщаването на циганското население, и такива срещу засилването на злоупотребите със социални плащания.  „Идеята е да се постави акцент върху социализацията и приобщаването им към общите стандарти и законови норми“, обобщи той.  ", "date": "2019.03.26", "title": "Каракачанов: Близо 1 млрд. лв. са изразходвани през последните години за интеграцията на циганите"}
{"url": "http://epicenter.bg/article/Ninova--Dori-Tsvetan-Tsvetanov-da-si-otide--kakto-yavno-shte-se-sluchi--shte-doyde-drug/178599/2/48", "text": "Дори Цветан Цветанов да си отиде, както явно ще се случи, ще дойде друг. Това каза на брифинг лидерът на БСП Корнелия Нинова, предаде Агенция „Фокус“.   „ Една седмица цяла България се занимава с апартаментите на властта. Гадае се каква ще е съдбата на Цветан Цветанов, как Бойко Борисов ще реагира и ще реши проблема“, коментира тя. „Няма как Борисов да реши проблема, защото „Апартаментгейт“ е следствие, не причина“, заяви Корнелия Нинова.   „ Проблемът е в изградения модел на управление през последните 10 години“, обяви лидерът на левицата. „В последните 10 години всички правителства и мнозинства приемат лобистки закони в интерес на определени олигарси, които им се отблагодаряват дали с пари, дали с апартаменти“, посочи Нинова.    „ Втората характеристика на управлението е политическият рекет - дали да му го откраднеш, или да ти плати в апартамент“, допълни тя. „Какво се случи с първите апартаменти на Цветанов, а с апартамента на Горанов - нищо“, изтъкна лидерът на БСП.    „Защо съдим, че Цветан Цветанов си отива - четем написаното в медиите. Нямам друга вътрешна информация“, каза още Корнелия Нинова.   Бойко Борисов казва, че е създал партията си, за да се бори с корупцията. След 10 години управление корупцията му пребори партията, каза още лидерът на БСП.   „Единият си отива, Борисов „реже“ едната глава, идва друг“, коментира тя. „Мозъкът е Бойко Борисов, докато той управлява, няма как нещо да бъде променено“, заяви Корнелия Нинова.    „Следващите дни ще представим разработка за приетите по време на кабинета „Борисов 3“ лобистки закони - колко такива закони са приети, в чий интерес и за колко пари“, обяви лидерът на левицата.   Няма да влизаме в парламента за гласуване на промени в кабинета, заяви Корнелия Нинова в отговор на питане дали левицата в залата за гласуването на правосъдния министър Цецка Цачева, предаде Агенция „Фокус“.    Попитана дали БСП не „проспа“ спорен избор за подуправител на БНБ, Нинова посочи: „Един от аргументите ни да напуснем парламента беше, че не искаме да легитимираме това мнозинство. Не искаме да участваме в този задкулисен сговор между ГЕРБ и ДПС. Оставаме на същата позиция“.    „Не бихме влезли и гласували едно или друго кадрово назначение. Мисля, че времето, което изтече от излизането ни до днес убеди и най-големите ни скептици, че ходът ни е правилен“, коментира тя. „Всеки ден, всяка седмица те дават доказателства, че това мнозинство е изчерпано, и като законодателство, и морално, и политически“, заяви Корнелия Нинова.", "date": "2019.03.26", "title": "Нинова: Дори Цветан Цветанов да си отиде, както явно ще се случи, ще дойде друг"}
{"url": "http://epicenter.bg/article/Georgi-Svilenski--Borisov-da-ubedi-Tayani-da-ottegli-paketa--Mobilnost--ot-dnevniya-red/178602/2/48", "text": "Има една възможност Бойко Борисов да покаже, че наистина е загрижен за българските превозвачи. Ако до края на ден се свърже с председателя на ЕП Антонио Таяни и го убеди да оттегли пакета „Мобилност“ от дневния ред. Това каза на брифинг зам.-председателят на ПГ на \"БСП за България\" Георги Свиленски по повод предстоящия протест на превозвачите ни срещу пакета „Мобилност“, предаде Агенция „Фокус“.  „Единственият, който може да оттегли тази точка от утрешната сесия, е Таяни. Доколкото знам, са от една партия. Би трябвало, ако ЕНП е загрижена за страните, засегнати от пакета „Макрон“, точката утре да не я видим в дневния ред“, заяви той.  „Много е важно политиците да бъдем последователни в позициите и действията си. Поне в рамките на 2-3 години, ако може. По темата пакет „Мобилност“ БСП е последователна от 2017 година, когато този въпрос е поставен. Винаги сме защитавали и отстоявали правата на тези български граждани. Не така стоят нещата с колегите от ГЕРБ и от ЕНП“, посочи Свиленски.  „Вчера 6 делегации от ЕНП - Германия, Италия, Испания, Чехия, Словакия, Люксембург, са внесли писмо темата да бъде гледана още утре на заседанието на ЕП. В България и ГЕРБ, и ЕНП говорят едно, а в Европа вършат друго“, изтъкна той.  „Тук казват на българските превозвачи: „Ние сме с вас - защитаваме ви, предлагаме решения за защита на вашия бизнес“. Там в ЕП правят обратното“, коментира депутатът от БСП.  „Борисов предаде българските превозвачи. Това ще стане ясно след няколко седмици, когато вероятно пакетът ще бъде гласуван и на второ четене“, заяви Георги Свиленски.  „Народните представители от БСП Димитър Данчев и Манол Генов ще вземат участие в протеста в Страсбург“, посочи той и уточни, че тези депутати от БСП, които не заминат, ще бъдат на протеста на превозвачите в София.  „Исканията на превозвачите ни са справедливи и трябва да бъдат отстоявани не само на думи, а и на дела“, изтъкна той.  „Има подписка от 110 евродепутати, които искат случая с пакета „Макрон“ да бъде внесен в Конституционната комисия на ЕП, тъй като досега в историята няма такъв случай с толкова неясноти, предложения и проблемни текстове“, съобщи Свиленски.  „Апелираме докато Конституционната комисия не се произнесе, пакетът да не се гледа“, каза още той.  ", "date": "2019.03.26", "title": "Георги Свиленски: Борисов да убеди Таяни да оттегли пакета „Мобилност“ от дневния ред"}
{"url": "http://epicenter.bg/article/Lukarski-za-ostavkite--S-kakvo-e-po-razlichen-Tsvetan-Tsvetanov-ot-Tsetska-Tsacheva--/178608/2/48", "text": "Никой от ГЕРБ не трябваше да си подава оставката заради сделките на властта, но това беше решение на Борисов. Това коментира в интервю за bTV Радио бившият лидер на СДС Божидар Лукарски.  И допълни: „Каквото за всички, това и за гол Хасан. С какво е по-различен Цветан Цветанов от Цецка Цачева, щом се иска нейната оставка, тогава идва въпросът защо не се иска оставката на Цветанов?“. Но подчерта, че друг въпрос е дали изобщо е трябвало да се искат оставки.  След като стана ясно, че ГЕРБ ще се яви заедно със СДС на предстоящите избори за Европейски парламент, бившият лидер на партията Божидар Лукарски поиска оставката на настоящия Румен Христов. Днес Лукарски обясни, че е бил предизвикан от начина, по който този съюз е бил оповестен без темата да е обсъдена в рамките на СДС.  „За г-н Борисов е ясно, че одобрява за себе си такава коалиция и това е достатъчно, но за нас като седесари е унизително“, посочи бившият лидер на СДС.  Според Лукарски има и плюсове, и минуси от коалицията с ГЕРБ – СДС ще оцелее по този начин, но може да се стигне и до претопяването му.  „Не е просто въпрос на оцеляване, а е въпрос на принципност – къде и как се позиционираш в политическото пространство. И това ще бъде оценено от избирателите, които не харесват ГЕРБ“, допълни бившият лидер на СДС.  Той допусна и друг вариант – независимо от резултатите на изборите, ГЕРБ да обвини СДС за получената от избирателите подкрепа.  Миналата седмица във „Важното, казано на глас“ лидерът на СДС Румен Христов заяви, че е обиден на реакцията на Лукарски. Бившият председател на партията обаче не видя проблем: „В партийната работа не сме се събрали да се целуваме и обичаме, това е семейна работа “.   ", "date": "2019.03.26", "title": "Лукарски за оставките: С какво е по-различен Цветан Цветанов от Цецка Цачева? "}
{"url": "http://epicenter.bg/article/Karakachanov--Ne-mislya--che-skandalat-s-apartamentite-shte-razklati-vlastta-/178610/2/48", "text": "Не мисля, че скандалът с апартаментите ще разклати властта. Това каза пред журналисти вицепримиерът и лидерът на ВМРО Красимир Каракачанов, предаде Агенция „Фокус“.  Запитан дали сагата с апартаментите на властта, ще разклатят властта, той отговори:  \"Пет дни отговарям на този въпрос. Както виждате, поредната оставка не е разклатила властта, така че мисля, че няма да разклати властта.\"  На въпроса, ако и Цветан Цветанов подаде оставка, дали това вече ще разклати властта, Каракачанов отговори:  \"Както казваше един бивш български премиер и още по-бивш монарх - не съм гадач.\"  По повод това какво очаква от утрешното заседание на Изпълнителната комисия на ГЕРБ, вицепремиерът коментира:  \"Каквото и да кажа, може да сбъркам, знам ли какво ще решат.\"  Във връзка с това трябва ли Цветан Цветанов да поеме политическа отговорност, Каракачанов заяви:  \"Дали трябва да поеме политическа отговорност, решава политическото ръководство на тази партия, или самият той. За да давам становища, нали се сещате, че утре ще изляза крив. Каквото и да кажа, утре ще изляза кривият.\"  ", "date": "2019.03.26", "title": "Каракачанов: Не мисля, че скандалът с апартаментите ще разклати властта "}
{"url": "http://epicenter.bg/article/Kaloyan-Pargov--Temata-za-dalzhimite-obezshteteniya-na-trakiyskite-balgari-prodalzhava-da-e-aktualna-/178617/2/0", "text": "Темата за дължимите обезщетения на тракийските българи продължава да е актуална. Това е кауза, която българските представители в Европейския парламент трябва да отстояват. Това заяви лидерът на БСП – София Калоян Паргов по повод Деня на Тракия и 106 години от Одринската епопея, съобщиха от пресцентъра на БСП - София.  „Този ден е свързан в историческата памет на българския народ с военния триумф на нашата армия, но и със спомена за последвалия геноцид, извършен над българите от Беломорска и Одринска Тракия. Със спомена за кланетата от Илиева нива и Маджарово, за 60-те хиляди погубени човешки животи и за над 300 000 тракийски бежанци, прокудени от родните им домове. Ето защо е важно да помним и почитаме тези мъченици“, заяви Паргов.  Според него превземането на непревземаета Одринска крепост е пример за това, че когато една битка е в името на справедливостта, е възможно да се постигне и невъзможното.  „Подвигът на българската армия край Одрин е записан с ярки букви в световната военна история. Тя е емблематичен пример за стоицизма на българските воини и жертвоготовността им в името на България“, убеден е лидерът на столичните социалисти. „Поклон пред подвига им!“, каза още Калоян Паргов.  ", "date": "2019.03.26", "title": "Калоян Паргов: Темата за дължимите обезщетения на тракийските българи продължава да е актуална "}
{"url": "http://epicenter.bg/article/Platila-li-e-vsichko-po-bankov-pat-saprugata-na-shefa-na-VKS-za-apartamenta-s-dva-garazha-ot--quot-Arteks-quot--/178619/2/0", "text": "Закупуването на луксозен апартамент от 172 кв. м. и два гаража в елитния столичен квартал \"Изгрев\" от фирмата на съпругата на председателя на Върховния касационен съд (ВКС) Лозан Панов – Елисавета, е реализирано на силно занижени спрямо пазарните към 2013 г. цени. Това разкритие на \"Правен свят\" от понеделник се потвърждава и     и Весела Мирянова, собственик на натрупалата популярност в последната седмица като строителната фирма на властта – \"Артекс\". Обясненията за преференциалната цена може да се търсят във факта, че собствениците на \"Артекс\" - семейството архитекти Весела и Пламен Мирянови, се оказват кумове на Елисавета и Лозан Панови при сключването на гражданския брак между двамата на 14 февруари 2015 г., две седмици след избора на Панов за председател на ВКС.  От нотариалния акт (НА) по сделката, сключена на 14 април 2013 г., се разбира, че при данъчна оценка за отстъпеното право на строеж върху общо 211 кв. м. от 93 000 лв., фирмата на Панова – \"Ганева 2000\" ЕООД, плаща на \"Артекс Инженеринг\" символичната цена от 1000 евро. Как следва да се обясни това сериозно разминаване, би трябвало да се установи от проверката на Националната агенция за приходите, откъдето вече съобщиха, че проверяват строителя и неговите клиенти.  За самата строителна услуга в НА е посочено, че Елисавета Панова трябва да заплати на два пъти общо 80 000 евро. Съпругата на председателя на ВКС Елисавета Панова твърди пред сайт, собственост на подсъдимия издател Иво Прокопиев, че това е реалната цена на имота й. Според обясненията на Панова, която не отговори на многократните телефонни позвънявания на \"Правен свят\", цената била толкова изгодна, защото платила по-висока първоначална вноска. Става въпрос за сумата от 53 420 евро за 172 кв. м. и два гаража, съответно по 19,5 и 19,7 квадрата.  Още в понеделник \"Правен свят\" показа, че към момента на сделката – март-април 2013 г., според един от най-големите сайтове за недвижими имоти, цената на квадратен метър в район \"Изгрев\" е била 1101 евро, т.е. около четири пъти повече от това, което Панова твърди, че е платила – 382 евро на квадрат. Дори и да се приеме за вярно това твърдение, то значи, че строителната компания е продала имота или без нито стотинка печалба, а вероятно дори и на загуба. Още повече, че сграда \"Елемаг Дипломат\" е сред най-луксозните в своя клас и дори е отличена в конкурса \"Сграда на годината\" 2014 г. Освен това, пак според записаното в нотариалния акт, фирмата на Панова става собственик освен на жилищата и гаражите, но и на идеалните части от правото на собственост върху урегулирания поземлен имот.  Справка в Имотния регистър на произволно избрани собственици на имоти в същата сграда на ул. \"Елемаг\" 32 показа, че известна българска дизайнерка е купила апартамент от 112 кв. и двоен гараж от 33 кв. м. на цена два пъти по-висока от тази на Панова. За това какви са пазарните цени в \"Елемаг Дипломат\", може да се съди и по актуална обява в сайт за недвижими имоти, според която и в момента се продава луксозен апартамент на цена от близо 2500 евро за квадрат. Разбира се, в нея са включени довършителните работи и обзавеждането, което, макар и луксозно, е частично.  За това каква би могла да е реалната сума, платена от Елисавета Панова за закупуването на имота, говори една от клаузите в нотариалния акт. Според нея – в случай, че купувачът бъде отстранен от някой или от всички недвижими имоти, то дружеството-продавач дължи връщане в двоен размер на всички получени суми – цената за покупка на правото на строеж и стойността на строителни работи, плюс неустойка в размер на 110 000 евро.  Дори и да се приеме, че е практика платено капаро да се възстановява в двоен размер, то изникват поредица от въпроси – защо \"Артекс\" приема да дължи едни 110 000 евро на \"Ганева 2000\" ЕООД - сума, която сериозно надвишава размера на цената, на която е изповядана сделката?  Означава ли това, че Панова е извършила плащания, които не са реализирани по банков път, което би било нарушение на данъчното законодателство, т.е. укриване на данъци? И каква, в крайна сметка, е реалната цена, която Елисавета Панова е платила на бъдещите си кумове за апартамента, в който сега живеят с Лозан Панов \"под наем\"? Точно така – семейство Панови плаща наем от 500 евро на месец на фирмата на Елисавета Панова – \"Ганева 2000\" ЕООД.  Изглежда, че въпросите за произхода на средствата при Елисавета и Лозан Панови трудно получават отговори, а когато все пак такива има, то те пораждат още по-големи съмнения за интегритета на най-висшия магистрат в държавата. ", "date": "2019.03.26", "title": "Платила ли е всичко по банков път съпругата на шефа на ВКС за апартамента с два гаража от \"Артекс\"? "}
{"url": "http://epicenter.bg/article/Rumen-Radev-i-Abdel-as-Sisi--Balgariya-i-Egipet-sa-estestveni-sayuznitsi-v-borbata-sreshtu-terorizma/178621/2/0", "text": "България и Египет са в близост до регион, обхванат от продължителна криза, и са естествени съюзници в усилията си за укрепване на стабилността в Близкия Изток и в борбата с организираната престъпност, нелегалната миграция, радикализацията и тероризма. Това беше позицията, около която се обединиха президентите Румен Радев и Абдел Фатах ас-Сиси, които проведоха среща днес в Кайро, съобщиха от Прессекретариата на държавния глава.  Българският държавен глава е на официално посещение в Арабска република Египет по покана на своя колега Абдел Фатах ас-Сиси. Като една от най-близките държави от ЕС до Египет, България ще продължи да работи гласът на страните от региона и на Египет да бъде чут по-силно в Европа, защото от ситуацията в Близкия изток и Северна Африка зависи стабилността и сигурността на самия Европейски съюз, подчерта Румен Радев.  Българският президент оцени високо приноса на Египет за разширяване на диалога между страните от Африканския съюз и Лигата на арабските държави с Европейския съюз, включително и за справяне с общите предизвикателства. „Противодействието на тероризма, на трафика на хора и нелегалната миграция не са по силите на която и да е държава и изискват обединените усилия на всички засегнати страни“, подчерта Румен Радев. Абдел Фатах ас-Сиси заяви, че Египет ще продължи да предотвратява трафика на хора и добави, че през последните месеци ефективно са били пресечени всички нелегални миграционни потоци към Европа от територията на страната.  На срещата беше изразен взаимен интерес към задълбочаване на двустранното сътрудничеството в отбраната, сигурността и в областта на военното обучение. Отбелязано беше традиционно доброто партньорство на предприятията със специализирана продукция.  Двустранният стокооборот между България и Египет, който достига 1 млрд. щатски долара годишно, е отлична основа за преминаване към нов етап в отношенията между двете страни – не само търговски обмен, а и засилено инвестиционно сътрудничество между бизнеса, създаването на смесени предприятия и съвместен износ на трети пазари. Като особено перспективни сфери бяха определени информационните технологии, производството на автомобилни части и компоненти, на домакински уреди и на мебели.  На срещата беше обсъдено по-активното взаимодействие в рамките на смесената комисия за сътрудничество, както и създаването на Българо-египетски бизнес съвет, който да подкрепя деловите среди за реализацията на проекти от общ интерес. Румен Радев открои провеждащия се днес в Кайро Египетско-български бизнес форум с участието на над 30 български компании от отбранителната индустрия, земеделието и производството на храни, машиностроенето, високотехнологични компании и в сферата на туризма с представители на много техни партньори от Египет, като реална стъпка в развитието на двустранните отношения.  По-активното партньорство в областта на въздушния и на морския транспорт също е инвестиция в разширяването на връзките между бизнеса и за насърчаването на културния обмен и туризма, посочи още българският президент. „Специално в сферата на туризма и България, и Египет има много какво да предложат, но и много какво да научат един от друг“, заяви Румен Радев и покани Абдел Фатах ас-Сиси да посети страната ни за подписването на двустранните документи, с които се създават нови възможности за сътрудничеството между България и Египет.  Стратегическото разположение на България и стремежът на страната ни да диверсифицира маршрутите за доставка на енергийни ресурси и за пренос на природен газ към Балканите и Европа, също беше сред акцентите на разговорите. Румен Радев отбеляза интереса на България към този процес да бъдат приобщени и потенциалните партньори от Средиземно море, включително Египет.  В президентския дворец „Иттихадия“ в Кайро българският държавен глава и съпругата му Десислава Радева бяха посрещнати с официална церемония от египетския президент Абдел Фатах ас-Сиси и съпругата му Интисар ас Сиси.  В Кайро президентът Румен Радев проведе срещи и с министър-председателя на Египет Мостафа Камал Мадбули и с председателя на парламента д-р Али Абдел Аал-Сайед Ахмед.  ", "date": "2019.03.26", "title": "Румен Радев и Абдел ас-Сиси: България и Египет са естествени съюзници в борбата срещу тероризма"}
{"url": "http://epicenter.bg/article/Kak-shte-pochivame-po-Velikden-/178623/2/0", "text": "Четири ще бъдат почивните дни около Великден - 28 април. Освободени от работа ще сме в дните от петък, 26 април, до понеделник, 29 април, включително, припомня Нова тв.  Това е и най-продължителната „ваканция” за работещите за цялата 2019 г. Следващата по-дълга почивка ще е през декември, когато няма да се работи общо три дни - 24, 25 и 26 декември.  За останалите празници ще се почива само по един ден. През май няма да работим на 1, 6 и 24, а през септември - на 6, 22 и 23.  Въпреки че повечето празнични дни са само по един, от Асоциацията на индустриалния капитал изчисляват, че тази година ще прекараме в офиса 249 дни, колкото са били те и през 2018 г.  ", "date": "2019.03.26", "title": "Как ще почиваме по Великден "}
{"url": "http://epicenter.bg/article/Borisov-moli-Gartsiya--Ispaniya--Irlandiya--Portugaliya--Slovakiya-i-Harvatiya-da-pomognat-za--quot-Mobilnost-1-quot-/178624/2/0", "text": "Днес писах на премиерите на Гърция, Испания, Ирландия, Португалия, Словакия и Хърватия, както и на лидерите на партии от ЕНП от тези държави, с молба да подкрепят усилията на българските евродепутати за удължаване на срока за дебати и изработване на едни по-балансирани и справедливи мерки по пакета “Мобилност”. Това съобщи премиерът Бойко Борисов в официалната си страница във Фейсбук.  \"Благодаря на председателя на Европейския парламент Антонио Таяни, с когото разговарях миналата седмица по темата, че взе предвид аргументите срещу настоящите текстове, които му изложиха и евродепутатите от България, Унгария, Полша, Латвия и Литва. Таяни обяви, че има правна неяснота, след като 2/3 от текстовете са отхвърлени от транспортната комисия и Европейският парламент утре отново ще гласува дали пакетът да остане в дневния ред на тази пленарна сесия\", допълва Борисов.  ", "date": "2019.03.26", "title": "Борисов моли Гърция, Испания, Ирландия, Португалия, Словакия и Хърватия да помогнат за \"Мобилност 1\""}
