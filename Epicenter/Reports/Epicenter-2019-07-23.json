{"url": "http://epicenter.bg/article/Prokuraturata--Kristiyan-B-e-rovil-v-EGN-ta-na-Borisov--Tsatsarov--Peevski-v-bazata-danni-na-NAP/188717/2/0", "text": ".   Това съобщиха от пресцентъра на Прокуратура на Република България.    По повод изявления пред медии на обвиняемия Кристиян Бойков и на негови работодатели, пресцентърът на Прокуратурата съобщава следното:    \"В хода на извършеното на 16 юли 2019 г. претърсване и изземване в офиса на дружеството „TAD GROUP“ в гр. София, разследващите органи иззеха веществени доказателства, включително и служебния компютър на Кристиян Бойков.     в интернет пространството. Към настоящия момент продължава работата по декриптиране на информацията, съдържаща се в иззетите веществени доказателства, както и по анализ на вече декриптираната такава информация от компютъра на Бойков\".     както и е променял оригиналната дата на файловете с датата 10 ноември 1989 г., която съвпада с датата на файловете, разпространени в интернет пространството.       Непосредствено преди това търсене е извършено търсене с единните граждански номера на други две лица, както и за адвокатска кантора „Авиора консулт“.  След тези действия от него е извършено търсене в базата данни на НАП с единния граждански номер на Емил Радев – евродепутат. Резултатите от тези търсения са обменяни от Бойков с друго лице.    В   с дата на създаване 11 юли 2019 г., който съдържа специфичните наименования на 106 бази данни и множество техни таблици, които са идентични с частично разпространените 57 бази данни на НАП в интернет пространството.   В първия имейл от 15 юли 2019 г. до няколко медии лицето, представящо се за „руски хакер“, твърди, че е публикувал само една част от базата данни на НАП, както и че разполага с допълнителна база данни, която ще разпространи на по-късен етап.    В   с дата на създаване 11 юли 2019 г., който съдържа специфично именувани бази данни, идентични с тези от базата данни на НАП, множество други специфични наименования на таблиците от тези бази данни, както и броя на записите във всяка от таблиците.    с датата 10 ноември 1989 г. от манипулираните файлове, изтекли в интернет пространството.      На 16 юли 2019г., в 11.50 часа на електронните пощи на БТВ (news@btv.bg), НОВА (novinite@ntv.bg и в. „Капитал“ (editors@capital.bg) e получено съобщение от “анонимния руски хакер” чрез e-mail “minfin@mail2tor.com”.      Продължава работата по декриптиране на иззетите веществени доказателства. Предстоят действия по разследването, свързани и с възможното ангажиране на наказателната отговорност и на други лица\".   В интервю за БНТ днес заместник главният прокурор Иван Гешев коментира, че основната версия на разследването по атаката срещу НАП е киберрекет.„Накратко от начало разследването започна в насока – лицето, за което знаете. В момента за нас е ясно, че този обвиняем е . Разследването и основната версия, по която се работи, че  . С удряне на фирми, търговски дружества, държавни организация с цел нарушаване на тяхната компютърна информационно сигурност и съответно по-късно да бъдат привлечени като клиенти. Дали цялата фирма, или части от нея, или отделни нейни ръководители, това е водещата версия, по която се работи в момента\", каза Гешев.   ", "date": "2019.07.23", "title": "Прокуратурата: Кристиян Б. е ровил в ЕГН-та на Борисов, Цацаров, Пеевски. Той е хакнал базата на НАП"}
{"url": "http://epicenter.bg/article/Prezidentat-nalozhi-veto-varhu-zakona-za-ratifitsirane-na-dogovorite-za-F-16/188756/2/0", "text": "   \"Самолети F-16 Block 70 и свързана с тях поддръжка\" (F-16 Block 70 aircraft and associated support), -   \"Боеприпаси в подкрепа на F-16\" (Munitions in support of the F-16), -   \"Sidewinder AIM 9X Блок II ракети, свързани материали и услуги\" (Sidewinder AIM 9X Block II Missiles, associated material and services) и -   \"Многофункционална система за разпределение на информация - Съвместна тактическа радиосистема (MIDS JTRS) (5) и свързана с нея поддръжка и оборудване\" (Multifunctional Information Distribution System Joint Tactical Radio System (MIDS JTRS) (5) and related support and equipment), приет от 44-то Народно събрание на 19 юли 2019 г. Това съобщиха от прессекретариата на държавния глава.   Поради голямата обществена значимост на този въпрос президентът ще направи изявление след държавното си посещение в Хърватия на 24 юли в 18.00 часа на „Дондуков“ 2.   Текстовете бяха приети от Народното събрание на 19 юли с гласовете на ГЕРБ, ДПС и ВМРО.  Договорите са на стойност 1.256 млрд. долара, като сумата следва да бъде платена накуп и авансово, след като правителството не успя да склони Вашингтон за разсрочено плащане.  Изтребителите се очаква да бъдат доставени до 2023 година, въпреки че първоначалните български изисквания бяха първите машини да пристигнат до две години след сключването на договора.                                  ", "date": "2019.07.23", "title": "Президентът наложи вето върху закона за ратифициране на договорите за F-16"}
{"url": "http://epicenter.bg/article/Maya-Manolova-kam-chlenovete-na-TsIK--Reshihte-letnite-si-otpuski--no-bavite-podgotovkata-na-izborite-/188760/2/0", "text": "Омбудсманът Мая Манолова изпрати отворено писмо до Централната избирателна комисия (ЦИК), в което остро критикува членовете й, че бавят и изпускат срокове, разписани в Изборния кодекс, свързани с подготовката на местните избори през октомври.   „Независимо, че е внесен законопроект за изменение на Изборния кодекс, докато той не бъде приет и влезе в сила, ЦИК е длъжна да започне провеждането на изборите, включително по отношение на машинното гласуване. Видно от информацията, публикувана на Интернет страницата на ЦИК обаче, активен процес няма“, посочва Манолова и обобщава, че „до момента ЦИК не е спазила нито един срок, свързан с насрочването на изборите“.    „От 10 юли 2019 г. започнаха да текат сроковете, предвидени в Изборния кодекс, включително по отношение на машинното гласуване. До днес, 23 юли 2019 г., ЦИК е приела само хронограмата за изборите, от която е видно, че активната работа на комисията ще започне отново на 60-ия ден преди изборите“, категорична е омбудсманът.    Мая Манолова посочва, че до 17 юли, например, ЦИК трябваше да открие подсайт на Интернет страницата си за предоставяне на информация при машинното гласуване. „Този срок вече е изтекъл, а такъв сайт не е открит, липсва и в хронограмата.    Освен това, пропуснат е срокът - до 22 юли, до който ЦИК трябваше да определи броя на избирателните секции за машинното гласуване, включително критериите, на които да отговарят, като такъв срок също няма в приетата хронограма. В писмото си до ЦИК Манолова предупреждава, че оправданията за кратките срокове, с които комисията обясни проблемите, свързани с машинното гласуване на изборите за членове на Европейския парламент на 26 май 2019 г. сега не издържат, тъй като с издаването на указа на 10 юли 2019 г. на президента за провеждането на местните избори, на ЦИК е осигурено достатъчно време от над три месеца да организира машинното гласуване. „Поради което недоумявам защо комисията не заседава редовно и не приема документите, свързани с изборите и с машинното гласуване“, пише омбудсманът.    Манолова подчертава, че от насрочването на изборите на 10 юли до днес – 23 юли, ЦИК е провела 5 заседания, на които се е занимавала предимно с административнонаказателна дейност, а от избирането й на 20 март т.г. активно се занимава с битовите проблеми на членовете й, включително ползването на летен отпуск. „Очаквам ЦИК, както е подхождала и досега при организирането на избори, да съобрази сроковете, предвидени в Изборния кодекс, да започне незабавно работа по машинното гласуване, както и останалите дейности по подготовката на изборите като по този начин, освен спазването на принципите на демократичната и правова държава,ще се закрепи и доверието на гражданите в изборния процес“, завършва омбудсманът.", "date": "2019.07.23", "title": "Мая Манолова към членовете на ЦИК: Решихте летните си отпуски, но бавите подготовката на изборите "}
{"url": "http://epicenter.bg/article/Dogovoreno--Obshtinite-Momchilgrad-i-Menderes--Izmir-se-pobratimyavat-/188761/2/0", "text": "Общините Момчилград и Мендерес, Измир ще се побратимят в близките седмици. Това стана ясно след разговор между кметовете Сунай Хасан и Мустафа Каялар. Кметът на Мендерес води делегация, която е на посещение в родопския град по повод 10-та международна среща \"Момчилград винаги в сърцето ми\". На срещата между Сунай Хасан и Мустафа Каялар присъстваха 5-ма общински съветници от Мендерес, председателят на общинския съвет на Момчилград Юмер Юсеин и ръководството на общината. По време на разговора Сунай Хасан и Юмер Юсеин се ангажираха да внесат за гласуване предложението за побратимяване още на следващата редовна сесия на местният парламент, която ще е на 31 юли. Мустафа Каялар също пое ангажимента да задейства процедурата пред общинския съвет в Мендерес. \"Убеден съм, че между двете общини ще има ползотворно сътрудничество във всички сфери на обществения живот. В Мендерес живеят няколко хиляди изселници от момчилградския край и дори има квартал, носещ името на \"Гюмюш Мастанлъ\" /Сребърен Момчилград/, заяви Сунай Хасан. Идеята за побратимяване се роди в преди около 2 месеца, когато момчилградският кмет и делегация от Момчилград посетиха Мендерес.", "date": "2019.07.23", "title": "Договорено: Общините Момчилград и Мендерес, Измир се побратимяват "}
{"url": "http://epicenter.bg/article/Stefka-Stoeva--Do-6-septemvri-TsIK-tryabva-da-naznachi-obshtinskite-izbiratelni-komisii-i-te-da-zarabotyat/188763/2/0", "text": "До 6 септември ЦИК трябва да е назначил всички общински избирателни комисии и те да започнат да работят от тази дата. Това каза председателят на ЦИК Стефка Стоева по време на откриването на Национален форум - кръгла маса на ЦИК и НСОРБ, предаде Агенция „Фокус“.   Председателят на ЦИК каза, че е впечатлена от организацията на форума. „Добро партньорство съществува между ЦИК и местната администрация. Ние вее сме в изборен процес и след приемането вчера на хронограмата на ЦИК ние работим“, даде разяснения Стоева и пожела успех на форума.   „31 юли трябва да са готови част от нашите решения. От четвъртък започваме да приемаме изборните книжа“, заяви Стоева. Стефка Стоева каза, че се надява да имат добра организация, която да им осигури повече време.   „Надяваме се, че до края на август ЦИК ще бъде приела всички свои, решения, принципни книжа, които са основата за започване на изборния процес“, поясни тя и добави, че обучението на СИК започва сега. Стоева каза, че предварително има зададени въпроси, на които ще отговорят по време на форума. „Предстоят други обучение, предстои разяснителна кампания“, добави тя.   По думите ѝ изборите за Европейски парламент са били доста по-леки от предстоящите местни избор. Относно машинното гласуване каза, че въпросът е спорен, тъй като сертифакацията на машините е незаконна. Тя, съдейки по предходните избори, каза, че практиката за обучение на всички как се работи с машините досега не е била неуспешна.   „В нашето решение за възнагражденията сме предложили по-високи възнаграждения“, заяви тя. Каза, че работят паралелно и по вариант за машинно гласуване. „За машинното гласува парламентът има думата. Стоева коментира възнагражденията сега. „65 лева за председател, за член 54 лева. Ние сме предложили около 100 лева за председател за първия тур и суми като настоящите за втори тур, който е по-лек“, коментира тя и каза, че това е за изборния ден.   По думите ѝ има отделни предложения за участие в обучения. „Без материални стимули е трудно да намерим качествени хора“, категорична бе Стефка Стоева.   ЦИК започна да работи за местните избори и във вчерашния ден приехме хронограмата, в която са определени основните срокове за назначаването на комисиите, приемането на принципните решения и извършването на всички останали действия във връзка с подготовката на изборите, каза говорителят на ЦИК Александър Андреев.   По думите на Андреев, ЦИК не е спирала и работи за организацията на местните избори през октомври. „Текстовете по отношение на машинното гласуване действат, те не са отменени. В хронограмата е предвидено извършването на необходимите действия, за да може машинното гласуване да бъде обезпечено“, коментира говорителят на ЦИК въпросът за машинното гласуване. Той каза, че местните избори са най-тежките избори.   „В този случай се провеждат в общините минимум по 3 избора, което води до повече обработване на документи и на книжа“, поясни Андреев.   По думите му хартиеното гласуване заедно с машинното ще доведат до забавяне на СИК в сумирането на данните и отразяването им в протоколите.   Андреев коментира и темата за гласуването в населени места с под 350 жители, където има проблем със статута на гласуване. „Това е един въпрос, който остава все още открит и би трябвало да бъде решен при разглеждането на предложените изборни изменения, че на местата с население под 350 това не води автоматично да не се провеждат избори там, тъй като тези населени места са кметства и има предвидена процедура“, каза той и добави, че се надяват законодателят да вземе предвид този въпрос, за да бъде разрешен. Александър Андреев заяви, е ако имам машинно гласуване, ще е необходимо обучение за работа с машините.   „Ако има машинно гласуване в тези секции – 6000, които са предвидени, ще е необходимо обучаването на СИК за работа с машините, които ще обезпечат машинното гласуване в тези секции и ще е необходимо да бъде проведено обучение с тях“, поясни той.   Говорителят на ЦИК заяви, че организацията на изборите се финансира от страна на държавата чрез план-сметка, която се приема от Министерски съвет. „В тази план-сметка би следвало да бъдат предвидени и необходимите финансови ресурси, за да може да бъде обезпечена работата не само на общинската администрация, но и на комисиите в предстоящите избори“, добави той.   Населените места с до 350 души са около 2000 по база данни население, каза още Андреев. „Една част от тези населени места са със статут на кметства. Жителите там ще гласуват за кмет на община, но в случаите, в които трябва да се гласува за кмет на кметство, няма как да бъдат проведени избори в това населено място. Но статутът на кметство не е уреден в изборния кодекс“, поясни Андреев относно това дали жители на населени места с население под 350 ще могат да гласуват.   По думите му законодателят трябва да уреди този въпрос – как ще бъдат уредени избори в тези населени места. „Дали там ще бъдат временно назначени кметски наместници, или по друг начин, но това не е от компетентността на ЦИК“, каза той.   Андреев добави, че работят по изготвянето на принципно решение, което да уреди назначаването на общинските избирателни комисии и на секционните избирателни комисии, както и изчисляването на възнагражденията им. „Нашето желание би било това възнаграждение да е адекватно на усилията, които СИК полагат“, категоричен бе Андреев и заяви, е ако членовете на секционните избирателни комисии не бъдат достатъчно добре обучени, това води до грешки в протоколите, както и при отчитането на резултатите.   „В миналите избори приемането на резултатите в София продължи поради такива грешки 3 дена“, заключи той.  ", "date": "2019.07.23", "title": "Стефка Стоева: До 6 септември ЦИК трябва да назначи общинските избирателни комисии и те да заработят"}
{"url": "http://epicenter.bg/article/Kaloyan-Pargov--Bitkata-za-humannostta--solidarnostta-i-spravedlivostta-ne-e-priklyuchila/188764/2/0", "text": "Страшно звучи, че в съвременна европейска България отново трябва да се противопоставяме на настъпването на фашизма, заради което Вапцаров и другарите му платиха с живота си. Това каза лидерът на БСП - София Калоян Паргов по време на възпоменателния митинг-поклонение по повод 77-ата годишнина разстрела на поета.    На събитието присъстваха вицепрезидентът на Република България Илияна Йотова, председателят на НС на БСП Корнелия Нинова, председателят на Българския антифашистки съюз Симеон Игнатов, представители на Съюза на българските писатели, народни представители, общински съветници и граждани.    \"На този ден стана традиция да се събираме тук на Гарнизонното стрелбище, за да почетем паметта на големия поет и антифашист Никола Вапцаров и неговите съмишленици Антон Попов, Антон Иванов, Атанас Романов, Георги Минчев и Петър Богданов. На 1 юни същата година - 1942 е разстрелян на това място ген. Владимир Заимов. Тук са изпълнени смъртните присъди на Цвятко Радойнов и неговите другари, 25 дни след това”, припомни Паргов и припомни, че мястото, на което те са убити заради своята антифашистка дейност днес цинично се нарича Музей на националното помирение. “Там, където с куршуми, следите, от които още стоят, е прекъснат насилствено техния живот, не може да бъде място за помирение. То е черен символ на разправата със съпротивата в България срещу хитлерофашизма”, заяви председателят на БСП – София.    “Простете ми, но днес няма да говоря за погубения световнозначим талант на Вапцаров”, каза Паргов и цитира поета: “Не сега не отива поезия - и да искаш не мож я изпя”.    \"77 години по-късно, в края на второто десетилетия на 21 век в България, в София отново се прави опит да се възродят фашистки прояви, характерни за 40-те години на миналия век в нациска Германия. На 1 септември, денят, в който човечеството ще отбележи 80-ата годишнина от началото на Втората световна война, шепа неолиберали планират да поставят пречупени звезди на знакови места в София, сред които Президентството и сградата, на която с големи букви пише Народно събрание. При това с благословията на Столична община”, посочи Калоян Паргов. Той припомни, че датата 1 септември е свързана и с друг зловещ период - през 1941 г. в Германия влиза в сила правилник, който фиксира обозначаването на евреите със звезди. “Аналогията е явна”, категоричен бе Паргов.    Той посочи, че само преди дни главният прокурор и министърът на вътрешните работи са се обърнали към законотворците с апел за по-тежки наказания за престъпленията от омраза. Повод са прояви на разпространение на фашистка идеология, под различни форми. “Ние няма как да не приветстваме тази инициатива, но дано не се окаже, че е закъсняла, защото настъплението е явно, заяви Калоян Паргов - Подстрекават се младежи да шестват из София до местата, където се планират да бъдат поставени тези пречупени звезди. Звучи зловещо!”    “Битката за хумаността, солидарността, справедливостта не е приключила. А съхраняването на верността на историята, включително и в учебниците, е част от нея, и отговорност пред бъдещите поколения. Наш дълг е да съхраним истината за себеотрицанието и саможертвата на тези достойни мъже”, призова лидерът на столичните социалисти.    \"Поклон пред паметта на Вапцаров и загиналите в борбата с фашизма в България\", завърши своето слово Калоян Паргов.", "date": "2019.07.23", "title": "Калоян Паргов: Битката за хуманността, солидарността и справедливостта не е приключила"}
{"url": "http://epicenter.bg/article/Vezhdi-Rashidov-se-sreshtna-dnes-s-glavniya-prokuror/188767/2/0", "text": "Председателят на парламентарната Комисия по културата и медиите Вежди Рашидов се срещна днес с главния прокурор Сотир Цацаров. Това съобщиха от пресцентъра на Комисия по културата и медиите.    На работната среща Вежди Рашидов сподели идеите си за законодателни инициативи, свързани с борбата с трафика на артефакти и с фалшификатите на произведения на изкуството, както и с посегателството върху паметниците на културата. Този процес може да бъде ефективен само с общите усилия на оторизираните институции и в тясно взаимодействие със страните членки на ЕС.    Г-н Рашидов посочи, че е срещнал подкрепа за това по време на срещите си в германския Бундестаг и в Камарата на депутатите в Рим в края на миналия месец. Европа се безпокои също от разрастващия се проблем с фалшивите новини и тази тема ще продължи да бъде във фокуса на вниманието на европейските страни.   От своя страна главният прокурор Сотир Цацаров предложи експертно участие на прокурори във връзка с изменения в чл. 278 б¹ в Наказателния кодекс с оглед предизвикателствата при разследването на престъпленията, свързани с културните ценности.", "date": "2019.07.23", "title": "Вежди Рашидов се срещна с главния прокурор"}
{"url": "http://epicenter.bg/article/Boyko-Borisov-pozdravi-Boris-Dzhonsan-po-povod-izbiraneto-mu-za-premier/188769/2/0", "text": "Премиерът Бойко Борисов поздрави Борис Джонсън по повод избирането му на поста министър-председател на Обединеното Кралство Великобритания и Северна Ирландия, съобщиха от правителствената информационна служба.    „България високо цени диалога и сътрудничеството с Обединеното Кралство Великобритания и Северна Ирландия, като стратегически партньор и съюзник в двустранен и в международен план“, отбелязва в поздравлението си до Борис Джонсън българският министър-председател.    Премиерът Борисов изтъква, че отношенията между България и Обединеното кралство имат вековни традиции и тази година отбелязваме 140-годишен юбилей от тяхното установяване.    „Уверен съм, че независимо от предизвикателствата, ще съхраним и развиваме успешното сътрудничество в интерес на нашите народи и като принос за по-сигурна и просперираща Европа“, отбелязва още министър-председателят Бойко Борисов в поздравлението си до Борис Джонсън.  ", "date": "2019.07.23", "title": "Бойко Борисов поздрави Борис Джонсън по повод избирането му за премиер"}
{"url": "http://epicenter.bg/article/Avtomobil-s-gazova-uredba-se-zapali-v-tunel--quot-Vitinya-quot--ima-postradal/188714/3/0", "text": "В 08.45 ч. в системата на 112 е постъпил сигнал за горяща кола в тунел „Витиня“ на АМ „Хемус“. Това каза говорителят на Спешна помощ Катя Сунгарска, предаде Агенция „Фокус“. Към мястото на инцидента незабавно са изпратени 7 линейки - от Етрополе, Елин Пелин и Правец е изпратена по една линейка, а от Ботевград и София град по две.   На място е установено, че шофьорът на запалената кола е 35-годишен мъж, който е с обгаряния на двете ръце. На него му е оказана медицинска помощ, направени са превръзки и е останал на мястото на инцидента. С него е пътувала 26-годишна жена, която не е пострадала.   От другите автомобили, които са преминавали в този момент през тунела, има 25-годишно момиче, което е обгазено и е хоспитализирано в „Пирогов“. Освен леки коли в тунела е имало и автобус с 30 души. В него има една сръбска гражданка на 24 години, която е с обострен дихателен проблем поради обгазяването, както и 58-годишна жена, която е с много силно главоболие, което се предполага, че е от обгазяването.   На място са прегледани всички от автомобилите и от автобуса, оказана им е медицинска помощ. Не са установени тежки наранявания.   Ситуацията е овладяна.   Възстановено е движението в двете посоки на тунел \"Витиня\" на АМ \"Хемус\", съобщиха от пресцентъра на Агенция „Пътна инфраструктура“.      ", "date": "2019.07.23", "title": "Автомобил с газова уредба се запали в тунел \"Витиня\", има обгазени (Обновена)"}
{"url": "http://epicenter.bg/article/Obrabotvat-patni-arterii-i-parkingi-zaradi-afrikanskata-chuma-po-svinete/188745/4/0", "text": "Дезинфекцират пътни артерии и ТИР-паркинги в област Перник заради усложнената епизоотична обстановка в страната. От миналата седмица се обработва автомагистрала \"Струма\", както и републиканските пътища Перник - Кюстендил и Перник - Стрезимировци. Всички участъци, както и 20-километровата отсечка от ГКПП \"Стрезимировци\" до трънското село Филиповци, ще продължат да бъдат обработвани поне до края на месец август.   Засилен е контролът и на ГКПП \"Стрезимировци\", където се правят щателни проверки за нелегален внос на хранителни продукти от месо. Моторните превозни средства се обработват автоматично чрез струйно впръскване на дезинфектант. Макар че в региона няма регистрирано огнище на африканска чума по свинете, темата не бива да се подценява, коментира областният управител Ирена Соколова, съобщи Канал 3.   Тя съобщи, че с цел по-широко запознаване и информираност на ловните дружинки в региона, предстои провеждането на серия от обучения с тях.   По паркингите на автомагистрала \"Тракия\" в отсечката между областите Стара Загора, Сливен и Ямбол започна дезинфекция срещу разпространението на болестта. Освен на магистралата, дезинфекция и почистване на контейнерите за боклук се извършва и на проходите Републикански и Шипка, както и на първокласните пътища в Старозагорска област, съобщи областният управител на Стара Загора Гергана Микова:   \"Освен, че се извършва дезинфекция, тя се извършва интензивно. Изпразват се всички кубове, в които биват изхвърляни отпадъци, които също биха могли да бъдат потенциални заразни носители и това е мярка, наложена, за да извършим всичко, което е необходимо, за превенцията на заболяването, а не да се борим с последствията. Надявам се, че това ще е достатъчно, за да не се превърнем в поредното място, в което има такова огнище\".   Областният управител на Стара Загора допълни, че вече са започнали срещи с кметовете на населени места във връзка с превантивните мерки срещу болеста, както и че утре ще се проведе среща с представители на всички институции, имащи отношение по превенцията на разпространяване на заболяването.  ", "date": "2019.07.23", "title": "Обработват пътни артерии и паркинги заради африканската чума по свинете"}
{"url": "http://epicenter.bg/article/Kevork-Kevorkyan--Kanalat-e-zapushen--skapa-/188716/11/33", "text": "Реката заляла Белозем и една женица се вайкаше, клетата: „Абе, няма канализация, затова е цялата работа“.  Горката, тя не знае, че и в Бояна няма - като изключим улица „Секвоя“ и нещо край нея. Същото е и в останалите лъскави крайградски квартали, всички са оставени на милостта на „ла.нарките“, които почистват септичните ями.    А там има имоти общо за милиарди евро. Само дето, на общината и през ум не й е минавало, когато някой поиска да си направи къща за три милиона евро, примерно, да бъде така добър да ремонтира и улицата, където е имота му. Сам никой няма да се сети.    Горката женица - да се върнем към Белозем – макар че тя можеше да е отвсякъде.  Защото Народа не се наситиха да го давят.  И вече изобщо не се притесняват от поредния потоп. София да бъде залята, няма да им мигне окото. Само да не пострадат старините под Ларгото, че там ни е главната гордост.    Вече са освободени от всякакво състрадание, това чувство предвидливо са си го ампутирали. След Аспарухово, където загинаха 13 души, дори още след Бисер, съчувствието им започна да загноява.    Тогавашният фигурант в президентството Плевнелиев цъфна с бронетранспортьор в удавеното село Бисер - и демонстрира някакъв маймунджилък, който трябваше да минава за съпричастие.  Съпричастност за нуждите на фотографите, нищо друго, на тия хорица дори и до трупове да се снимат им е приятно, те без никакво усилие успяват да си закачат тъжна физиономия. Макар че, при въпросния човечец едно несдържано хилене винаги избива изпод всичко.  И, да – той отдавна е забравил Бисер и клетниците там.    Хубаво е да мечтаем от време на време. Например, как качват женицата от Белозем на един Ф-16 – да види как този най-прекрасен самолет осигурява сигурността на мизерния й животец.  А и да види, каква цигания избива отвсякъде пред погледа й.  За колко ли секунди ще се сети за поговорката за голия тумбак, накичен с чифте пищови, сега пък с осем самолета – красивата фльонга, която ще забучат върху цялата ни дивотия.    Всъщност, представяте ли си, какво ще се случи с Общия ни Живот до 2023 година, когато ще ни доставят фльонгата?  Колко войни ще сме спечелили - освен онази, която все не започваме: със собствените ни маниящини и фантазии - най-наложителната война на хартиените Кралимарковци с куркащи черва.    И на края какво се оказа – ще получим по една ракета на самолет, за да пазим вятъра с тях.  И още една екстра: ще се фукаме по време на Гергьовденските паради - някой ден, ако още ни има.  Всичко, което отричаха гаргите, се оказа вярно - и разсрочено плащане няма да има, както се надяваха, понеже Америка още не е стигнала до този рахатлък.    Сделката ще остави мръсна лига след себе си, сякаш е правена от невнятни типове, които искат на всяка цена да бъдат харесани, макар вътрешно да се убедени, че никой пет пари не дава за тях.    Пак да си припомним безсмъртната фраза на Никита Хрушчов, по-добра още дълго няма да бъде измислена: „Българските политици все гледат да надплюят всички“ – а сетне да оближат собствената си плюнка, да допълним ние.    И сега, какво - дори след като спазариха фльонгата, от телевизиите продължават да канят Поптодорова.  Те, изглежда, просто я ненавиждат и искат спомена за откраднатото от нея кремче да не увехне никога.  Канят я като адвокат на сделката - макар да е най-неподходящият човек за тази цел.    При едно свое телевизионно участие наскоро тя се похвалила, че е била три дни и половина в завод на „Локхийд Мартин“ – не уточнила, коя бурма от  Ф-16/блок 70 е завъртала, макар и на хартия.  Сега очаквайте друг слагач да се яви и да каже, че е бил четири дни в същия завод и му дали да отвива бурмата на Поптодорова.    Ето на какви хора е поверила държавата експертизата за Ф-16/70 – и е напълно спокойна, въпреки че някои от тях се нуждаят от спешна експертиза, за да научат какво, всъщност, представляват самите те.    В случая с Поптодорова човек най-сетне си казва, че като няма лустрация за големите крадци/героите на приватизацията, нека да има поне лустрация за малките крадци.    Но някои телевизионни предавания предпочитат да ги гушкат - и едните, и другите.  Хей, стига сте се правили на гламави, подбирайте си гостите – не си мислете, че когато се лигавите с един едър или дребен крадец, нищо не полепва и по вас самите.    До там я докарахме, че безподобни галфони се държат като носители на новите „цивилизационни“ стандарти – а са си просто кърлежите на криминалната приватизация.  Крал някакъв, а вие го зяпате като глупаци в кривата уста.  Да не мислите, че когато дойде в студиото ви някой такъв хубавец, не прихващате нещо от него – от лъжливите му „стандарти“ имам предвид, не от далаверите, от тях нищо няма да има за вас.    Ще си останете бедните мишки в грешната църква, окаяните клисари, дето разлиствате „евангелията“, от които сричат лъжите си ония.    Освен, че изглеждате в такива случаи като абсолютни балами, постепенно ще направите и занаята ни баламурски – вече всеки от пътя може да стане телевизионен водещ.    Питате, кого тогава да каните – много е просто: ония, на които съзнателно им запушвате устите, почнете оттам, няма да избодете очите на Властта, може дори и да й изпишете една крива вежда.    Ако бяхте канили хора, които имат какво да кажат, примерно, за Цветанов, щяхте да помогнете на ГЕРБ навреме да се пречисти.  Щяхте да станете теляците на ГЕРБ, чест превелика, и да свалите кирта от партията - ама не смеете.    Но поне Поптодорова не канете, че то е смехория и позор.  Или искате да ни внушите, че до такава степен е изтънял хумуса в българското общество, та сте опрели до тия. Има ли кой да повярва на подобна дивотия?    Женицата от Белозем заслужава да й кажем: Вие нямате и няма да имате канализация, но и Големият Канал също е запушен.  До такава степен, че доста често изобщо не функционира.  И Черна Вода се излива навсякъде и потапя всичко. Отпушването му никак няма да е лесно.    Но колкото повече ни залива Черната Река, сякаш толкова повече свикваме с нея. След Бисер и Аспарухово това е естествено – обикновеният човек се е примирил, че е изоставен на нейната стихия.    Дори да ни отнася вече Черната Вода, ние няма да се опитаме да схванем, в какво, всъщност, бъркаме.  И женицата от Белозем няма да ни каже.    ***    УТОЧНЕНИЕ    Уважаеми приятели, ТОВА е моята страница – всички други страници, блогове и пр., които използват името ми или мои фотоси, нямат нищо общо с мен.    ***  ", "date": "2019.07.23", "title": "Кеворк Кеворкян: Каналът е запушен, скъпа "}
{"url": "http://epicenter.bg/article/Chehi-i-balgari-chetat-v-Stolichna-biblioteka/188741/6/0", "text": "Във връзка с общ проект за съвместни антологични издания и гостувания у нас са утвърдените чешки майстори на писаното слово Йозеф Страка и Ян Сойка. Те ще представят част от творчеството си на 29 юли (понеделник) от 19:00 ч. в Литературния клуб на Столична библиотека. В рецитала, наречен „Думи през границите“, и организиран съвместно с Българския П.Е.Н.-Център, ще участват още Петър Чухов, Димана Иванова и Лидия Гълъбова. Четенето ще бъде водено от Бойко Ламбовски, който миналата година се включи във фест в Прага по същия повод.  Групата ще посети също така Казанлък, където също ще се състои рецитал, и Пловдив, за участие в програмата „Пловдив – европейска столица на културата“.  Йозеф Страка и Ян Сойка вече са били в България, имат и преводи на български.  Ян Сойка e роден в Пълзен. Завършил е Педагогическия факултет на Западно-чешки университет в Пълзен. Един от основателите на Антитеатър, в който участва като актьор и автор на театрални текстове. Носител е на наградата на името на Бохумил Полан. Автор е на поетични книги, между които „Пътят на съня“ /2006 г./, „Очите на краля Гарван“ /2009 г./, „Крипти“ /2013 г./, както и на книги с проза като „Есенни хора“ /2006 г./, „Година без февруари“ /2007 г./, „Августовска жега“ /2011 г./, „Приказки за ловците и Венерите“ /2014 г./, „Учителят е сам“ /2018 г./, а също и на няколко театрални пиеси.  Йозеф Страка е роден в Яблонец над Ниса. Автор е на две поетични книги от 90-те години „... други времена“ и „Защо“. Той има специфичен поетично-прозаичен текст, който доминира в следващите му творби „Чужда земя“, също от 90-те, както и „Хотел Бристол“ / 2004 г./, „Градът Монс“ /2005 г./, „Църква в мъглата“ /2008 г./ и „Малки екзили“ /2014 г./. Страка е един от главните организатори и водещ на литературни четения като Ден на поезията, дискусии в Градската библиотека, вечери на Авоид – плуващата галерия на р. Вълтава, кафенето „Либерал“ и др.", "date": "2019.07.23", "title": "Чехи и българи четат в Столична библиотека"}
{"url": "http://epicenter.bg/article/Sestri-Stoevi-prodalzhavat-da-se-sastezavat-za-Balgariya-/188719/8/0", "text": "Министърът на младежта и спорта Красен Кралев проведе среща със състезателките по бадминтон Габриела и Стефани Стоеви. След неколкократни разговори между министър Кралев и двете състезателки, техните родители и адвокати, проведени през последните седмици, по време на срещата вчера сестри Стоеви лично заявиха, че продължават да се състезават за България, съобщиха от ММС.    Въпреки разногласията им с Българската федерация по бадминтон и продължаващите процедури пред компетентните органи, Стоеви потвърдиха пред министър Кралев, че са взели решение да поставят на първо място националния интерес и да участват в състезанията от международния календар за спечелване на квоти за Олимпийските игри в Токио през 2020 г.    Министерството на младежта и спорта в лицето на министъра се ангажира да бъде гарант, че програмата на сестри Стоеви ще бъде изпълнена до Олимпийските игри.    Решението на българските състезателки по бадминтон не приключва процеса на изясняване на обективната истина и не прекратява проблемите между тях и ръководството на федерацията, като ММС не може да бъде страна по казуса.    След разговор на министър Кралев с председателя на федерацията по бадминтон Володя Златев той пое ангажимент да окаже необходимото съдействие на Габриела и Стефани Стоеви. Златев съобщи, че вече е потвърдил заявката им за участие в Световното първенство през 2019 г. в Базел.  ", "date": "2019.07.23", "title": "Сестри Стоеви продължават да се състезават за България "}
{"url": "http://epicenter.bg/article/Flamenko-parti-za-rozhdeniya-den-na-priyatelya-na-Mariya-Sharapova/188725/10/100", "text": "  Двойката представи своя уикенд, изпълнен със забавления, в Инстаграм. Те са празнували със замах, с техни приятели, в Андалусия, Испания, под знака на фламенкото.   Възпитаникът на колежа Итън, който празнува рождения си ден на 16 юли, е основател на онлайн аукционната платформата Paddle 8 и преди това е бил женен за най-добрата приятелка на херцогинята на Съсекс, модната дизайнерка Миша Нону, в продължение на четири години. Фотографии от сватбата на принцеса Йожени през миналия октомври, разкриват, че е Алекс Гилкс е добър приятел с принцовете Уилям и Хари още от годините в Итън.   На кадрите, запечатали празника в Андалусия, Гилкс впечатлява със светлосиня риза, съчетана с бяло сако, черна папийонка и сомбреро.   Но вниманието приковава неговата приятелка Мария, облечена в червена рокля на Цимерман на стойност 1083 паунда, с дълбоко деколте и флорални мотиви.   Алекс Гилкс е подписал снимките от рождения си ден \"Докосване до фламенко“, а Мария Шарапова \"Незабравим уикенд“, а под своите фотографии, спортната звезда добавя:  \" и:\"   ", "date": "2019.07.23", "title": "Фламенко парти за рождения ден на приятеля на Мария Шарапова (Снимки)"}
{"url": "http://epicenter.bg/article/Stranno-hobi-svarzva-Brad-Pit-i-Leonardo-di-Kaprio/188728/10/100", "text": "  След края на снимките актьорите решили да продължат приятелството си и според запознати прекарвали много време заедно, споделяйки страстта си към … ваенето на грънци. Брад имал студио, в което се отдавал на \"създаването на изкуство“ в компанията на Леонардо. Източник от приятелския кръг на двете звезди сподели, че   ", "date": "2019.07.23", "title": "Странно хоби свързва Брад Пит и Леонардо ди Каприо"}
{"url": "http://epicenter.bg/article/Boyan-Magdalinchev--Nyama-garantsiya--che-Ivan-Geshev-shte-e-glaven-prokuror--dori-da-e-edinstven-kandidat/188706/2/0", "text": "На този етап не сме стигнали до избор. Това е само номинация на прокурорската колегия на ВСС. Има още 2 заседания, на които може да бъдат направени номинации. Съмнявам се, че прокурорската колегия ще издигне друг кандидат. Евентуално министърът на правосъдието може да издигне нов кандидат, защото той си остави леко отворена вратата за това. Това каза в интервю пред БиТиВи    Преди време Иван Гешев заяви, че 99,99% няма да участва в избора.  \"Не мога да кажа как е бил убеден Иван Гешев да участва. Мога да кажа, че в последните години той има силно присъствие благодарение на своята работа. Знам, че засега има само една осъдителна присъда на първа инстанция по акциите, които той проведе - на Десислава Иванчева, но има огромна разлика между съдебното производство и досъдебното производство. Той трябва да знае, че задачите на главния прокурор са много тежки. Няма 100% гаранции, че Иван Гешев ще стане главен прокурор, дори и да остане единствен кандидат“, каза Магдалинчев.  „За да бъде избран, той трябва да получи 17 гласа. Най-силният момент в тази процедура е изслушването. Изборът на главен прокурор няма да бъде политическо решение. Аз не съм участвал в политически избор на някой от тримата големи\", категоричен беше Магдалинчев.", "date": "2019.07.23", "title": "Боян Магдалинчев: Иван Гешев има силно присъствие благодарение на своята работа"}
{"url": "http://epicenter.bg/article/Ivan-Geshev--Nyamam-asansyor-v-hola--zhena-ima-tavan-do-Sofiyskiya-zatvor/188710/2/0", "text": "Това заяви номинираният за поста на Сотир Цацаров зам.-главен прокурор Иван Гешев по БНТ. Кандидатурата му бе издигната вчера единодушно от прокурорската колегия към ВСС.       Срещу него стои отговорност, а аз не съм човек, който бяга от битки и отговорност. Залогът тук е много голям - оцеляването на всякакви олигарси, мутри, срещу които ние водим дела, обясни Гешев.    Той обясни, че е приел номинацията за главен прокурор, защото не може да позволи да отиде на вятъра труда на колегите му до този момент. Искам прокуратурата, отворена към проблемите и болките на хората, заяви Гешев.   \" . Залогът е много голям-оцеляването на олигарси и мутри срещу, които водим дела\", коментира той.     \" , добави той.     \"  на трето място са олигарсите, които са в затвора и кръговете около тях. Те може да не се харесват и да не работят заедно, но те имат общ интерес-да няма работеща прокуратура\", заяви Гешев.     \"  Те са част от номенклатурата преди 1989 година\", смята прокурорът.     \"  Но сам по себе си той е депутат, не виждам пречка прокуратурата да комуникира, когато става открито и законно с него. Не се срамувам и, че съм номиниран от член на прокурорската колегия, какъвто е Сотир Цацаров\", коментира той твърденията, че е \"кандидат на Пеевски\".   \" , независимо на каква позиция са, стига да има необходимите доказателства.     Гешев съобщи, че   и папката, в която са съхранявани данни и се наричала \"Търсене \"Бивол\".   Неслучайно собствениците на тази фирма не искаха да отключат компютрите си. Не предоставят информация, защото знаят какво има вътре.       В компютъра, по думите на Гешев е имало и данни на онкоболни от онкоболницата в Бургас.      каза още прокурорът.  , разкри Иван Гешев.   \"С удряне на фирми, търговски дружества, държавни организация с цел нарушаване на тяхната компютърна информационно сигурност и съответно по-късно да бъдат привлечени като клиенти. Дали цялата фирма, или части от нея, или отделни нейни ръководители, това е водещата версия, по която се работи в момента\", посочи Гешев. \"За мен последните години се налага терминът кибертероризъм. Едно от определенията за него е, когато с компютърни програми, информационни системи хакваш или удряш определени бази данни, за да постигнеш определени политически цели, да въздействаш върху обществото психически или върху нагласите му. Това също е обект и една от версиите на работа\", каза Гешев и посочи, че това е много вероятна дейност. Гешев вижда  .       Прокурорът заяви, че ще продължи да изпълнява функцията си на обвинител по делото КТБ, дори и ако бъде избран. Той очаква срещу него да се формира кръг от олигарсите на прехода, \"които са в ареста или предстои да влязат в ареста\".   Няма от какво да се притеснявам и да се срамувам. Аз съм един средностатистически човек.  на София. Жена ми има едно таванско помещение до Софийския затвор, а не в кв. \"Изток\", разкри той. \"  Бил съм приятел с тях, още преди да съм зам.-прокурор  Естествено, че когато нямаш какво да извадиш срещу човек, нападаш близките му\", отговори зам.-главният прокурор на въпрос дали очаква нападки срещу близките и приятелите му.     \"Няма как съдебната власт да постигне успех без взаимодействие с другите власти. Акциите досега са резултат от денонощната работа на колегите от МВР и ДАНС. Без тези служби прокуратурата е едно деловодство\", категоричен бе Гешев. \" , допълни той.   \" , дори и в краткосрочен план. Добрите практики трябва да се запазят.    коментира Гешев.      ", "date": "2019.07.23", "title": "Иван Гешев: Кристиян Б. не е бял хакер, трябва да остане на тъмно, за да обмисли постъпките си!"}
{"url": "http://epicenter.bg/article/Zam-glavniyat-prokuror-Geshev-razkri---firmata-na-Kristiyan-e-shpionirala-premiera-Borisov/188715/2/0", "text": "Зам.-главният прокурор Иван Гешев хвърли тази сутрин допълнителна светлина върху хакерската атака срещу НАП и заподозрения Кристиян Бойков.   По думите на държавния обвинител,   \"  Неслучайно собствениците и представителите на тази фирма не искаха да предоставят съответните ключове за отваряне на тези компютри, за разкриптиране. Ако не се притесняваш от нищо, ако си невинен, защо не я предоставяш тази информация. Не я предоставят, защото знаят какво има вътре.   Това, което се вижда вътре е   Вероятно става въпрос за хакерство, но определено не е бяло.   Само един от аспектите:    Търсено е за какво ли още не. Има търсене за хора от онкодиспансер в Бургас. Водеща версия е и подлежи на доказване е, че  посочи още той.   \"Компютрите, които са отнети от това лице, са тежко криптирани, но благодарение на работата на българските специалисти единият служебен компютър бе отворен за 10 дни. Има папка \"Търсене Бивол\", в която са данни на данни на премиера, главния прокурор, евродепутата Емил Радев.    каза още прокурорът.  , разкри Иван Гешев.   Разследването и основната версия, по която се работи е, че   Дали цялата фирма или части от нея, това е водещата версия, по която се работи в момента.   По думите му това е организирано мероприятие и припомни реакцията на \"Да, България\" на Христо Иванов, Радан Кънев и присъдружните им, които моментално поискали оставката на финансовия министър Владислав Горанов, както и атаките срещу вицепремиера Томислав Дончев.   Зам.-главният прокурор припомни, че случаят се е преекспонирал от медиите на подсъдимия Иво Прокопиев, Христо Иванов, активно участие на Атанас Атанасов, като се доразвива с участията на въпросния Кристиян Бойков.   \"Неслучайно хората и собствениците на тази фирма не искаха да предоставят съответните ключове за отваряне на тези компютри и разкриптиране\", допълни Гешев.   Той посъветва Кристиян Бойков да остане сам някъде на тъмно, да призове инстинкта си за самосъхранение и да прецени дали да съдейства на прокуратурата, или да си понесе отговорността.   ", "date": "2019.07.23", "title": "Гешев разкри: Данните в компютъра на Кристиян са потресаващи - фирмата е шпионирала премиера!"}
{"url": "http://epicenter.bg/article/Ekspert-ot-BABH--Nyama-meso-s-afrikanska-chuma-v-targovskata-mrezha/188718/2/0", "text": "„Няма месо с африканска чума в търговската мрежа. Вирусът на африканската чума по свинете не е опасен за хората. Няма никаква опасност за здравето на хората и потребителите”. Това каза началникът на отдел „Здравеопазване на животните” към Българската агенция по безопасност на храните /БАБХ/д-р Александра Митева в ефира на „Здравей, България” по Нова телевизия.   „Месото се изземва, за да се предотврати евентуално разпространение на заболяването сред основните възприемчиви животни – домашните и дивите свине”, добави тя.   Д-р Митева заяви, че африканската чума е изключително опасно заболяване и се разпространява много бързо. „Основният фактор в разпространението е човешкият фактор – ботушите, оборудването, колите, хората, преминали през инфектирани зони, хората, които посещават горите, могат да пренесат заболяването”, обясни тя.   Тя припомни, че първият случай на заразени животни е бил в Плевен. „Много бързо се разпространи заболяването и то пак „благодарение” на хората и тяхното поведение. В рамките на две седмици локализирахме 16 огнища в 5 региона. Това са огнища, основно при нерегистрирани задни дворове с нерегламентирано отглеждане на свине”, уточни д-р Митева.   По повод на съмненията, че свинете не се умъртвяват по хуманен начин експертът обясни, че всъщност става въпрос за конкретен метод на умъртвяване с газ и пяна. „Това е с висока концентрация на въглероден диоксид под формата на сух лед. Това е метод за евтаназирането на животни според европейското законодателство. Пяната се поставя отгоре, за да „запечата”, защото това са и помещения, които трудно биха могли да бъдат затворени. Методът е напълно хуманен”, добави тя.   По думите инсинераторите биха забавили безвредното унищожаване на труповете на умъртвените животни. В момента обезвреждането става чрез загробване на определени места от компетентните органи на дълбочина над 3 метра.   Регистрираните животни у нас са около 450 хиляди.", "date": "2019.07.23", "title": "Експерт от БАБХ: Няма месо с африканска чума в търговската мрежа"}
{"url": "http://epicenter.bg/article/Prof--Iskra-Baeva--Nikola-Vaptsarov-e-edin-ot-nay-golemite-poeti-na-Balgariya/188723/2/0", "text": "Никола Вапцаров е един от най-големите поети на България през ХХ век именно със своя нов подход, нов стих, нов начин за представяне на чувствата и един изцяло нов поглед върху развитието на България. Това каза в интервю за Агенция „Фокус“ историкът проф. Искра Баева, по повод 77-годишнина от разстрела на Никола Вапцаров.    „Преди всичко с неговата поезия, която е невероятно модернистична, изцяло нова, силно въздействаща, което за неговото време е изглеждало, че не е в течението на тогавашната поетична дейност. Вапцаров не е бил признат като поет приживе, бил е възприеман по-скоро в духа на самоуките, самодейни поети, не е бил възприеман като голям поет. Това ще стане по-късно. И за съжаление бих казала, че това е резултат не на политиката, а на трудния път на всяко новаторско изкуство – признанието в такива случаи рядко идва, докато творецът е жив. Така става и с творчеството на Никола Вапцаров“, допълни още Искра Баева.    Дейността, заради която Вапцаров е осъден на смърт, не е нещо ново. Той е роден в революционно семейство и без никакво съмнение – особено в годините на Втората световна война – става част от онази може би отричана сега, но не малка част от българското общество тогава, която се противопоставя на идеята, че България може да реализира своите национални интереси в съюзничество с Третия райх и застава на страната на Съветския съюз в Германо-съветската война след 22 юни 1941 г. Той не е единственият, който плаща с живота си за това.    „За съжаление, днес оценките на тази дейност са съвсем различни. Водещата тенденция в сегашния политически живот е насочена към подчертаване на патриотичните дейности на тогавашното правителство, но това противоречи на оценките в световната история, защото правителството на Филов е съюзник на Третия райх, а тези, които са се противопоставили срещу него, които са участвали в съпротивата, са били част от европейската антифашистка съпротива. Вместо по този начин да гледаме, ние всъщност отричаме тяхната дейност. Затова днес Вапцаров се превръща в проблемна фигура заради своята дейност. Това слага петно и върху творчеството му. Тъй като то не може да бъде прескочено, не може да бъде отречено, се правят опити да бъде променена идейната му същност. Аз съм уверена, че този опит за замяна на идеите му ще бъде преодолян с времето. Но той говори за неумението на съвременното българско общество да направи ценностна характеристика на миналото на България“, каза проф. Баева.  ", "date": "2019.07.23", "title": "Проф. Искра Баева: Никола Вапцаров е един от най-големите поети на България"}
{"url": "http://epicenter.bg/article/VMRO-izdigna-Slavcho-Atanasov-za-kmet-na-Plovdiv/188729/2/0", "text": "ВМРО започва преговори с НФСБ за издигането на Славчо Атанасов като общ кандидат за кмет на Пловдив в рамките на патриотична коалиция. Това съобщи на пресконференция депутатът от ВМРО Александър Сиди.   Той допълни, че Атанасов е единственият кандидат, който има шанс за успех. Ако НФСБ не приеме предложената от войводите програма за управление на общината, те ще преговарят за общ кандидат-кмет и листи с останалите партии в града без ДПС.   Сиди подчерта, че Иван Тотев с надменното си отношение към града и политическите сили сам е причинил неизбежното си оттегляне. Програмата на ВМРО предвижда построяване на нови детски ясли и градини, грижи за зелената система и качеството на въздуха и благоустрояване - паркинги и вътрешноквартални улици.  ", "date": "2019.07.23", "title": "ВМРО издигна Славчо Атанасов за кмет на Пловдив"}
{"url": "http://epicenter.bg/article/Kaloyan-Pargov--77-g--sled-razstrela-na-Vaptsarov-v-evropeyska-Balgariya-opitvat-da-vazrodyat-fashizma-/188730/2/48", "text": "Страшно звучи, че в съвременна европейска България отново трябва да се противопоставяме на настъпването на фашизма, заради което Вапцаров и другарите му платиха с живота си. Това каза председателят на Градския съвет на БСП-София и член на Изпълнителното бюро на партията Калоян Паргов по време на възпоменателната церемония по повод 77-та годишнина от гибелта на поета Никола Вапцаров, предаде репортер на Агенция „Фокус“.    \"На този ден стана традиция да се събираме тук на гарнизонното стрелбище, за да почетем паметта на големия поет и антифашист Никола Вапцаров и неговите съмишленици: Антон Попов, Антон Иванов, Атанас Романов, Георги Минчев и Петър БОгданов. На 1 юни същата година 1942 г. е разстрелян на това място ген. Владимир Заимов. Тук са изпълнени смъртните присъди на Цвятко Радойнов и неговите другари 25 дни след това. Мястото, на което те са убити заради своята антифашистка дейност, днес цинично се нарича \"Музей на националното помирение\". Там, където с куршуми следите, от които още стоят е прекъснат насилствено техния живот и не може да бъде място за помирение. То е черен символ на разправата със съпротивата в България срещу хитлеро-фашизма. Простете ми, но днес няма да говоря за погубения световнозначим талант на Вапцаров. Както и самият поет се изразява: \"Не, сега не отива поезия - и да искаш не можеш я изпя\"\", каза Паргов.    \"77 години по-късно, в края на второто десетилетия на XXI век в България в София отново се правят опити да се възродят фашистките прояви, характерни за 40-те години на миналия век в Германия. На 1 септември, денят, в който човечеството ще отбележи 80-ата годишнина от началото на Втората световна война, шепа неолиберали планират да поставят пречупени звезди на знакови места в София, сред които президентството и сградата, на която с големи букви пише \"Съединението прави силата\" - Народното събрание. При това с благословията на Столична община. Датата 1 септември е свързана и с друг зловещ период, през 1941 г. в Германия влиза в сила правилник, който фиксира обозначаването на евреите със звезди. Аналогията е явна, съзирате ли я?\", попита Паргов.    Той отчете, че само преди дни главният прокурор и министърът на вътрешните работи са се обърнали към законотворците с апел за по-тежки наказания за престъпленията от омраза.    \"Повод се появи в разпространението на фашистка идеология в различни форми. Ние няма как да не приветстваме тази инициатива, но дано не се окаже, че е закъсняла, защото настъплението е явно. Подстрекават се младежи, за да шестват из София до местата, където се планират да бъдат поставени тези пречупени звезди. Звучи зловещо някак си във второто десетилетие на XXI век. Битката за хумаността, солидарността, справедливостта, не е приключила обаче\", посочи Паргов.    Председателят на Градския съвет на БСП-София посочи, че дълг на всички нас е да съхраним истината за себеотрицанието и саможертвата на тези достойни мъже.    \"Поклон пред паметта на Вапцаров и загиналите в борбата с фашизма в България\", завърши своето слово Калоян Паргов.  ", "date": "2019.07.23", "title": "Калоян Паргов: В България опитват да възродят фашизма 77 години след разстрела на Вапцаров"}
{"url": "http://epicenter.bg/article/Iliyana-Yotova--Da-ubiesh-Vaptsarov--oznachava-da-ubiesh-vyarata-v-dobroto/188731/2/0", "text": "Да убиеш Вапцаров, означава да убиеш вярата в доброто и в човечността. Това заяви вицепрезидентът Илияна Йотова на възпоменателната церемония по повод 77 години от гибелта на поета, която се проведе на лобното му място в Мемориал „Гарнизонно стрелбище“ в София. Това съобщиха от прессекретариата на президента.   Вицепрезидентът определи Вапцаров като един от най-големите поети и един от най-големите човеци. „Смъртта на Вапцаров и неговите другари е един от най-позорните моменти в българската история. Това е неоправдана и необяснима смърт. 77 години въпросът „Защо?“ продължава да тегне над българското общество“, подчерта Илияна Йотова. „Защото имаш красиви мечти, вярваш в идеали, имаш идеи, които някой не иска да припознае? Необяснимо е“, изтъкна вицепрезидентът.    Илияна Йотова посочи, че Вапцаровото слово е много по-силно от неговите палачи, от смъртта и забравата. „Личността и поезията на Вапцаров пробождат, тревожат, провокират. Той написа истините за човешкия живот откровено и на разбираем език. Думите му живеят не само за българите, те са за цялото човечество“, изтъкна вицепрезидентът Йотова като отбеляза, че поетът е превеждан на 90 езика.    Вицепрезидентът заяви, че днес много се говори за ценности като хуманизъм, социална чувствителност, любов, доброта, честност, свобода. „Често лицемерничим с тези думи и изтриваме тяхното значение. Не бива да допускаме това заради вярата на Вапцаров“, подчерта Илияна Йотова. Като позорни и недопустими вицепрезидентът определи опитите Вапцаров да бъде оскверняван и заличаван от паметта на поколенията.    „Днес, в XXI век отново има фашизъм, често пъти облечен в красиви думи и криворазбран патриотизъм. Ксенофобията, която залива света, е първата стъпка към фашизма“, подчерта вицепрезидентът Йотова. По думите ѝ трябва да бъдем бдителни и да разпознаваме тези прояви, за да няма „никога повече разстрели на вярата и на душата“.", "date": "2019.07.23", "title": "Илияна Йотова: Смъртта на Вапцаров е един от най-позорните моменти в българската история"}
{"url": "http://epicenter.bg/article/Emil-Radev--Gnusna-politicheska-porachka---da-rovish-v-dannite-na-onkobolni--/188734/2/0", "text": "Евродепутатът Емил Радев, който е споменат от прокуратурата като една от мишените на разследвания Кристиян Бойков, е категоричен, че хакването на базата данни на НАП е политическа поръчка. Това коментира самият той специално за NOVA. Според него, на политическо инженерство навежда обстоятелството, че са проверявани конкретни имена - премиерът, депутати и главният прокурор.    За себе си лично Радев не е притеснен, защото е свикнал от 11 г. данните за доходите и имуществото му да са публични и декларирани пред КОНПИ, както изисква законът. Евродепутатът призна обаче, че най-много е погнусен от ровенето на данни от Онкодиспансера в Пловдив, което стана известно от съобщението на прокуратурата.    \"Това е гнусно! Защото тази информация е много лична, много чувствителна. И да се използва явно за политически цели и такава информация, защото виждаме, че се ровят имената и данните на премиера, на депутати, на главния прокурор. Явно това се прави по нечия политическа поръчка. Ако данните на НАП за нас, политиците, са публични, моите данни какво имам като доходи и имущество от 11 г. са на сайта на КОНПИ, защото всяка година подаваме декларациите. Оттам-нататък обаче медицинските данни, данните за семействата, не дай си, боже пък, такива заболявания тежки, не е човешко това! И да се използва, особено пък за политическа поръчка, е гнусно\", коментира той.    Евродепутатът е категоричен, че освен прокуратурата, трябва да се задейства и Комисията за защита на личните данни с оглед на приетия от ЕС регламент за опазването им.  ", "date": "2019.07.23", "title": "Емил Радев: Гнусна политическа поръчка - да ровиш в данните на онкоболни! "}
{"url": "http://epicenter.bg/article/Korneliya-Ninova--Borbata-na-Nikola-Vaptsarov-za-spravedlivost-i-po-dobar-zhivot-e-aktualna-i-dnes-/188735/2/48", "text": "Борбата на Никола Вапцаров за справедливост и по-добър живот е актуална и днес. Това каза лидерът на БСП Корнелия Нинова пред журналисти след възпоменателната церемония по повод 77-ата годишнина от гибелта на поета Никола Вапцаров, предаде репортер на Агенция \"Фокус\".    \"Борбата му за справедливост, за по-добър живот, за народа, на който, както казва остава верен докрай. Тя е актуална и съвременна, както и борбата с фашизма. Днес има прояви и в България, и по света на фашизъм. Трябва всички да бъдем много бдителни и да не допускаме неговото връщане. Така че Вапцаров е актуален и винаги ще бъде. Вечен е\", допълни още лидерът на БСП.  ", "date": "2019.07.23", "title": "Корнелия Нинова: Борбата на Никола Вапцаров за справедливост и по-добър живот е актуална и днес "}
{"url": "http://epicenter.bg/article/-quot-Perkite-quot--na--quot-Grafa-quot--pratiha-zhena-na-relsite/188739/2/0", "text": "Пореден инцидент на новоремонтираната улица \"Граф Игнатиев\". Жена падна на релсите, заради хлъзгавия и трудно видим, според нея тротоар. За секунди паднах на земята и ми потече кръв от носа, разказа Вяра Грънчарова пред Bulgaria ON AIR.   В късния неделен следобед музикантът Вяра Грънчарова чака трамвай. Решава да премине на отсрещния тротоар, за да се скрие от слънцето. На пътя ѝ обаче се оказва хлъзгавият и трудно забележим тротоар. Неговото ниво постепенно се издига там, където е спирката, за да могат хората по-лесно да се качват на трамвая.   \"За части от секундата, аз просто летях на релсите, озовах се на колене. Ударих си лицето, потече ми много силно кръв от носа. Една жена ме успокояваше и ми прочете молитва да се смиря над гнева си, че това ми се е случило тук\", разказа пострадалата.   В крайна сметка Вяра сама отива до болницата, където и оказват Първа помощ.", "date": "2019.07.23", "title": "Пак инцидент на \"Графа\"! Този път хлъзгав тротоар прати жена на релсите"}
{"url": "http://epicenter.bg/article/Valeri-Simeonov-kani-na-sreshta-v-NS-Sotir-Tsatsarov-i-Mladen-Marinov/188743/2/0", "text": "  Валери Симеонов е поканил на среща главния прокурор Сотир Цацаров и министъра на вътрешните работи Младен Маринов в Народното събрание. Това съобщиха от пресцентровете на Прокуратурата в Р България и МВР, предаде  Novini.bg.   Срещата ще се проведе в 16.00 часа.   Лидерът на НФСБ Валери Симеонов и народните представители от НФСБ ще се срещнат в Народното събрание днес с главния прокурор Сотир Цацаров и министъра на вътрешните работи Младен Маринов, съобщиха от пресцентъра на НФСБ.   По време на срещата ще бъдат обсъдени мерките срещу купуването на гласове, както и прилагането на Закона за шума.  ", "date": "2019.07.23", "title": "Валери Симеонов кани на среща в НС Сотир Цацаров и Младен Маринов"}
{"url": "http://epicenter.bg/article/Dnes-se-ochakva-da-obyavyat-Boris-Dzhonsan-za-noviya-premier-na-Velikobritaniya/188708/7/0", "text": "Приключи гласуването за премиер на Великобритания. Членовете на Консервативната партия вече направиха своя избор и той ще бъде разкрит официално във вторник. Всички очакват да бъде обявено името на Борис Джонсън. Бившият външен министър и кмет на Лондон водеше сред всички проучвания на настроенията. Няма информация за настъпила промяна в нагласите.  Единственият друг кандидат е сегашният външен министър Джереми Хънт. В четвъртък победителят ще замести Тереза Мей на премиерския пост. Няколко от министрите в правителството на Мей вече заявиха, че ще подадат оставка, преди да бъдат уволнени от Джонсън. Те не са съгласни с позицията му, че Brexit трябва да се случи, дори да няма сделка с Европейския съюз. Британският заместник-министър на вътрешните работи Алан Дънкън подаде оставка ден преди обявяването на новия министър-председател на Великобритания.  С писмо до британския министър в оставка Тереза Мей, Алан Дънкън, посочва своите несъгласия относно излизането на Великобритания от Европейския съюз без сделка. ,,Трагично е, че Лондон можеше да бъде доминиращата интелектуална и политическа сила в Европа и отвъд, а в момента всеки наш работен ден минава под тъмния облак на Брекзит'', посочва подалият оставка зам-министър на вътрешните работи. Миналата седмица финансовият министър Филип Хамънд също обяви плановете си за напускане.   Според британски медии 12 министри възнамеряват да подадат оставка, ако бившият първи дипломат на Великобритания Борис Джонсън стане премиер. Социологическите проучвания сочат, че той е фаворит за премиерския пост, информира БНТ. В \"Дейли Телеграф\" Борис Джонсън представя визията си за евентуалното си премиерско управление. Според него сделката на Тереза Мей, която три пъти беше отхвърлена в парламента, е вече \"мъртва\". Вместо това той ще се опита да договори ново споразумение за свободна търговия, с което да бъде премахнат юридическият и икономически проблем около бъдещата границата между Северна Ирладния и Република Ирландия. Ако не може да бъде договорено подобно търговско споразумение до датата на напускане 31 октомври, то тогава в плановете на Борис Джонсън е напускане без сделка. Макар и подобен сценарий да е възможен, миналият четвъртък британските депутати гласуваха предложения, които ще затруднят следващия премиер да разпусне парламента, с цел да бъде прокаран твърд Брекзит без възражения. \r\n \r\n \r\n \r\n", "date": "2019.07.23", "title": "Днес се очаква да обявят Борис Джонсън за новия премиер на Великобритания"}
{"url": "http://epicenter.bg/article/Nad-825-000-dushi-sa-stanali-grazhdani-na-ES-prez-2017-g-/188713/7/0", "text": "През 2017 г. 825 447 души са придобили гражданство на страна членка от ЕС, сочат публикувани днес данни на Евростат, предаде БНР.   Страните членки, които са издали най-много паспорти миналата година са Италия (18% от всички), Великобритания (15%), Германия и Франция (по 14%), Швеция и Испания (по 8%).   Основните получатели на гражданство са от Мароко (8%), Албания (7%), Индия и Турция (по 4%). Страните, в които мароканците основно са кандидатствали за паспорти, са Франция, Испания и Италия. За албанците тези страни са Гърция и Италия. Най-много индийци са получили гражданство във Великобритания, а 50 на сто от турците са взели германско гражданство.   За България се посочва, че през 2017 г. са издадени паспорти на 914 души най-много от тях на украинци - 204. Те са следвани от руснаци – 174, и турци – 110.", "date": "2019.07.23", "title": "Над 825 000 души са станали граждани на ЕС през 2017 г."}
{"url": "http://epicenter.bg/article/Pochina-parviyat-rakovoditel-na-kosmicheski-poleti-v-NASA/188722/7/0", "text": "На 96-годишна възраст почина първият ръководител полети на космическите мисии на НАСА Крис Крафт, съобщава РИА Новости, цитирана от Нова.тв   \"Америка загуби национално богатство със смъртта на един от пионерите на НАСА - командира на полетите на космическите мисии Крис Крафт\", се казва в изявлението на ръководителя на НАСА Джим Брайденщайн, публикувано на уебсайта на агенцията.   \"Крис беше един от ключовите членове на екипа, който помогна на нацията ни да изпрати човек в космоса и на Луната, неговият принос е неизмерим,\" се казва в изявлението. \"Крис бе ръководител на полети по време на едни от най-важните моменти в историята на космическите изследвания, когато хората за първи път излязоха в орбитата на Земята и излязоха извън орбиталния космически кораб.\" \r\n   \r\n „Спускайки се все по-дълбоко в простра на нашата Слънчева система, ние стоим на раменете му и той винаги ще бъде с нас в нашите пътувания”, добавя Брайденщайн. \r\n   \r\n Отбелязва се, че за своята работа, Крафт е награден с медала на НАСА „За изключително лидерство“. По-късно той ръководи космическия център на НАСА „Линдън Джонсън“. ", "date": "2019.07.23", "title": "Почина първият ръководител на космически полети в НАСА"}
{"url": "http://epicenter.bg/article/Zaev--Istoricheskite-fakti-za-obshtata-ni-istoriya-sa-yasni--nyama-byagane--Komisiyata-da-si-svarshi-rabotata/188724/7/0", "text": "Историческите факти относно общата ни история са ясни. От това няма бягане. Комисията трябва да си свърши работата. Тя бе окуражена от мен и Борисов. Този път ще построим окончателно Коридор №8. Българската православна църква изигра историческа роля за Македонската православна църква. Това заяви за БГНЕС македонският премиер Зоран Заев.       Македонският премиер посочи, че през последните две години след подписването на Договора за приятелство и добросъседство много неща са се променили в положителна посока. За един много кратък период е постигнато толкова много.   „България може много да ни помогне в процеса на евроинтеграция и България много ни помага. Тя беше първа, която се бореше в Европейската комисия, за да получим дата за започване на преговори. България сподели целия си опит, който има в процеса на преговорите за присъединяване. Тя беше една от първите държави, които ратифицираха нашия договор за членство в НАТО. България показа своето приятелство. Вярвам, че и ние показваме същото“, подчерта Зоран Заев.     В същото време той се спря и на системата, която беше създадена след 1945 г. и тровеше в продължение на десетилетия двустранните отношения. „В двете страни има структури, които не се радват на случващото се, те са част от миналото, също така има и структури, които са ориентирани по- на изток. Знам това“, предупреди македонският премиер.   За последните две години имаме сериозен напредък в търговския стокообмен и културната сфера. За първите десет месеца на 2018 г. двустранната търговия е нараснала с 16,95% спрямо 2017 г. „Това е голям процент и говори за възможностите, които сме създали за икономическо сътрудничество“, посочи Заев.   Той отбеляза, че продължава и културния обмен – български театрални постановки се поставят в Македония, и обратното – македонски в пет шест града на България. Роля за сближаването между двата народа имат и концертите.     Зоран Заев е убеден, че Коридор №8 е необратим. По него македонската страна работи много активно. На първо място за изграждането на железопътна линия от Куманово до българската граница. Тя трябва да бъде пусната в експлоатация най-късно през 2025 г.   „Македония осигури 580 милиона евро за изграждането на железопътната линия от Куманово до българската граница. С това ще имаме завършена железопътна линия от Скопие до София. Срокът да бъде пусната в експлоатация е най-късно до 2025 г. Първата фаза вече се изгражда интензивно. В момента пристъпваме към реализацията на втората фаза, за която имаме грант от 68,7 милиона евро, отпуснат от „Уестърн Болкън инвестмънт фонд“… Третата фаза е най-голяма и е на стойност 405 милиона евро. Тук имаме 60 милиона евро грант от ИПА и кредит от 345 милиона евро. Направихме синдикат между две банки Европейската инвестиционна банка и Европейската банка за възстановяване и развитие. Това са огромни пари за Македония“, каза Заев.   Той добави, че паралелно с това се изгражда високоскоростен път от Куманово до българската граница, който ще бъде построен до две години и вече няма да ни се налага да пътуваме по пътища с дупки, когато искаме да посетим София или Скопие.     Зоран Заев посочи, че комисията по историческите въпроси е създадена, за да надгради приятелството между двата народа. Той заедно с българския премиер Бойко Борисов са окуражили историците.   „Самата комисия вече постигна съгласие за някои важни исторически личности – Светите братя Кирил и Методий, Свети Наум, Свети Климент, цар Самуил. Ние направихме Договора, изграждаме приятелство, сътрудничество и добросъседство. В един такъв контекст комисиите трябва само да надградят това“, каза македонският премиер, който е убеден, че комисията ще постигне резултати през септември по актуалните въпроси.     Българската православна църква направи смели стъпки по отношение на нашата Македонска православна църква – Охридска архиепископия, заяви Заев. Той посочи, че български владици посещават македонските църкви, а македонски – българските.   „Нашите граждани, които са вярващи, като видят, че те си сътрудничат добре, ще подкрепят това приятелство“, заяви Заев и отново подчерта, че Светият Синод на БПЦ първи е направил смели крачки, за да подпомогне процеса на получаване на автокефалност от МПЦ.   Заев е убеден, че Македония като суверенна държава има право на самостоятелна и независима църква.     Зоран Заев оцени като положителни първите сигнали, които дойдоха от новоизбрания гръцки премиер Кириакос Мицотакис.   „Когато договорът се ратифицираше, той заяви, че е против него, но ако гръцкият парламент го ратифицира, това е международна ратификация и трябва да гледаме напред. Вярвам, че колкото повече минава времето, договорът ще даде положителни придобивки и за Македония, и за Гърция“, категоричен е македонският министър-председател.     Македонският премиер припомни, че миналото на Балканите е показало какво означава промяна на границите – смърт, унищожение и бежанци. Според него нашият регион е нов и той вече не е бурето с барут. „Балканите станаха европейски. Всички трябва да намерят положително решение на проблемите. Македония даде пример за това с договорите си с България и Гърция, с които намери това положително решение. Вярвам, че и останалите страни трябва да се движат в тази посока“, категоричен е Заев.   Македония подкрепя решение, което ще изгради приятелство и траен мир, което би осигурило по-голямо регионално сътрудничество и интеграция на целия регион в ЕС. „Това е решение, което ще даде сигурност и на албанците, и на сърбите, както и на всички останали народи, които живеят на Балканите“, подчерта Заев.     Бойко Борисов по никакъв начин не ми се е обаждал за македонския бизнесмен Орце Камчев, който е разследван. Той не би си позволил подобно нещо, защото той е европейски премиер и зачита върховенството на закона, съобщи Заев.   „Ние сме европейска страна и искаме да говорим за бъдещето и да правим модерна политика. Това е политиката, която правят Макрон и Меркел, политика, ориентирана към бъдещето, която дава перспективи на младите хора“, заяви в заключение македонският премиер Зоран Заев.", "date": "2019.07.23", "title": "Заев: Историческите факти за общата ни история са ясни, няма бягане. Комисията да си свърши работата"}
{"url": "http://epicenter.bg/article/Ventsislav-Karadzhov--Atakata-vchera-e-tselenasochena-sreshtu-darzhavnata-administratsiya/188707/2/0", "text": "Още в началото на вчерашния работен ден разбрахме, че сме атакувани. Не мога да кажа какво точно е атакувано, защото и в момента тече разследване.  Това каза в сутрешния блок на БТВ председателят на Комисията за защита на личните данни Венцислав Караджов по повод вчерашния опит за хакерски пробив и срещу КЗДЛ.   \"Първоначалният опит е направен през интернет, но след като са установили, че няма да стане са пробвали през Wi-Fi системата на комисията. Това означава, че хакерите са били буквално на разстояние на 50 метра от нашата сграда. Започвам да си мисля, че това вече е целенасочена атака срещу държваната администрация. Аз съм наясно, че няма безгрешна система и такава, която не може да бъде да пробита. Като се правят много опити, все някой ще успее. Последните години системата на комисията се разви много\", разкри той. „Вече проверяваме НАП. Неприятното е, че информацията, която е изтекла, е достъпна в интернет и това няма как да се спре. Тепърва влизаме в НАП и след около месец ще мога да обявя резултатите. Всички предварителни коментари ще опорочат проверката“, каза Караджов.  \"Ако някой търси обезщетение, то това трябва да е пред българския съд. Ако има глоба за НАП, тя ще е индивидуална и ще се плати от бюджета на агенцията\", каза още Караджов.", "date": "2019.07.23", "title": "Венцислав Караджов: Новата хакерска атака е целенасочена срещу държавната администрация"}
{"url": "http://epicenter.bg/article/Pravnata-komisiya-gleda-dnes-otpadaneto-na-mashinnoto-glasuvane/188709/2/0", "text": "Комисията по правни въпроси ще обсъди между двете четения Законопроекта за изменение на Изборния кодекс.   На първо четене в пленарна зала депутатите решиха отмяната на машинното гласуване за местни и парламентарни избори. Промените бяха подкрепени от 122 представители на управляващото мнозинство. 96 депутати от опозицията гласуваха \"против\", в това число и четирима от \"Обединените патриоти\".   Промените предвиждат машинно гласуване да се провежда само в изборите за президент и Европейски парламент. Ще бъде разгледано и предложението внесено от „Обединени патриоти“, между двете четения. То предвижда пряк избор на кмет в населени места с над 200 жители.   Сега действащият правен режим предвижда, за да бъде кметство дадено населено място трябва да има над 350 жители. Мотивът на вносителите е, че все повече населени места се обезлюдяват.", "date": "2019.07.23", "title": "Правната комисия гледа днес отпадането на машинното гласуване"}
{"url": "http://epicenter.bg/article/Emil-Karanikolov--Balgarski-firmi-shte-uchastvat-v-remontite-na-F-16--oborotite-shte-ostavat-tuk/188711/2/0", "text": ". Така твърдят военните експерти и аз им вярвам. Това каза в сутрешния блок на БТВ министърът на икономиката Емил Караниколов по повод сделката за F-16.   „  Говоря за споразумението за индустриално сътрудничество и развитие. , ще има ноухау, ще се обучават пилоти у нас. Оборотите ще остават в България. От тази гледна точка, освен че оттук нататък ще спестим разходи, тъй като знаете, когато купите един самолет има не само консумативи и гориво, ние ще можем много от нещата да ги ремонтираме в България.   В момента има около две хиляди самолети F-16 и се очаква около 300 нови да бъдат поръчани. Надявам се, че българската индустрия чрез това споразумение за индустриално сътрудничество ще придобие такива способности с времето и ремонтите на определени компоненти ще се извършват в България.  , заяви икономическият министър. Караниколов коментира и темата за завод на \"Фолксваген\" у нас. „Искам да благодаря на всички от автомобилната индустрия. Състезанието не е приключило и продължава. Искам да уточня, че в началото в него участваха 20 държави и България остана след последните две. . Данните на БНБ сочат точно обратното. В момента безработицата в България е около 5%, за една година са разкрити 7 000 нови работни места, сред първите пет държави сме по икономическо развитие, имаме ръст на заплатите от 30%, отчете министър Караниколов.  „Съгласен съм и никой не отрича, че в България доходите все още са ниски, но последните години правителството на Бойко Борисов прави много.  \", категоричен беше Емил Караниколов.   \"Нямам никакви проблеми и конфликти с министър Красимир Каракачанов.   Не мога да коментирам ставащото в Обединени патриоти. Да, аз съм от квотата на \"Атака\", но пак ще кажа, че в министерски съвет всички работим заедно и никой не се дели\", завърши министър Караниколов.", "date": "2019.07.23", "title": "Емил Караниколов: Български фирми ще участват в ремонтите на F-16, оборотите ще остават тук"}
{"url": "http://epicenter.bg/article/Rumen-Radev-zaminava-za-Harvatiya/188712/2/0", "text": "Президентът Румен Радев ще бъде на държавно посещение в Република Хърватия днес и на 24 юли по покана на своя колега президента Колинда Грабар-Китарович. Това съобщиха от прессекретариата на държавния глава.   Задълбочаване на двустранното партньорство в икономиката, енергетиката, туризма, науката, образованието и културата, сътрудничеството на двете държави в Европейския съюз и по теми от дневния ред на региона, както и следването на общ подход за насърчаване на инвестициите и туризма в Югоизточна Европа, се очаква да бъдат сред акцентите на срещата на президентите на България и Хърватия.   Румен Радев ще бъде посрещнат с официална церемония от Колинда Грабар-Китарович, след което двамата президенти ще проведат среща „на четири очи“ и ще ръководят пленарните разговори на делегациите на двете държави.   В рамките на визитата си в Хърватия държавният глава ще проведе среща на „четири очи“ и с министър-председателя Андрей Пленкович.   По-късно президент Радев ще разговаря в Загреб с представители на българската общност в страната.   През втория ден от държавното си посещение президентът Румен Радев ще посети военно-въздушната база „Земуник“ в град Задар.", "date": "2019.07.23", "title": "Румен Радев заминава за Хърватия"}
{"url": "http://epicenter.bg/article/Novi-pravila-pozvolyavat-na-SASht-da-deportirat-nezabavno-imigranti/188726/7/0", "text": "Американското правителство въведе нови мерки за по-бързата депортация на имигранти, които „заобикалят“ имиграционните съдилища, съобщава Би Би Си. Според новите правила имигрантите, които не могат да докажат непрекъснат престой на американска територия в продължение на не по-малко от две години, могат незабавно да бъдат върнати в родината си, посочва БГНЕС.   Към момента незабавната депортация можеше да бъде прилагана само за тези, които са задържани близо до границата и са на американска територия по-малко от две седмици. Новите правила могат да се отразят на стотици хиляди хора, алармират организации за защита на човешките права. От Американския съюз за граждански права заявиха, че ще оспорят новата правителствена политика в съда. Очаква се новите правила да влязат в сила от вторник – в момента, в който бъдат обнародвани.   При предишните правила имигранти, задържани в радиус от 100 километра от границата, които са прекарали на американска територия по-малко от две седмици можеха да бъдат незабавно върнати. Във всички останали случаи трябва да се изчака решението на имиграционния съд, който да постанови дали лицето има законово право да остане в страната. Но новата политика постановява, че независимо в коя част на САЩ са заловени имигрантите – те могат да бъдат депортирани и дори не е необходимо да им се предоставя правна защита.   Според Министерството на вътрешната сигурност новите правила ще им позволят да преследва по-ефективно големи групи имигранти.", "date": "2019.07.23", "title": "Нови правила позволяват на САЩ да депортират незабавно имигранти"}
{"url": "http://epicenter.bg/article/Washington-Examiner--Tramp-vaznameryava-da-smeni-Dzhon-Boltan--veche-e-nabelyazal-potentsialen-zamestnik-/188727/7/96", "text": "Проблемите на Доналд Тръмп със съветника по националната сигурност Джон Болтън може да доведат до отстраняването на последния€ Това съобщава американското издание Washington Examiner, като се позовава на източници, близки до Белия дом, предава Агенция \"Фокус\".    Няколко от тях също така потвърдиха, че кандидати за наследници на Болтън не липсват, като например пенсионираният полковник Дъглас Макгрегър и Рики Уодъл, асистент на председателя на Обединения комитет на началник-щабове. Макгрегър наскоро разговаря с Тръмп, макар да не е сигурно каква е била темата на дискусията им.    „Със сигурност е ясно за всеки, който познава методите на президента, че времето на Болтън изтича. Единственото неясно е дали му остават още няколко седмици или няколко месеца“, потвърди пред Washington Examiner един от източниците на изданието, бивш служител в Белия дом.    Друг бивш сътрудник на американското правителство пък добави, че има информация за това, че на Тръмп му е „писнало от Болтън“. Източниците на вестника добавят и че Тръмп вече със сигурност обмисля и други опции за свой съветник и „биха били изненадани ако президентът не поиска оставката на Болтън“.    Агресивната политика на съветника спрямо враговете на САЩ е една от причините за недоволството на държавния глава, който редовно се шегува, че помощникът му „би се зарадвал на война където и да е“. Болтън подкрепи и проваления опит за преврат във Венецуела, а миналата седмица президентът публично изказа несъгласието си с опитите му за смяна на режима в Иран и благослови искането на „сенатора-гълъб“ Ранд Пол да бъде назначен за емисар.    Междувременно Макгрегър, който често гостува във Fox News, e доста по-склонен да се придържа към политическия курс на Тръмп. Той неведнъж е изразявал съмнения за ползата от интервенциите в Афганистан, Ирак и Сирия. Освен това той беше командир в танковата битка по време на войната в Залива, за която бившият съветник по национална сигурност Хърбърт Макмастър бе удостоен със „Сребърна звезда“.    Уодъл, бивш заместник-помощник по национална сигурност при Макмастър, от друга страна, би бил по-конвенционален избор. Той е любимец на министъра на външните работи Майк Помпео, с който Болтън си съперничеше по международните въпроси.    И двамата потенциални кандидати отказаха коментар по темата.    Проблем за все още действащия съветник на Тръмп са търканията му с началника на щаба на Белия дом Мик Мулвани. The Washington Post написа този месец, че Болтън и Мулвани „почти не си говорят“ и че Мулвани е назначил заместник, Роб Блеър, който „редовно влиза в конфликти“ със съюзниците на Болтън.    Източник, близък до Мулвани, потвърди пред Washington Examiner, че и последният се опитва да отстрани Джон Болтън от поста му, макар той самия да отрече това, когато беше запитан от американския вестник.    Въпреки това някои източници от Белия дом продължават да твърдят, че Болтън е на сигурно, поне засега. Един от тях твърди, че би било доста изненадващо ако Тръмп активно търси кандидати за поста му, а друг добавя, че макар и президента да е обмислял да замени Болтън, това няма да се случи поне до изборите през 2020-та година.    Белия дом отказа коментар по темата.  ", "date": "2019.07.23", "title": "Washington Examiner: Тръмп възнамерява да смени Джон Болтън, вече е набелязал потенциален заместник "}
{"url": "http://epicenter.bg/article/Makron--Osem-evropeyski-strani-sazdavat-mehanizam-za-razpredelenie-na-spaseni-migranti/188736/7/0", "text": "Осем европейски страни създават механизъм за разпределяне на спасени в Средиземно море мигранти. Това заяви френският президент Еманюел Макрон след среща в Париж.   Осемте активни страни в проекта са Франция, Германия, Ирландия, Люксембург, Литва, Португалия, Хърватия и Финландия. Други шест са дали принципното си съгласие.   Италия, която е най-сериозно засегната от мигрантски поток, бойкотира срещата в Париж. Еманюел Макрон изрази надежда, че всички страни членки ще се включат в механизма, като го свърза с разпределянето на част от европейските  фондове.   Източник: Нова.тв", "date": "2019.07.23", "title": "Макрон: С още седем европейски страни създаваме механизъм за разпределение на спасени мигранти"}
{"url": "http://epicenter.bg/article/Idva-li-krayat-na-lyatoto--Ot-dnes-do-kraya-na-sedmitsata-predstoyat-obilni-valezhi-i-gramotevichni-buri/188746/2/0", "text": "Ново захлаждане от север, което ще се почувства главно в Централна и Източна България във вторник през нощта и в сряда. Циклонална дейност на североизток от България и център на високо налягане над Централна Европа са предпоставка за по-хладни въздушни маси към Балканите от север, показват средносрочните модели за времето.    Още през нощта на вторник срещу сряда в части от централните и източни райони на страната ще се развиват гръмотевични бури, на места са възможни интензивни валежи, дори градушки, което е в сила до края на деня. По-хладното време ще се почувства и по Черноморието, където в следващите 48 часа също ще превали и прегърми.  В четвъртък и петък, лятото бързо ще се завърне. Температурите ще се повишат до 32 - 33 градусав низините, а валежите са малко вероятни.  В събота започва влошаване на времето, което ще продължи и в началото на следващата седмица. Това се дължи на центрове на ниско налягане над Средиземноморието, които ще засегнат южните части на Балканите и България.  В събота, неделя и понеделник, вероятно и във вторник на запад, ще се развиват гръмотевични бури, по-активни в следобедните часове и над планинските райони. Температурите остават без особена промяна, максималните ще са до 29 и 32 градуса.  От средата на следващата седмица времето ще се стабилизира, температурите ще се повишават и началото на месец август ще посрещнем с типично лятно време и високи дневни температури.   Източник: Канал 3  ", "date": "2019.07.23", "title": "Идва ли краят на лятото? Изпращаме юли с обилни валежи и гръмотевични бури"}
{"url": "http://epicenter.bg/article/Fandakova-obyavyava-prez-septemvri-dali-shte-se-kandidatira-otnovo-za-kmet-na-Sofiya/188749/2/0", "text": "Столичната кметица Йорданка Фандъкова съобщи, че ще обяви през септември решението си дали ще се кандидатира отново за градоначалник. Тя заяви това днес при проверка на ремонта на транспортния тунел на бул. \"Александър Малинов\" в 'Младост\", съобщи БНР.   Фандъкова вече има подкрепата на някои от районите на София, но се изчаква приключването на всички номинационни събрания в структурите на ГЕРБ. Относно издигането на кандидатура от гражданската инициатива \"Спаси София\", кметът коментира, че инициативата е политическа, а не гражданска:   \"Желая им да работят наистина с желанието да променят града, не само да пречат за неговата промяна, което често се случва. Предстои следващата година да бъде цялостно реконструиран заедно с подмяна на трамвайните релси, и транспортният тунел, който свързва \"Люлин\" с \"Тодор Александров\".   Много важно е за безопасността на хората. В момента се работи по тавана, сменя се осветление, отводняване се прави. Изобщо се работи най-вече по безопасността на хората. Искам да подчертая, че настилката е прилична\".   Ремонтът на ул. \"Иван Вазов\" е бил забавен, заради подмяната на сложната подземна инфраструктура. Очаква се дейностите да приключат до средата на август, когато ще бъдат изчислени и евентуални глоби за изпълнителите.   В Общинския съвет тази седмица ще се гласува предложението общината да закупи и запази къщата на Яворов за литературен музей, допълни още кметът. Местни избори са насрочени за 27 октомври.  ", "date": "2019.07.23", "title": "Фандъкова обявява през септември дали ще се кандидатира отново за кмет на София"}
{"url": "http://epicenter.bg/article/Vecherta-na-tolerantnostta-v-Momchilgrad-sabra-aplauzite-na-zhiteli-i-gosti-na-grada-/188751/2/0", "text": "При изключителен интерес премина Вечерта на толерантността, проведена в Момчилград в понеделник вечер. Проявата е част от събитията, посветени на 10-тата международна среща на момчилградчани \"Момчилград винаги в сърцето ми\".    Тя беше открита официално от кмета на общината Сунай Хасан.    \"Международната среща \"Момчилград винаги в сърцето ми\" е уникално по своя характер събитие. Няма град в България, където подобна среща да се провежда в рамките на цяла седмица.    В края на юли тук се завръщат стотици момчилградчани, пръснати по цял свят. Те идват, за да почерпят енергия от родния край. Те искат да усетят пулса на Момчилград, за да отнесат със себе си частица от това място. Тази частица от родния край ги зарежда с енергия, независимо в коя точка от света се намират.\", заяви Сунай Хасан.    Местни групи и изпълнители пяха и танцуваха на откритата сцена в градския парк.  Изпълнителите представиха фолклорното богатство на турския и българския етнос в района. Официални гости на тържеството беше делегация от община Мендерес, Турция, водена от кмета Мустафа Каялар. Присъстваха много жители и гости на Момчилград, които аплодираха дълго изпълнителите. Сред публиката бяха председателят на общинския съвет Юмер Юсеин и секретарят на общинтата Бахатдин Ахмедов.", "date": "2019.07.23", "title": "Вечерта на толерантността в Момчилград събра аплаузите на жители и гости на града "}
{"url": "http://epicenter.bg/article/Turskata--quot-Zhelyazna-leydi-quot--Meral-Akshener-pristiga-v-Balgariya-po-pokana-na-kmeta-na-Momchilgrad-/188755/2/0", "text": "  Тя ще вземе участие в 10-тата международна среща \"Момчилград винаги в сърцето ми\", която събира момчилгладчани от всички краища на града.    Г-жа Ашкенер, която е бивш министър на вътрешните работи на Турция, придружена от от депутати от Меджлиса, ще участва в церемонията по откриването на паметник на родения в село Птичар легендарен щангист Наим Сюлейманоглу.   В разпространено вчера съобщение до медиите, се отбелязва, че Акшенер, зам.-преседатели и членове на националното ръководство на партията, както и депутати, ще посетят Комотини и Момчилград на 24 и 25 юли.    Групата ще премине през ГКПП „Маказа“ в България.     В четвъртък по обяд, от 14 часа,    Във вечерните часове     Фигурата на Джобния Херкулес е от месинг и е висока 2,20 метра. Височината на паметника с постамента е около 3 метра.   Постаментът е облицован със сив измирски мрамор, осигурен от бизнесмена Себахатин Ватансевер.    \" \", заяви пред Епицентър.бг кметът на Момчилград Сунай Хасан.      В рамките на земляческата среща \"Момчилград винаги в сърцето ми\" ще има и тържествено заседание на Общински съвет.      Турски политик, председател на \"Партията на доброто\" от нейното създаване през 2017 г.   в периода 1996 – 1997, в правителстгвото на Тансу Чилер.    . Сърцето ѝ я влече към политиката още от малка, а неин идол става Лайла Атакан – първата жена-кмет в Турция. След като завършва история, печели място в парламента. И до ден днешен за нея на първо място остава върховенството на закона     Когато военните сили на страната се опитват да премахнат правителството през 1997 година, Мерал Акшенер се опълчва на лидерите им. На директната заплаха над живота ѝ, тя отговаря: \"Аз просто правя това, което е нужно\".    Акшенер не бяга от битки, независимо колко са трудни, и никога не се предава – в това е категоричен нейният професор по история. На последните президентски избори тя се изправи срещу Реджеп Ердоган в битка за президентското кресло на Турция. Тогава Ашкенер казваше за своя опонент:     Нейното кредо във външната политика е - нуждаем се от прозрачност, от трезва преценка и от отговорни действия, които да са в съзвучие с националния ни интерес.", "date": "2019.07.23", "title": "Турската \"Желязна лейди\" Мерал Акшенер пристига в България по покана на кмета на Момчилград "}
{"url": "http://epicenter.bg/article/Hamid-Hamid--Ne-e-rabota-na-polititsite-da-se-namesvat-v-izbora-na-nov-glaven-prokuror-/188757/2/0", "text": " Това каза пред журналисти заместник-председателят на ПГ на ДПС Хамид Хамид във връзка с избора на нов главен прокурор, предаде репортер на Агенция \"Фокус\".    На въпрос как оценява надпреварата за нов главен прокурор и дали е предрешен изборът, Хамид каза, че това е работа на независимата съдебна система.    \"Не е работа на политиците да се намесват в избора на нов главен прокурор. Това е работа на независимата съдебна система.   каза Хамид Хамид.    Във връзка с хакерската атака срещу НАП, Хамид отчете, че срещу нея се води разследване и че няма да прави коментар по този въпрос.    Попитан дали ДПС има промяна в позицията за отмяна на машинното гласуване, Хамид посочи, че няма такава.    \"Ние сме внесли нашите предложения, ще видим след малко какво ще стане с тях\", допълни още депутатът от ДПС.  ", "date": "2019.07.23", "title": "Хамид Хамид: Не е работа на политиците да се намесват в избора на нов главен прокурор "}
{"url": "http://epicenter.bg/article/PG-na-GERB-predlozhi-mashinnoto-glasuvane-da-ostane-za-parlamentarni-izbori-/188759/2/0", "text": "Комисията по правни въпроси отмени машинното гласуване за местни избори на второ четене, предаде репортер на Агенция „Фокус“. Машинният вот остава за парламентарни, президентски и европейски избори. Първоначалното предложение предвиждаше този вид гласуване да отпадне и за парламентарни избори.    По време на заседанието на комисията обаче депутатът от ГЕРБ Красимир Ципов предложи то да остане за изборите за Народно събрание. „За“ предложението му гласуваха 14 народни представители, „против“ - 0 и „въздържали се“ – 7, с което то бе прието. Окончателното решение ще бъде взето от пленарна зала.    Народният представител от „Обединени патриоти“ Емил Димитров предложи само за президентските избори да има пълно машинно гласуване, но то бе отхвърлено от комисията. По предложение на Христиан Митев от НФСБ комисията реши да не подлага на гласуване текстовете, предложени между двете четения, извън обхвата на първоначалния замисъл на законопроекта.    Това са именно предложението на БСП вместо 350 души, условието за създаване на кметство да бъде 150 жители. Не бе подложено на гласуване и внесеното от ПГ на „Обединени патриоти“ съвместно с независимия депутат Спас Панчев създаването на кметство да е при наличие на над 200 жители, а не 350, както е досега. \"Уважаеми, г-н Ципов, приемам направеното предложение като частична победа на привържениците за машинното гласуване\", каза зам.-председателят на ПГ на ДПС Хамид Хамид в реплика към Красимир Ципов.    \"Репликата е по-скоро въпрос дали не е възможно да трансформирате вашето предложение в такова да добавите и местните избори в този списък, а да изключите машинно гласуване само на тези местни избори\", попита Хамид.    \"Няма значение какво ще запишете, че ще се случи след местните избори - практиката показва, че преди следващия вот, то ще бъде променено\", каза заместник-председателят на ПГ на „БСП за България“ Крум Зарков.    „Записахме си вашето предложение, но искам да ви кажа, че за съжаление няма никакво значение какво ще пише в този параграф, защото този параграф се променя всеки път, като му дойде времето да бъде изпълняван. Този параграф предвиждаше през 2016 г. да го има пълно машинно гласуване навсякъде, за всички видове избори. Малко преди да пристъпим към изпълнението, то беше окастрено и станаха 3000 за европейските, 6000 за местните. Малко преди да дойдат местните, мнозинството го променя отново. Какво ще напишете, какво ще се случи след общите избори днес, няма никакво значение, тъй като практиката показва, че два месеца преди да настъпят следващите избори, били те за народни представители или други, това отново ще бъде променено“, каза още Зарков.   По думите му начинът на работа върху Изборния кодекс е такъв, че няма значение какво пише в закона.  ", "date": "2019.07.23", "title": "ГЕРБ с крачка назад - ще има машинно гласуване, но за парламентарни избори"}
{"url": "http://epicenter.bg/article/Tedi-Velinova-i-d-r-Enchev-s-otdelni-pozdravi-za-rozhdeniya-den-na-sina-si--Snimki-/188758/10/100", "text": "В момента в Инстаграм профила на Теди Велинова може да бъде открита само една снимка и тя е по повод рождения ден на сина ѝ Филип.   Бившата манекенка е изтрила всички кадри с доктор Енчев от профила си в социалната мрежа.   На снимката Теди лежи на шезлонг до басейна, а Филип се е качил на гърба ѝ, докато тя чете книга. До кадъра Велинова е сложила няколко хаштага, от които се разбира, че това е начинът да честити рождения ден на детето си, което вчера навърши шест години.   В своя Инстаграм профил пък доктор Ангел Енчев публикува кадри от празненството по случай рождения ден на малкия. На тях има балони, заря и се вижда как Филип се радва на партито. Но на никой от фотосите не се забелязва Теди Велинова.   Тя и доктор Енчев обявиха, че се разделят само преди броени дни.   гласеше официалното съобщение на семейството.   Двамата имат две деца - Филип, който вчера стана на 6 и София - на 2 години.   Източник: Дир.бг", "date": "2019.07.23", "title": "Теди Велинова и д-р Енчев с отделни поздрави за рождения ден на сина си (Снимки)"}
{"url": "http://epicenter.bg/article/Kralitsata-na-bulchinskite-rokli-Eli-Saab-ozheni-sina-si-na-pishtna-tridnevna-tseremoniya-v-Beyrut--Snimki-/188787/10/84", "text": "Най-големият син на ливанския дизайнер Ели Сааб се ожени за любимата си Кристина. Булката облече няколко помпозни рокли на прочутия си и талантлив свекър.   На 19 юли манекени, знаменитости и икони в модния свят се стекоха в Бейрут, за да участват в тридневната сватба на Ели Сааб-младши и Кристина Мурад. В Инстаграм профилите на звездите заваляха впечатленията им от пищната сватба на двойката.   Най-големият син на модния дизайнер и неговата любима  , за да отпразнуват любовта си, след като се сгодиха преди малко повече от година. Очаквано Кристина, която всички наричат Кика, отиде до олтара с рокля, дело на свекъра ѝ. Ели Сааб е известен със своите неподправени дизайни, а произведенията му са особено ценени за появи на червения килим.    Кристина носеше рокля, с която впечатли гостите. Тя бе без ръкави, с висока полуяка и обемна пола, а шлейфът, с дължина 4,5 метра, украшението за глава и полата бяха обсипани с над 100 000 пайети и специални копринени нишки.   В изработването на тоалета са взели участие трима моделиери, шестима шивачи и десет работници от ателиетата, наречени petites mains (малки ръце-б.р.), които са прекарали 80 часа в проектирането на бродерията, която после е отнела 450 часа на 12 бродировачи, за да бъде довършена.    булката носеше друга рокля на Сааб, която се състоеше от сърцевиден корсаж, пола от тюл с 3,5-метров шлейф и 150 000 камъка Swarovski, а тоалетът бе не по-малко впечатляващ от първия.   И тъй като двете рокли не бяха предназначени за дансинга, булката се появи с бял седемсетарски костюм, комбиниран със златиста лента за глава, колан и наметало с блестящи апликации.    щастливата двойка се появи с нова визия. Кристина носеше пастелна асиметрична рокля, с която показа и добре оформеното си с тренировки тяло - плосък корем и стегнати крака. Тя носеше и огромна брошка и обувки на платформа в цвета на тоалета. Гримът ѝ бе перфектно издържан и ѝ придаваше естествена и свежа визия.   Източник: Дир.бг", "date": "2019.07.23", "title": "Кралицата на булчинските рокли Ели Сааб ожени сина си на пищна тридневна церемония в Бейрут (Снимки)"}
{"url": "http://epicenter.bg/article/Kristiano-Ronaldo-be-opravdan-po-obvineniyata-v-iznasilvane/188732/8/0", "text": "  Припомняме, че властите в страната започнаха разследване срещу нападателя на Ювентус във връзка с обвиненията на американката Катрин Майорга, с която той е имал сексуален контакт през юни 2009 г. в Лас Вегас.   През септември миналата година Майорга обвини Роналдо в изнасилване, но на базата на представената информация това не бе доказано. Тя твърди, че е подала анонимно оплакване в полицията същата вечер, когато е била с Роналдо. Година по-късно сключва споразумение с португалеца срещу 375 000 долара, за да оттегли обвиненията и да си мълчи. Майорга заявява, че е била принудена да подпише този документ. , гласи съобщението от властите в САЩ.   Самият футболист многократно отрече да е извършвал подобно престъпление и нямаше съмнение, че ще бъде оправдан.    Източник: Канал 3", "date": "2019.07.23", "title": "Кристиано Роналдо бе оправдан по обвиненията в изнасилване"}
{"url": "http://epicenter.bg/article/Ministar-Kralev-nagradi-Tsanko-Tsankov-za-istoricheskoto-prepluvane-na-Burgaskiya-zaliv-/188744/8/0", "text": "Министърът на младежта и спорта Красен Кралев награди с почетен плакет на ММС плувеца Цанко Цанков за историческото преплуване на Бургаския залив, съобщиха от ММС.    Миналата седмица Цанко Цанков завърши успешно първия по рода си плувен маратон от нос Емине до Маслен нос, като преплува разстоянието от 46,6 км за 14 часа, 24 минути и 34 секунди. Постижението на Цанков е най-дългото преплувано разстояние в акваторията на Черно море. Досега са изминавани най-много 30 километра близо до руското крайбрежие.    Красен Кралев поздрави българския спортист и му пожела още по-големи бъдещи успехи.    Цанко Цанков разказа на спортния министър за дългата подготовката преди неговото плуване, продължила 8 месеца и за трудностите по пътя към успешното финиширане на близо 50-километровата дистанция.    Преплуването на Бургаския залив е извършено в съответствие с правилата на FINA (Световната плувна Федерация) и на LEN (Европейската плувна лига), като постижението на българския състезател е официално регистрирано от лицензирания международен съдия по маратонско плуване Вили Цанков.    Цанко Цанков е многократен национален шампион и рекордьор, двукратен сребърен медалист от световно първенство по плуване за ветерани, сертифициран майстор на спорта в много дисциплини. Нарежда се под номер 3 във вечната българска ранглиста на 100 м. съчетано плуване, като пред него са само националният рекордьор Михаил Александров и Антъни Иванов.   ", "date": "2019.07.23", "title": "Министър Кралев награди Цанко Цанков за историческото преплуване на Бургаския залив "}
{"url": "http://epicenter.bg/article/Temperaturni-rekordi--Zhega-v-Arktika-i-ogneni-stihii-v-Alyaska/188720/7/0", "text": "Жега в Арктика и огнени стихии в Аляска. Преди дни в най-северното обитаемо място на планетата – канадското селище Алерт, където средната годишна температура е  минус 7 градуса, бяха измерени рекордните плюс 21 градуса.    Аляска е обхваната от огнена стихия. А в канадския Алерт - най-северното селище на Земята - бе отбелязан температурен рекорд: 21 градуса вместо обичайните 4 градуса за юли. Това е предупредителен сигнал.   В градчето Алерт в канадската тундра никой не очаква да е топло. Средната температура за месец юли обичайно е четири градуса. Най-северното населено място на земята пак обичайно е покрито със сняг и лед дори и през лятото. Но тази година всичко е различно - Алерт е отбелязъл температурен рекорд от 21 градуса. Това лято нанесе много поражения на Арктика - и на природата, и на околната среда. Наскоро разпространен доклад отбелязва, че глетчерите в Гренландия се топят по-бързо от предварителните прогнози. Видео на един гренландски климатолог показва какви са мащабите на последствията - на кучетата, които обичайно теглят шейни в снега, им се налага да си пробиват път през разтопения лед на фиорда Айгълфийлд. Макар и горските пожари да не са рядкост в Арктика, през този сезон са необичайно много. Като този пожар в Енкоридж в Аляска. Той обхваща и арктическите, и субарктическите региони. Учените твърдят, че това лято определено е предупредителен сигнал за глобалното затопляне. \"По данни на Световната метеорологична организация от началото на юни в Арктика има безпрецедентни горски пожари. Само на полярния кръг са регистрирани повече от 100 горски пожара - невиждан досега мащаб. Както посочват метеоролозите - северната част на света се затопля по-бързо от планетата като цяло.   Тази жега изсушава безпределно горите и ги прави много по-податливи на пожар\", обясни О-тон Фархан Хак, заместник-говорител на ООН. Горските пожари на свой ред изхвърлят повече въглерод в атмосферата, което води до ускоряване на измененията в климата, чиито ужасяващи последствия вече са известни на всички. Учените предупреждават, че се образува дяволски кръговрат, който ще доведе до драматично топене на полярните ледени шапки.   Източник: Нова.тв", "date": "2019.07.23", "title": "Температурни рекорди: Жега в Арктика и огнени стихии в Аляска"}
{"url": "http://epicenter.bg/article/Zaev--Ne-makedontsite-prisvoyavaha-chuzhda-istoriya--a-Gruevski-i-negovata-ideologicheska-mashinariya-/188721/7/51", "text": "\"Не македонците присвояваха чужда история, а само (бившият премиер Никола) Груевски и неговият политически елит и послушници квазиексперти, които тръгнаха в медийна офанзива, за да оправдаят инженеринга на идентичността\". Това написа македонският премиер Зоран Заев във „Фейсбук“ след реакциите в страната спрямо интервюто му за гръцката телевизия „Алфа“, пише македонското издание \"Вечер\", цитирано от Агенция \"Фокус\".    В статуса си министър-председателят казва, че той от дълго време е говорил за злоупотребата с историята с политически цели, а именно това е направил и пред гръцката телевизия „Алфа“, на която е отговарял за вредните политики на национализъм и антиквизация в миналото.    „Не мога да бъда клеймен за нещо, което не аз, а Груевски и неговата идеологическа машинария го правиха в продължение на 10-11 години“, подчертава Заев и добавя, че пропагандата на бившия премиер е провела инженеринг на идентичността, за да насадят нещо, което не е природна, нито същинска част от македонския национален корен.    \"Проведоха масивна и масова културоложка операция, наречена антиквизация…, с което ни скараха с всичките ни съседи. Те успяха да ни държат в изолация цяло десетилетие. И докато те управляваха и насърчаваха дебатите, за това кои сме и какви сме, ни хвърлиха в изолация и хвърлиха нашите приоритети – ЕС и НАТО – в тъмните мазета. Те блокираха целия процес\", категоричен е Заев.    \"И докато го правеха, зад тази димна завеса, те извършиха всички грабежи и политически престъпления, за които сега са изправени пред правосъдието. Вложих цялата си политическа сила, за да реша въпросите за бъдещето на идните поколения. Нашата страна и нашия народ се справиха с антиквизацията и аз ще продължа да говоря публично за необходимостта от мир и сътрудничество на Балканите, но и за моментите от общата история, които обединяват и свързват народите“, казва още Зоран Заев.  ", "date": "2019.07.23", "title": "Заев: Не македонците присвояваха чужда история, а Груевски и неговата идеологическа машинария "}
{"url": "http://epicenter.bg/article/Evropa-planira-voennomorska-misiya-za-zashtita-na-koraboplavaneto-v-Persiyskiya-zaliv-/188737/7/0", "text": "Европейските правителства ще участват в обща операция по осигуряването на безопасно преминаване за кораби през Персийския залив, след като Иран конфискува британски петролен танкер в региона миналата седмица. Този акт на иранското правителство беше окачествен от министъра на външните работи на Обединеното кралство Джереми Хънт като „държавно пиратство“, съобщава американската агенция Bloomberg, цитирана от \"Фокус\".    Хънт обяви започването на „Европейска военноморска операция за осигуряване на безопасно преминаване на екипажи и товари“ в изказване пред парламента на Великобритания в понеделник.    Обединеното кралство настояваше за незабавното освобождаване на „Стена Имперо“, плененият кораб, и привика във външното ведомство иранския посланик в Лондон, Мосен Омидзамани след инцидента. Конфискуването се случва, по думите на правителството, в един от най-важните морски контролно-пропускателни пунктове в света. Великобритания заплаши Иран със „сериозни последствия“ и посъветва британските кораби да избягват региона и да информират правителството ако планират да пътуват натам.    „Нека бъдем ясни, според международния закон Иран няма право да пречи на свободното преминаване на кораба, още повече да го превзема, това е акт на държавно пиратство“ – заяви Хънт пред Камарата на общините.    Външният министър добави, че Великобритания няма желание да остави напрежението с Иран да ескалира, което се случва още откакто САЩ се оттеглиха от иранското ядрено споразумение и наложиха нови санкции. Хънт прибави, че Кралството няма да участва в политиката на Тръмп за „максимален натистк“, понеже правителството на Лондон остава вярно на международния пакт от 2015 за ограничаване на ядрената програма на Ислямската република.    „Ако Иран продължава по опасния път, по който е поел, ще трябва и да приемат факта, че цената ще е по-висока от присъствие на западни кораби в Персийския залив“, каза Хънт.    „И не защото искаме ситуацията да ескалира, а защото свободата на корабоплаването е основен принцип за Великобритания и нейните съюзници, който ние винаги ще защитаваме“, завърши той.    Напрежението в Ормузкия пролив в последните седмици се увеличава, след като Иран се изказа остро срещу санкциите на САЩ, които ограничават петролния износ на страната и след конфискуването на един и от техните собствени танкери край Гибралтар. През пролива преминава една трета от световния петрол, който се изнася по море.    С напускането на Тереза Мей от поста министър-председател на Великобритания в четвъртък, сблъсъка с Иран представлява дипломатическо главоболие за нейния наследник, Борис Джонсън или Джереми Хънт.    Централното командване на армията на САЩ обяви започването на международната операция „Пазител“ в опит да „увеличи наблюдението и сигурността в ключови морски пътища в Близкия изток и да обезпечи свободата на корабоплаването с оглед на последните събития в Арабския залив“.    Революционната гвардия на Иран (Корпуса на стражите на ислямската революция (КСИР)) заяви в събота, че британският кораб е влязъл в залива от грешната страна, не е спазвал морските регулации и е представлявал опасност от сблъсък за другите кораби. Държавната телевизия заяви, че корабът ще бъде задържан, докато юридическите процедури не бъдат завършени.    В неделя иранският флаг се вееше над корпуса на танкера, закотвен в пристанището Бандар Абас, според снимки на правителствената телевизия Press TV.  Иран също така подсказа, че действията му са в отговор на задържането на иранския кораб „Grace 1“ край бреговете на Гибралтар. Съдът на задморската британска територия разпореди задържане на кораба за още 30 дни, след като той беше конфискуван по подозрения за доставяне на петрол за Сирия, което правителството на Иран отрича.    В последните седмици британски военни кораби придружават някои танкери, докато напуснат региона, а САЩ заявиха, че са свалили ирански дрон само преди няколко дни. Последният инцидент охлади надеждите, че Вашингтон и Техеран ще разсеят натрупалото се напрежение, като най-сетне седнат на масата за преговори.  ", "date": "2019.07.23", "title": "Европа планира военноморска мисия за защита на корабоплаването в Персийския залив "}
{"url": "http://epicenter.bg/article/Turtsiya-iska-paketna-sdelka-za-Egeysko-more-i-Iztochnoto-Sredizemnomorie-/188738/7/0", "text": "Турският външен министър Мевлют Чавушоглу заяви в понеделник, че Анкара иска да промени отношенията си с Гърция и да постигне пакетна сделка, включваща Егейско море и Източното Средиземноморие. В изказване пред местната телевизия TGRT Haber той заяви също, че в Източното Средиземноморие - засега - не са необходими допълнителни проучвания за енергийни ресурси или сондажни кораби, но според съобщенията Турция няма да позволи на никого да оспорва суверенните ѝ права в района, пише електронното издание на вестник Kathimerini, цитирано от Агенция \"Фокус\".    Въпреки това неотдавнашната позиция на Турция в Източното Средиземноморие и Егейско море предизвика остра реакция от гръцкия външен министър Никос Дендиас в понеделник. В изказване пред парламента по време на разискване по политическите изявления на правителството, той заяви, че Гърция \"няма да толерира заплахите от война, провокативни действия и едностранни претенции\", но ще насърчава политика на \"добросъседски отношения и зачитане на международното право и договори\".    „Ще направим това абсолютно ясно на Турция и на международните форуми. Доколкото европейските перспективи на Турция стават по-малко видими, политиката, която отчита тази нова реалност, става задължителна”, добави той.    По отношение на Кипър, Дендиас отбеляза, че \"очевидното\" условие за започване на преговори за обединение е Турция да спре незаконното си сондиране и проучване край бреговете на острова и да оттегли своите кораби от изключителната икономическа зона на Кипър (ИИЗ) и териториалните води.    Министърът на отбраната Никос Панайотопулос изказа подобно мнение, настоявайки, че Атина не може да приеме \"поведение, което директно оспорва териториалната ни цялост и нашите суверенни права и нарушава международните договори\", добавяйки, че Гърция ще се стреми да поддържа канал за комуникация чрез изпълнението на поредица от действия в рамките на мерките за изграждане на доверие.    \"Искрено се надяваме, че Турция също се стреми към същото,\" каза той. \"Очакваме доказателства за нейните (добри) намерения, които обаче все още не можем да видим.\"    Междувременно говорителят на кипърското правителство Продромос Продрому обяви в понеделник неформална среща на 9 август между кипърския президент Никос Анастасиадис и лидера на кипърските турци Мустафа Акънджи.  ", "date": "2019.07.23", "title": "Турция иска пакетна сделка за Егейско море и Източното Средиземноморие "}
{"url": "http://epicenter.bg/article/Nay-kratkiyat-test-za-inteligentnost-e-ot-3-vaprosa-/188740/7/0", "text": "Ако не ви се отделя много време за тестове за интелигентност, има и по-съкратен вариант, който се състои от едва 3 задачи. Което изобщо не означава, че те са лесни, пише британският в. „Мирър“, цитиран от БНР.    Тестът се състои от следните въпроси:    1. Бухалка и топка струват общо 1,10 долара. Колко струва топката, ако бухалката е по-скъпа с $1?    2. Пет машини за пет минути правят пет изделия. Колко време ще трябва на 100 машини да направят 100 изделия?    3. В езеро растат водни лилии. Тяхното количество се удвоява ежедневно. За да покрият цялото езеро, са необходими 48 дни. Колко дни са нужни, за да покрият половината от езерото.    Първоначално тестът е бил част от изследване, публикувано през 2005 г. от професора от Масачузетския технологичен институт Шейн Фредерик. В него взели участие над 3000 души, включително студенти от Йейл и Харвард.    Правилни отговори (5 цента, 5 минути, 47 дни) дали едва 17% от участниците.    „Задачите са прости по смисъл, но за да получиш правилен отговор сам, трябва да потиснеш грешния вариант, който първи идва на ум“, коментира Фредерик.  ", "date": "2019.07.23", "title": "Най-краткият тест за интелигентност е от 3 въпроса "}
{"url": "http://epicenter.bg/article/Tramp-iznenada-mladozhentsi-na-svatbenoto-im-praznenstvo--Video-/188742/7/0", "text": "Доналд Тръмп изненада младоженци по време на сватбеното им празненство, съобщава Ройтерс. Сватбеният купон се състоял в голф клуба на Тръмп в Бедминстър, Ню Джърси. Луис Капоне, братът на младоженеца, заснел случката, която се разиграла в събота. \r\n   \r\n Той разказва, че американският президент се отбил в сватбената зала, където празненството било в разгара си, за да честити на младоженците.   „Това беше особен момент за брат ми и неговата съпруга, които са поддръжници на президента“, заяви Луис. По думите му всички знаели, че Тръмп ще е в Ню Джърси, но никой не очаквал президентът да дойде лично на тържеството.   „Изведнъж мястото се напълни с агенти на Сикрет сървис. И внезапно в залата влезе лично президента на САЩ“, разказва братът на младоженеца.      Източник: Нова.тв", "date": "2019.07.23", "title": "Тръмп изненада младоженци на сватбеното им празненство (Видео)"}
{"url": "http://epicenter.bg/article/Balgarin-zagina-pri-avtomobilna-katastrofa-v-Italiya/188747/7/0", "text": "При тежка катастрофа в Италия на магистралата Торино-Милано е загинал български гражданин, съобщи БНР. Ранени са 6 души без опасност за живота.   Загиналият е 46 годишен българин от Дупница, шофирал Опел Астра. Шестимата ранени са били откарани в болниците на Верчели и Кивасо, но нямат тежки наранявания.   Катастрофата е станала между четири автомобила, мотоциклет и Тир край Аличе Кастело посока Милано.   Заради спасителните операции отсечката от магистралата Rondissone – Santhià е била затворена за три часа и трафикът се е движел по обходен маршрут. Причините за катастрофата се изясняват.    ", "date": "2019.07.23", "title": "Българин загина при автомобилна катастрофа в Италия"}
{"url": "http://epicenter.bg/article/Boris-Dzhonsan-e-noviyat-premier-na-Velikobritaniya--VIDEO--/188752/7/0", "text": "Борис Джонсън е новият премиер на Великобритания, съобщава Би Би Си. Той бе избран за лидер на управляващата Консервативна партия и ще наследи на поста Тереза Мей.    Бившият външен министър в кабинета на Мей победи настоящия дипломат №1 Джереми Хънт с 92 153 гласа срещу 46 656.    Бившият кмет на Лондон ще приеме поста от Тереза Мей на церемония на \"Даунинг стрийт\" 10 утре. ", "date": "2019.07.23", "title": "Борис Джонсън е новият премиер на Великобритания (ВИДЕО) "}
{"url": "http://epicenter.bg/article/ARD---quot-Folksvagen-quot--e-izbral-grad-Manisa-kray-Izmir-/188765/7/0", "text": "   съобщава германската обществено-правна телевизия АРД, позовавайки се на берлински правителствени кръгове.    Според източника \"Фолксваген\" очаква отстъпки от страна на турската държава по отношение на крайно високия данък потребление. Той зависи от мощността на автомобила - при лимузината от модел \"Пасат\" може да съставлява до 41% от цената.     се казва още в публикацията на АРД. Основният аргумент за решението на \"Фолксваген\" бил турският пазар.    Ердоган готов да даде държавни гаранции? Очаква се, държавата да е един от най-силните клиенти - сред турските висши чиновници пасатът се радва на голяма популярност. В публикацията на АРД се посочва още, че освен \"Пасат\" в завода в Маниса ще се произвеждат също така модели от марките \"Шкода\" и \"Сеат\".    Според турски лобист Анкара е приела всички изисквания на германския концерн.    Очевидно решението за новия завод на \"Фолксваген\" е било взето въпреки съмненията и критиките от страна на Работническия съвет - органа, представляващ интересите на трудещите се. В публикацията на АРД се посочва, че съветът е бил настроен изключително критично към спазването на правата на работниците в Турция.    Също толкова критично се гледа и на множащите се посегателства срещу правовата държава след въвеждането на президентската система. Според депутата от ХДС Карстен Мюлер тези теми причиняват истинско главоболие на синдикатите и Работническия съвет.    Според информационния източник от Берлин \"Фолксваген\" имал заводи и в други страни, в които към човешките права се подхождало по-различно, отколкото в Германия, и където правосъдието било всичко друго, но не и независимо. Изгодното предложение на Саудитска Арабия обаче било отхвърлено, става още ясно от публикацията на АРД.    Празник за Анкара  Тогава в парламента в Анкара ще имат сериозен повод за празнуване. Не само защото в Маниса ще бъдат открити няколко хиляди работни места, а и защото   В публикацията на АРД, позоваваща се на неназован източник от Берлин, се казва още, че германското правителство и надзорният съвет на \"Фолксваген\" не гледат критично на решението за Маниса.    Преди около седмица специализираното германско списание \"Аутомобилвохе\" съобщи, че надзорният съвет на автомобилния концерн е решил фабриката за 1,3 млрд. евро да бъде изградена в Турция. От \"Фолксваген\" обаче тогава посочиха, че решението все още не е взето окончателно. --- . „За да останат две държави от състезание, в което участваха общо 20 страни, това е признание. България остава в състезанието за завода на „Фолксваген”, заяви той днес пред Би Ти Ви ( ). По думите му нашите съседни страни се явяват огромна конкуренция за привличането на инвестици. На въпрос защо Турция предлага по-добри оферти за привличане на завода – например, покупка на автомобили от завода за държавната администрация, Караниколов съобщи, че България също е предложила примамлива оферта на компанията и в момента все още се очаква нейното решение. . Последните няколко месеца се говори за сериозен интерес от един от най-големите стратегически инвеститори. България има капацитета да произвежда автомобили”, категоричен беше икономическият министър. Амбициите са да се разкрият нови около 120 000 работни места, да има около 500 компании и по-големи обороти, подчерта той.", "date": "2019.07.23", "title": "АРД: \"Фолксваген\" е избрал град Маниса край Измир "}
{"url": "http://epicenter.bg/article/Boris-Dzhonsan-obeshta-Brekzit-do-31-oktomvri-i-da-obedini-Velikobritaniya--VIDEO--/188768/7/0", "text": "След като спечели надпреварата за бшдир но Кжнсирвоншвното портша следващ премиер на Обединеното кралство, Борис Джонсън обеща да обедини Великобритания и се ангажира, че Брекзит ще бъде факт до 31 октомври, предава БНР.    \"Като някой спящ гигант ние ще се издигнем чрез по-добро образование, по-добра инфраструктура, повече полиция, фантастично широколентово разпространение във всяко едно домакинство. Ще обединим тази удивителна страна и ще я придвижим напред,\" зарече се Джонсън.    \"Знам, че ще има хора, които ще поставят под въпрос мъдростта на решението ви и може да има някои хора, които все още се чудят какво са направили. Аз просто ще ви посоча, че нито една партия няма монопол над мъдростта. Но ако погледнете историята на последните 200 години от съществуването на тази партия (Консервативната партия), ще видите, че ние, консерваторите, сме имали най-добрите идеи,\" подчерта новият премиер.    \"Ще активизираме страната. Ще постигнем Брекзит на 31 октомври и ще се възползваме от всички възможности, които ще ни донесе един нов дух\", посочи новият британски премиер.    Относно основните приоритети, стоящи пред него, Борис Джонсън каза: \"Осъществяването на Брекзит, обединение на нашата страна и победа над Джереми Корбин от Лейбъристката партия\".  ", "date": "2019.07.23", "title": "Борис Джонсън обеща Брекзит до 31 октомври и да обедини Великобритания (ВИДЕО) "}
{"url": "http://epicenter.bg/article/Chavushoglu--Zamrazyavame-sporazumenieto-s-ES-za-readmisiya-na-bezhantsite/188770/7/0", "text": "Турският външен министър Мевлют Чавушоглу е изтъкнал, че страната му замразява споразумението с ЕС за реадмисия на бежанците, пишат турските медии.   По време на участието си в предаване по телевизия „TGRT Haber“, в което Чавушоглу е съобщил, че се замразява споразумението за реадмисия, той е коментирал още и напрежението, породено между САЩ и Турция, заради закупуването на С-400 от Русия, очакваните санкции от САЩ, споровете за излизане на странат от НАТО.   „Споразумението за реадмисия ще влезе в сила заедно с визовото облекчение, ние замразихме споразумението“, са били думите на турския външен министър.   В рамките на споразумението за реадмисия на бежанците, подписано през 2016 г. Турция пое ангажимент за приемане обратно на бежанците, влезли в Европейския съюз през нейна територия, а ЕС обеща финансова помощ на Турция.   По въпроса за напрежението в Източното Средиземноморие, Чавушоглу е изтъкнал, че Турция има желание за решаване на прблемите с Гърция. Ние подкрепяме положителните изказвания на гръцката страна, е заявил Чавушоглу. Според него има натиск както върху Република Кипър, така и върху Гърция. Турският външен министър е подчертал готовността на страната му за сътрудничество по отношение на разпределението на петрола в Източното Средиземноморие, и особено в района на Кипър. Условието затова, по думите му, било признаването на правата на народа в Северната кипърска турска република (призната само от Турция – бел. ред.). Чавушоглу подчертал, че страната му е готова да подкрепи подялбата на залежите. „ЕС взима решения само за да удовлетвори Кипър и Гърция. Санкциите на ЕС нямат стойност, Съюзът трябва да играе ролята на посредник“, заявил Чавушоглу.    ", "date": "2019.07.23", "title": "Чавушоглу: Замразяваме споразумението с ЕС за реадмисия на бежанците"}
{"url": "http://epicenter.bg/article/Bivshiyat-kitayski-premier-Li-Pan-pochina-na-90-godishna-vazrast-/188772/7/0", "text": "Бившият твърдолинеен китайски премиер Ли Пън, известен с това, че обяви военно положение по време на протестите на площад \"Тянанмън\" през 1989 г. и взе активно участие в потушаването им, е починал вчера на 90-годишна възраст, предадоха китайските държавни медии, цитирани от световните агенции и БНР.    Той беше премиер на Китай от 1988 г. до 1998 г., а след това между 1998 г. и 2003 г. бе председател на Постоянния комитет на Общокитайското събрание на народните представители (ОСНП).    Въпреки че никак не беше популярен в Китай, той ръководеше страната при излизането ѝ от изолацията в периода след събитията на \"Тянанмън\" и засилването на глобалното ѝ дипломатическо и икономическо влияние, нещо, което той приветстваше в често открито националистическите си публични изказвания, отбелязва Асошиейтед прес.    Ли е починал вчера вечерта вследствие на неуточнено заболяване, чието лечение се оказало неуспешно, съобщи официалната китайска информационна агенция Синхуа.  ", "date": "2019.07.23", "title": "Бившият китайски премиер Ли Пън почина на 90-годишна възраст "}
{"url": "http://epicenter.bg/article/Kotarakat-Lari-nehae-koy-shte-e-noviyat-obitatel-na--Dauning-striyt--10/188773/7/0", "text": "Лари, официалният ловец на мишки на „Даунинг стрийт“ 10, не изглеждаше обезпокоен, че след няколко часа резиденцията на британския премиер ще има нов обитател, а именно Борис Джонсън, пише Ройтерс. 12-годишната котка – нехаеща за стълпотворението от журналисти пред дома си, се появи на прага и спокойно се протегна.   Животното е добре познато с лудориите си в Уестминстър. То пристигна в премиерската резиденция още по времето на Дейвид Камерън и остана като Главен ловец на мишки.   Преди две години обаче Лари беше „изловен“ от репортерска камера да пуска на свобода една от хванатите от него мишки, и котаракът беше обвинен в немарливост на работното си място, и дори мързел.   Източник: БГНЕС", "date": "2019.07.23", "title": "Котаракът Лари нехае, че „Даунинг стрийт“ 10 има нов обитател (Снимки)"}
{"url": "http://epicenter.bg/article/Pedro-Sanches-zagubi-parviya-vot-na-doverie-v-ispanskiya-parlament-/188776/7/0", "text": "Временният испански премиер Педро Санчес загуби първия вот на доверие в парламента след предсрочните парламентарни избори в страната, предават Ройтерс и БНР.    Едва 124 депутати в 350-местния парламент гласуваха в подкрепа на Санчес. 170 гласуваха срещу него, а 52-ма депутати се въздържаха. Лидерът на Социалистическата партия трябваше да получи 176 гласа, за да бъде одобрен за премиер.    На втория вот в четвъртък той ще се нуждае от обикновено мнозинство, за да запази поста си – т.е. повече депутати да гласуват „за“, отколкото „против“.    Дотогава Санчес трябва да се опита да сключи сделка с крайнолявата партия „Подемос“.  ", "date": "2019.07.23", "title": "Педро Санчес загуби първия вот на доверие в испанския парламент "}
{"url": "http://epicenter.bg/article/Mayk-Pompeo--Velikobritaniya-shte-ekstradira-Asandzh-v-SASht/188784/7/0", "text": "Великобритания ще екстрадира в САЩ основателя на \"Уикилийкс\" Джулиан Асандж, за да бъде съден за шпионаж. Това обяви американският държавен секретар Майк Помпео пред еквадорския в. \"Универсо\", цитиран от информационните агенции.   \"Внесохме искане и той ще бъде екстрадиран в САЩ, където ще бъде съден. Не мога да дам повече информация, но правителството е на мнение, че е важно този човек, създал риск за целия свят и изложил на опасност американски войници, да бъде наказан от правосъдието\", заяви Помпео.   Преди дни той се срещна с президента на Еквадор Ленин Морено. Властите в САЩ обвиняват Джулиан Асандж в шпионаж и настояват да бъде екстрадиран от Великобритания, където в момента излежава присъда за нарушаване на условията, когато беше пуснат под гаранция и се укри в посолството на Еквадор. Той живя там 7 години. Асандж напусна посолството през април и веднага беше задържан.   Съдебното заседание във Великобритания, при което ще бъде разгледано американското искане за екстрадиция, е насрочено за края на февруари догодина.   Източник: Сега", "date": "2019.07.23", "title": "Майк Помпео: Великобритания ще екстрадира Асандж в САЩ"}
{"url": "http://epicenter.bg/article/Senatat-na-SASht-utvardi-Mark-Espar-za-ministar-na-otbranata-/188795/7/96", "text": "Американският Сенат във вторник утвърди Марк Еспър за министър на отбраната, почти седем месеца след изненадващата оставка на Джим Матис заради политическите различия с президента Доналд Тръмп, предават AFP и Агенция \"Фокус\".    Министър на сухопътните войски от 2017 г., 55-годишният Еспър спечели двупартийно одобрение от Сената, а Пентагонът заяви, че се очаква той да положи клетва по-късно във вторник.    Президентът Доналд Тръмп реши Еспър да оглави Пентагона, след като предишният номиниран за поста, Патрик Шанахан, се оттегли по семейни причини и подаде оставка като изпълняващ длъжността, след като заемаше поста в продължение на шест месеца.  ", "date": "2019.07.23", "title": "Сенатът на САЩ утвърди Марк Еспър за министър на отбраната "}
{"url": "http://epicenter.bg/article/Emanyuel-Makron-se-sreshtna-s-Ursula-fon-der-Layen-v-Eliseyskiya-dvorets-/188796/7/0", "text": "Френският президент Еманюел Макрон се срещна днес в Елисейския дворец с новоизбраната председателка на Европейската комисия Урсула фон дер Лайен, предават Франс прес и БТА.    Макрон заяви, че споделя поставените от Фон дер Лайен приоритети, имащи за цел отварянето на нова страница за Европейския съюз.    Визитата в Париж за работен обяд с френския президент е първото подобно посещение на бившата германска министърка на отбраната, след като на 17 юли бе избрана за председател на Европейската комисия от Европейския парламент.    \"Между нас двамата има съгласие да работим заедно за една силна, обединена и амбициозна Европа. Знам, че Вие ще ме подкрепяте\", каза Фон дер Лайен на френския президент, на когото благодари и за подкрепата при избирането си.    Еманюел Макрон подчерта, че той и Франция са напълно съгласни с изложената от Фон дер Лайен пред Европейския парламент програма. Според френския президент сред приоритетите на Фон дер Лайен, които Франция подкрепя, са желанието за водене на амбициозна политика в сферата на борбата с климатичните изменения, усилията за социална справедливост, насърчаването на Европа, която защитава и която знае как да се справи с миграционния въпрос, а също така и борбата за Европа на ценностите, която защитава принципите на правовата държава и свободата на пресата.    \"Вие ще отворите нова страница за Европейския съюз\", каза Макрон на Фон дер Лайен, която ще встъпи в длъжност като председател на Европейската комисия на 1 ноември и ще стане приемник на Жан-Клод Юнкер.    Макрон изтъкна, че фактът, че за първи път председател на Европейската комисия ще е жена, е олицетворение на една нова визия, нова амбиция и на желанието на Европа да се възроди.    На работния обяд Макрон и Фон дер Лайен обсъдиха и въпроса какъв ресор ще поеме новият френски еврокомисар.    Париж изрази желание изборът на ресор на френския еврокомисар да отразява един от двата най-сериозни политически приоритета на Франция - икономиката или борбата с климатичните промени.    Сегашният френски еврокомисар Пиер Московиси е еврокомисар по икономическите и финансовите въпроси, отбелязва Франс прес.  ", "date": "2019.07.23", "title": "Еманюел Макрон се срещна с Урсула фон дер Лайен в Елисейския дворец "}
{"url": "http://epicenter.bg/article/Retsidivisti-opitaha-da-minirat-patya-na-kortezha-na-Putin-/188797/7/97", "text": "В Екатеринбург са задържани двама рецидивисти, които заложили фалшиво взривно устройство по пътя на кортежа на руския президент Владимир Путин, съобщава РИА \"Новости\".    В информацията се отбелязва, че двамата мъже са арестувани. Те признали, че са искали да изпробват реакцията на специалните служби, които отговарят за сигурността на държавния глава.    Според служители на милицията и двамата са жители на Екатеринбург, били са осъждани в миналото.  ", "date": "2019.07.23", "title": "Рецидивисти опитаха да минират пътя на кортежа на Путин "}
{"url": "http://epicenter.bg/article/Na-26-yuli-izliza--Da-se-izgubish-narochno--na-Kris-Zahariev/188762/6/0", "text": "На 26 юли ще се изгубим нарочно в най-дивите и дивни кътчета на България заедно с Крис Захариев и неговите герои от плът и кръв. Защото, както казва Камий Писаро, „благословени са тези, които виждат красота в скромните места, там, където другите не виждат нищо“.   „ ” (224 стр., цена: 18 лв.)  е толкова книга, колкото е и фотоалбум, пътепис, дневник със спомени и скок назад във времето, в което стартира пътешествието, променило живота на автора и неговите приятели и съмишленици. Без план, хотели и GPS те прекарват цяло лято в най-затънтените кътчета на родината. Това е книга приключение за тези, които искат да се върнат на село, и за тези, които нямат село. За тези, които цял живот са спали на палатка, и за тези, на които предстои да им се случи. За тези, чието сърце трепва при мисълта за непознато място, но и за тези, които предпочитат топъл чай вкъщи. Всичко започва с една тъмносиня книга с красиво илюстрирана корица - личен дневник на френския биолог Ален Бомбар. Неговата история вдъхновява проекта „Да се изгубиш нарочно\"!    е роден през 1998 година, студент по кинорежисура в НАТФИЗ и един от популярните влогъри в България с близо 75,000 абонати и 5 милиона гледания на клиповете. През 2018 година печели престижната наградата „Будител на годината“ на БНР и БНТ за документалния уеб сериал „Да се изгубиш нарочно“, а през 2019 година е отличен с приза „Най-изявена млада личност на България“ от  . „Да се изгубиш нарочно“ е дебютната книга на Крис, в която той описва пътешествията си из България.     ***   7:30 сутринта. Макар и ранен час за пролетен съботен ден, навсякъде около мен имаше доволни хора с препълнени торби и находки. Е, голяма част от тях вероятно им бяха ненужни, но излизаха с усмивки от огромните заграждения на съкровищницата на София – битака. Винаги ми е било трудно да кажа къде точно започва и къде завършва битпазарът. Импровизираните сергии от опънати черги и чаршафи може да се видят по тротоарите на всички квартални улици. В онзи ден времето беше хубаво и изглеждаше, че денят е в разгара си.   Помня, че влизайки през един от входовете на металното заграждение, рязко ме удари миризмата на скара и навсякъде наоколо се чуваха опитните продавачи, които викаха: „Само сега! Само тук! Всичко по левче за твоето кефче!“. Макар и всичко на битака да изглежда хаотично, всъщност има определена структура. По краищата на металните огради бяха по-луксозните, но изключително ръждясали сергии, на които видни продавачи предлагат стоки „пӝ така“: стари картини, кожени якета, бинокли за опера, строителни инструменти, грамофонни плочи, чорапи, бабешки очила и тук-там немски велосипеди.   В сърцето на битака обаче беше истинският екшън – стотици опънати чаршафи с всичко останало, което може да мине под категорията „стока“, и множество хора наоколо, готови да се пазарят за цените. Бях чувал легенди и слухове за хора, купили на безценица истински съкровища на тези съботни пазари. Картина на Майстора, факел от Олимпийските игри ’88 от Южна Корея, мистично появил се на битака, или картички, подписани от Робърт де Ниро. Макар все да звучат невероятно, стъпвайки на отворения пазар, тези истории оживяват и те обсипват с мисли, че именно ти имаш шанса да си следващият откривател.   И така, насред тази гладиаторска битка за находки се разхождах и аз. Без идея за конкретна покупка и с джоб, който натежаваше от металните стотинки и левчета. На битак се ходи така – с дребни пари. В противен случай много често се случва продавачът да няма да ти върне ресто и да те накара да си вземеш още някой от изложените му върху чаршафа артикули. Свободно мога да споделя, че половината вещи в моята стая са именно от битака. Развален грамофон за десет лева, който брат ми оправи; диплома за завършен с отличен четвърти клас от трийсетте години на миналия век и стари театрални плакати.   Някъде извън центъра на пазарлъка аз се намирах пред купчина изсипани върху асфалта книги. Повечето от тях бяха мръсни и в много лош вид, но бяха по левче бройката, така че си заслужаваше да се поразровя. Около тяхната сергия беше сравнително спокойно, нямаше много хора. Докато се ровех из различни книги за бита, градинарството и други трудове, видях нещо, което веднага грабна вниманието ми. Съвсем запазена тъмносиня книга с красиво илюстрирана корица. В ръцете си държах „Доброволният корабокрушенец“. Бях намерил своето съкровище.   След като вкъщи старателно я поизчистих, потънах в историята, написана върху страниците ѝ . Книгата представлява личният дневник на френския биолог Ален Бомбар. Той силно вярвал в теорията, че ако човек корабокрушира, може да оцелее за неопределено време, стига да се храни под режим и да пие дори солена морска вода при определен интервал от време.   За жалост, той не успял да намери подкрепа и финансиране в научните среди и единственият начин Бомбар да докаже своята теория бил, ако сам се превърне в Доброволния корабокрушенец. Така и направил, преплавайки Атлантическия океан сам в своята спасителна лодка, превръщайки се в легенда в целия научен свят. Днес всяка спасителна лодка на всеки кораб съдържа пакет от запаси, стриктно избрани според неговото изследване.   Тази история не вдъхнови идеята за „Да се изгубиш нарочно“, която се беше родила случайно преди няколко седмици в купе на влак, но определено ме накара да запретна ръкави и да действам. Мотивира ме. Ако теорията ми бе, че в България има терен за приключения и красота както в историите на хората, така и в заобикалящата ни природа – имаше само един начин да я докажа…   Трябваше да скоча в дълбокото и да се пусна срещу течението.     Какво трябва да правя? Откъде трябва да започна? Имах толкова много неизвестни, че може би щеше да е по-добре да стартирам с онова, което знаех. А какво беше то? Единственото, което ми беше ясно, бе какво точно искам да направя… И тук се прокрадва първият важен въпрос:     Искам да се изгубя там. Там, откъдето хората бягат. Там, където са останали само десетина баби с общо шест крави. Там, където „Москвич 408“ все още е най-новият автомобил. Там, където хляб се докарва само в сряда и петък. Там, където обхватът се губи. Там, където никой не вижда светло бъдеще, защото времето е спряло отдавна. Там, където красотата на природата, на къщите и на хората е сякаш толкова обикновена, че никой не си прави труда да я забележи. Там, където животът не се движи по течението. Там!     Помня, че беше есен и вече се бях впуснал в рутината на университета, едва ли октомври щеше да е най-подходящият момент за приключения. Пък и зимата се задаваше. Но лятото! Тогава щях да съм вече на деветнайсет години. Последното ми лято като тийнейджър. Е, или поне така се предполагаше… може би след това щях да се причислявам към т.нар. възрастни. Пък и кой знае накъде ще ме поведат пътеките в живота. Представях си, че вероятно с всеки следващ сезон ще ставам все по-ангажиран и по-ангажиран, както обикновено става с възрастните хора. Ами ако никога не намеря време за мечти и пътешествия? Или по-страшно... да стана зает човек… Тази мисъл ме уплаши и моментално реших. Лятото ще бъде!     Може би най-важният въпрос от всички. Има ли смисъл да пътуваш сам, ако няма с кого да споделиш изживяното? Все пак щастието е истинско само когато е споделено. Абсолютно винаги съм вярвал в тази максима. Започнах веднага да си мисля кого мога да взема със себе си. Това не е като да идеш до Витоша уикенда. Самият аз не знаех изобщо какво предстои, но бях наясно, че при всички положения ще е екстремно за всички замесени. Знаех, че трябва да открия някого. Чудех се дали да не се опитам да мисля рационално, създавайки в главата си профил на идеалния пътешественик. Какъв човек щеше да ми трябва в дивото приключение? Някой здрав, който да служи за охрана? Или някой с богат опит в туризма, който може да посочи добрите ресторанти и хубавите гледки наоколо? Вероятно беше добра идея да взема някоя популярна личност, че да ни приютяват гражданите по-лесно?   Заживях с идеята за този суперсъпътешественик. Добре сложена знаменитост с туристически наклонности. Не, не… звучи нелепо. Замислих се дали да не повикам някой приятел от чужбина и мислите ми започнаха да летят много далеч. Бързо след това си дадох сметка, че това също е абсурдно по много причини.   Друга максима, в която абсолютно вярвам до ден днешен, е, че човек винаги има всичко, от което се нуждае, за да направи първата крачка. Хората много рядко виждат, осъзнават и ценят това, което имат. Клише е, но не е ли вярно? Давид, изправяйки се в двубой срещу Голиат, използва и побеждава именно с това, което е в ръцете му – прашка и няколко камъка. Така че реших да се опитам да използвам наличното и ето че отговорът се оказа доста близко. Почти пред носа ми.   Когато започвах дискретно да споделям идеята (разбира се, правех го съвсем предпазливо) на близки и приятели, се случваше да срещам неодобрение. Сякаш почти никой освен моето семейство не ми вярваше. Не знам защо. Страхуваха ли се за мен? Смятаха, че няма да мога да оцелея ли? Безразсъдно ли им се струваше? Може би наивно. Нямах ни най-малка представа на какво точно се дължат тези студени реакции. Започнах наистина да се чувствам като Доброволния корабокрушенец. Слава богу, стигнах до разговор с човек, в когото моментално повярвах, защото и той моментално повярва в мен. Ако досега бях се наслушвал на различни „Защо“-та, е, от него чух първото „Защо не?“.   Не бях осъзнал, че вече е пролет. Не помня кой ден беше, но помня, че след лекциите в НАТФИЗ се озовах в близкото кафене с един от близките ми колеги там – Стас. Връщам лентата няколко месеца назад до следобедните часове на 15 септември. Първият учебен ден на първи курс. От университета бяха организирали двуседмично пътуване за всички първокурсници във факултета, за което аз, естествено, закъснявах. Връхлитайки в автобуса, точно преди да затвори врати, започнах бавно да се разхождам по пътеката между седалките на новите ми колеги. Всеки разказваше на другарчето си за себе си, докато аз се оглеждах за място, на което да седна. И там, по средата на автобуса, беше единственото свободно място – до момче, нахлузило големите слушалки – Анастас Шипков, накратко Стас.   Не че искам да се оправдавам за това, че обикновено закъснявам, но вярвам, че в живота няма случайни неща. След това се оказа, че хотелските ни стаи на екскурзиона са една до друга, и третият знак дойде в момент, в който имах сериозно нараняване на крака – ударих си палеца със скейтборд, при което някои течности отидоха на места, където не са желани. Той шеговито ме попита дали искам да ми направи операция. На шегата отвърнах с шега, но се оказа, че Стас освен за оператор учи и парамедицина. Не се шегуваше. Развълнувано извади аптечка, скалпел и ръкавици и така мигом разбрах, че това запознанство ще прерасне в приятелство... Но нека се върна обратно към следобедното ни кафе.   Хрумна ми, че мога да му разкажа цялата ми идея за пътешествието. Ей така, съвсем между другото. Изглеждаше заинтересован. Каза, че ще помогне с каквото може. Учудих се. За какво помагане става въпрос? Нима не мога сам да се справя с организацията на такова нестандартно пътуване? Не знам дали имах нужда от помощ, но все още имах сериозна нужда от спътник! Стас винаги ми се е виждал изключително сериозен, отговорен и добър. Опознавайки го, научих, че от малък има опит да се справя сам, обича природата, може да се ориентира по звездите и общо взето има всички необходими качества, които трябва да притежава идеалният приключенец. Той беше пътувал къде ли не по земното кълбо, но виждаше нещо много чисто в това да отдели лятото, за да опознае преди всичко своята родина. И така на борда се качи Стас – нашият оператор, фотограф, доктор и катерач! Един от хората, без които пътешествието ни нямаше да бъде това, в което се превърна.   Е, вече на борда бяхме двама, но ми се искаше да вземем още някого. Разбира се, историята с третия член също е особена и напълно (не)случайна. С Ясен се срещнахме по модерния начин. Беше ми изпратил съобщение някъде из социалните мрежи, в което споделяше колко харесва проектите, в които участвам. Макар и да звучи малко нескромно, трябва да призная, че на ден четях по много такива коментари за себе си и както винаги бях радостен да го чуя. Той обаче искаше да се срещнем и да обсъдим някои взаимни проекти, при което аз все отлагах, защото не го познавах. Докато един ден... не се срещнахме случайно в центъра на София. Е, поне се надявам да е било случайно, а не да ме е преследвал. Магазинът, от който излизах, се оказа залепен до входната му врата. Имах някакво време, така че веднага започнахме да си говорим за всичко, което ни вълнува. Ясен сам започна да ми споделя колко много харесва малките кътчета в България. Онези, които хората пренебрегват. С искреност говореше за българското село и неговата красота, без въобще да съм му разказал за пътешествието, което планувах. Лампата в ума ми светна на секундата и остана просто да го попитам дали има шофьорска книжка и дали е свободен лятото.   Защо се спрях на него ли? Защото трудно може да имаме сериозен разговор. Истински забавен и душата на компанията. Макар да не е виден пътешественик, е готов на приключения и не се страхува да излезе от комфортната си зона. Определено и до днес не мога да си представя приключението без него. Екипажът е събран.", "date": "2019.07.23", "title": "На 26 юли излиза „Да се изгубиш нарочно” на влогъра Крис Захариев"}
{"url": "http://epicenter.bg/article/REN-TV--NATO-se-opitva-da-vkara-Balgariya-vav-voyna-s-Rusiya--Balgarski-bratushki--tryabva-li-vi-tova-/188754/11/0", "text": "Под прикритието на ученията Sea Breeze-2019 НАТО продължава да наводнява Украйна със свои агенти. На 12 юли 2019 година Министерството на отбраната на Украйна обяви, че ученията са завършили. Както се съобщава, в Одеса се е провела тържествена церемония по закриване на ученията, а официалните източници направиха заключителен доклад, изреждайки броят на страните-участници и съобщавайки колко кораби и подразделения от тези страни са участвали в ученията, пише руският телевизионен канал РЕН ТВ в коментар, представен от Агенция \"Фокус\" без редакторска намеса.    Но неофициални източници се съгласиха да разкрият някои подробности, които останаха зад кадъра на официалните репортажи.    Първо, в рамките на ученията „Морски бриз-2019“ са проведени следните мероприятия:                        Но успоредно със самите учения се е провеждала инфилтрация на военнослужещи от страните от НАТО и други чуждестранни граждани в закрити режимни обекти на Въоръжените сили на Украйна.    Например, в периода от 23 до 25 юли 2019 година на базата на Житомирския военен институт С.П. Корольов (град Житомир) се провежда обучение на военнослужещи от медицинската служба на Въоръжените сили на Украйна (ВСУ) под непосредственото ръководство на тренировъчна група на Сухопътните войски на ВС на САЩ в Европа.    Но най-интересното се случи на територията на 73-ти морски център със специално назначение ССО ВСУ (Николаевска област, град Очаков). Припомняме, че именно в Очаков американските военнослужещи практически завършиха строителството на своята военноморска база и центъра за оперативно управление на военноморските сили.    Така за периода на международното учение \"Морски бриз - 2019\" в морския център със специално назначение бяха приети редица чужди граждани. Чужденците са действали на територията на този център в групи. Така от 26 юни до 17 юли 2019 г. действаха група граждани на САЩ, Белгия, Дания и Гърция. Ето имената им:                        За доста дълъг период - от 3 юли до 2 август 2019 г., там е бил латвийският специалист Darius Marozas.    А в периода от 1 до 12 юли 2019 година в морския център със специално назначение е работила цяла група българи:      Привличането на българи към проектите на НАТО е показателно. Особено на фона на ученията NOBLE JUMP-2017, провели се в Румъния през 2017 година. Тогава за отразяване на митическия „агресор“, условно „нападнал“ Румъния, са задействани подразделения на бивши страни от Варшавски договор. Всички учения имат легенда, която е важна за сценария на ученията. Като правило в тези легенди не се посочват реални страни, но легендирането е доста прозрачно и дори за цивилните не е никак трудно да се отгатнат коя страна се крие зад всяко измислено название.    Участниците в тези маневри, техните военни и политически сценаристи, знаят точно против кого се отработват военни действия. Под „агресор“, който условно е нападнал Румъния, се има предвид Русия. И през 2017 година българските военнослужещи, според съобщенията на медиите, са отказали да стрелят по силуети на войници, приличащи на войници от съвременната руска армия.    „Българите не стрелят по руснаци“, са заявили войниците, а българските офицери са ги подкрепили. Тогава на натовците им се е наложило да се извиняват.    Както виждаме, те са си направили изводите и днес НАТО се опитва да зарази българските военнослужещи с антируска истерия. Акцентът е върху украинците, като близки до българите, рускоезични и номинално православни. Задокеанските разпалвачи на световните войни сега се опитват да си намерят съюзници сред нашите славянски братя.    Натовците разчитат, че украинските морски пехотинци, особено преминалите т.нар. „Анти-терористична операция“ (в Донбас) (АТО) и обработени от нацистката пропаганда, ще убедят българите във враждебността на руснаците.    Очевидно, англосаксонците са пресметнали, че дори при условията на мобилизация на всички украински „учаснтици в АТО“, пушчечното месо за войната против руснаците ще бъде недостатъчно. Както винаги, те искат да воюват с чужди ръце.    Български братушки, трябва ли ви това?...   ", "date": "2019.07.23", "title": "РЕН ТВ: НАТО се опитва да вкара България във война с Русия. Български братушки, трябва ли ви това?"}
{"url": "http://epicenter.bg/article/Ruski-ekspert--Edinstveniyat-problem-pred-vazobnovyavaneto-na--Yuzhen-potok--e-Balgariya/188748/4/0", "text": "Възобновяването на проекта „Южен поток“ е възможно, но проблемът е, че сериозността на България, като партньор, предизвиква големи съмнения, счита директорът на руския Институт за национална енергетика Сергей Правосудов, цитиран от агенция \"Рамблер\" и \"Фокус\".    Експертът обяснява, че тук става въпрос за трето разклонение към „Турски поток“.    Както обяснява агенцията, „работата е в това, че „Газпром“ е решил да завърши газопровода от компресорната станция „Починки“, намираща се в Нижегородска област, до компресорна станция „Русская“ в Краснодарския край. Това е голям проект, включващ изграждането на тръба с обща дължина 1625 км и първоначално проектирана за газопровода „Южен поток“.    „Южен поток“, както е известно, бе отменен от България през есента на 2014 г., поради украинската криза и след посещението на американските сенатори, водени от вече покойния Джон Маккейн, който в крайна сметка поиска ултимативно от София да се откаже от проекта с Русия.    В резултат на това се появи турският поток, който на практика представлява полу-версията на „Южен поток“ с единствената разлика, че обемът на газа от втората линия ще влезе в ЕС не директно, а през Турция.    Сегашните нужди на турския поток се покриват от съществуващите газопреносни съоръжения на Газпром в Русия, така че веднага след това решение се заговори за това дали руската компания планира да се върне към \"Южен поток“.    „Теоретично, всичко това е възможно, но сега никой не може да каже доколко е реално. При това, всички помним, че политическото ръководство на България се е обръщало многократно към Русия по повод този проект“, заключва Правосудов.    Както отбелязва медията, „с президента на Русия Владимир Путин се срещнаха както президентът на България Румен Радев, така и премиерът на страната Бойко Борисов, т.е. представители на двете главни политически партии, които са в конфликт една с друга, но и двете се застъпват за „Южен поток“.    „В България всички разбират много добре, че за развитието на националната икономика им е необходим транзит на руски газ – като минимум под формата на второто разклонение на „Турски поток“, а в най-добрия случай под формата на директно влизане на руски газ на територията на България. Всички говорят за това, че в рамките на нашия южен експортен газопровод може да бъде построено и трето разклонение, което да получи името „Южен поток“. Но не е ясно дали „Южен поток“ е необходим в съвременна Европа,“ казва експертът.    „От друга страна, не бива да забравяме това, че към днешна дата вече са построени мощностите на „Северен поток 2“ и от тук възниква въпросът – а нужно ли е въобще трето разклонение на „Южен поток“ и ще бъде ли тя запълнена изцяло с газ“, констатира Правосудов.    Според експерта стабилният недостиг на газ в Европейския съюз през зимата може да бъде стимул за положително решение, поради което в зимния период обикновено Москва увеличава транзита на руски газ до европейските държави през територията на Украйна.    „Ето защо, ако разполагаме с днешните показатели, не можем да се откажем напълно от украинския транзит, дори ако и двете разклонения на „Турски поток“ и магистралният газопровод „Северен поток 2“ бъдат реализирани“, обобщава Правосудов.    „Рамблер“ отбелязва, че „не трябва да се забравя, че украинската газотранспортна мрежа трябва да се модернизира, което изисква огромни пари, с които Украйна просто не разполага. Нещо повече, новите газотранспортни проекти на Русия означават качествено снижаване на транзита през територията на Украйна, а това ще доведе и до бърза деградация на газотранспортните мощности в тази страна. В резултат след 5-10 години Украйна може порсто да е неспособна да транспортира големи обеми руски газ през своята територия, а това вече е голям риск и затова може да се получи ситуация, в която търсенето на руски газ в ЕС да се увеличи“.    „От друга страна, с българите има много проблеми – например, те трябва да построят газотранспортния участък до границата със Сърбия, но те първо намериха една строителна фирма, след това друга, започнаха дела, а реализацията на проекта стои на място. По този начин се повтаря историята с „Южен поток“, където те първо не правеха нищо, след това оттеглиха разрешението си за проекта. Затова в този въпрос България е специфичен партньор и трябва да изчакаме пълната реализация на „Турски поток“, заключва Правосудов.    „И когато те направят интерконектор до Сърбия и свършат всички останали работи, които са необходими за доставката на руски газ от Турция, а не от Украйна, тогава действително може да започне разговор за перспективите пред „Южен поток“, коментира руската агенция.    „Също така трябва да припомним изявленията на ръководството на \"Газпром\" и на Министерството на енергетиката на Руската федерация, че изграждането на \"Южен поток\" е възможно само ако руската страна получи твърди гаранции от европейските власти. Важен фактор е и обстоятелството, че четирите тръби на „Южен поток“ бяха планирани в съвсем друга епоха, когато „Газпром“ и повечето енергийни експерти на стария континент разчитаха на ръста на потреблението в европейската икономика“, отбелязва още „Рамблер“.    „Европейците водят противоречива политика. От една страна те казват, че въглеводородите не им харесват и че им трябва колкото може повече възобновяема енергия, а от друга твърдят, че трябва да закрият ТЕЦ и АЕЦ. И в резултат се получава така, че просто ще бъде невъзможно да оцелеят само с възобновяемата енергия“, констатира Правосудов.    „Просто заради това, че възобновяемата енергетика е нестабилна, при всички случаи те ще се нуждаят от руски газ“, заключва агенция Рамблер.  ", "date": "2019.07.23", "title": "Руски експерт: Единственият проблем пред възобновяването на „Южен поток“ е България"}
{"url": "http://epicenter.bg/article/BPGA-protiv-izpisvaneto-na-pokupnata-tsena-na-gorivata-varhu-kasovite-belezhki-/188750/4/0", "text": "От Българската петролна и газова асоциация се обявиха против изписването на покупната цена на горивата върху касовите бележки, издавани от бензиностанциите. В свое становище по повод промените в наредба Н-18 от асоциацията алармират, че подобна мярка би засегнала търговската тайна и би довела до изкривяване на конкуренцията между търговските оператори.    Според членовете на асоциацията обявяването на покупна цена не носи обективна допълнителна информация за потребителите, тъй като в нея не са включени разходи, които правят компаниите, като например съхраняване на държавни резерви, разходи по експлоатация, логистични и маркетингови разходи.    От БПГА искат среща с премиера Бойко Борисов, за да изложат опасенията си във връзка с влизането в сила на този текст от наредба Н-18.      „Информираме ви, че по инициатива на Българската петролна и газова асоциация се проведе среща между членове на УС на асоциацията и посланици и представители на посолствата на Великобритания, Нидерландия, Австрия, Румъния и Гърция в България.    Домакин на срещата беше представителството на Европейската комисия в България.    На срещата членовете на БПГА информираха представителите на дипломатическите мисии за опасенията си във връзка с влизането в сила на 01.10.2019 г. на текстове от наредба Н-18 на Министъра на финансите и евентуалните негативни последствия, които ще произтекат от това. Според текстовете от тази дата на касовите бележки, издавани на бензиностанциите, трябва да се добави нов реквизит „покупна цена”.    Според БПГА подобно изискване би противоречало на основополагащите принципи на ЕС, както и на приложимите в съюза правила за лоялна конкуренция, защитавани от член 101 от Договора за функциониране на ЕС.    Покупната цена е търговска тайна, гарантирана от международното, европейското и националното право. Осветляването на подобна информация би могло да доведе до изкривяване на конкуренцията между търговските оператори, което не е в полза нито на потребителите, нито на търговците и като цяло – на българската икономика.    Въвеждането на подобно правило би засегнало не само националния пазар, но и съюзната търговия с горива, тъй като множество европейски фирми извършват вътрешнообщностни доставки на територията на страната.    На практика, обявяването на покупна цена не носи обективна допълнителна информация за потребителите, тъй като в нея не са включени редица разходи, които правят компаниите, като например съхраняване на държавни резерви, разходи по експлоатация, логистични и маркетингови разходи.    БПГА информира посланиците и представителите на посолствата, че вече е потърсила среща с премиера г-н Бойко Борисов, за да изложи опасенията си във връзка с влизането в сила на този текст от наредба Н-18”.  ", "date": "2019.07.23", "title": "БПГА против изписването на покупната цена на горивата върху касовите бележки "}
{"url": "http://epicenter.bg/article/Bedstveno-polozhenie-e-obyaveno-v-oblast-Ruse-zaradi-ognishtata-na-afrikanska-chuma-po-svinete/188780/4/0", "text": "Бедствено положение е обявено в област Русе заради огнищата на африканска чума по свинете. Това съобщиха от пресцентъра на Областна администрация – Русе, предаде Агенция „Фокус“.   Във връзка с обявените първично възникнали три броя огнища на болестта африканска чума по свинете в с. Пет кладенци, община Бяла и с. Ценово, община Ценово, област Русе (съгл. Заповед № РД 11-1368/16.07.2019 г. на Изпълнителния директор на БАБХ) и в свинекомплекс в с. Николово, община Русе, област Русе (съгл. Заповед № РД 11-1420/20.07.2019 г. на Изпълнителния директор на БАБХ), на основание чл. 50 (1) от Закона за защита при бедствия и Контингенс плана за борба с особено опасни заразни заболявания, областният управител на област Русе със своя Заповед № 0-95-00-510/23.07.2019 г. обявява бедствено положение за цялата територия на областта.", "date": "2019.07.23", "title": "Бедствено положение е обявено в област Русе заради огнищата на африканска чума по свинете"}
{"url": "http://epicenter.bg/article/MVF-ponizhi-prognozite-si-za-globalnata-ikonomika-prez-tazi-i-sledvashtata-godina-/188789/4/0", "text": "Международният валутен фонд понижи прогнозите за растежа на световната икономика за четвърти път в рамките на последните девет месеца, предупреждавайки, че повече митически тарифи между САЩ и Китай, евентуално въвеждане на автомобилни мита или неконтролиран Брекзит могат да причинят по-нататъшно забавяне на икономическия растеж, отслабване на инвестициите и нарушаване на веригите на доставки, предава БНР.    В своя междинен летен доклад \"Световни икономически перспективи\" МВФ вече прогнозира растеж на глобалната икономика от 3,2% през тази година, което е под заложената в априлския доклад прогноза за експанзия от 3,3 на сто и под оценката за растеж с 3,5%, направена в началото на годината.    За 2020 година МВФ също намали с 0,1 процентни пункта очакванията си за глобалния икономически растеж до 3,5%.    Това представлява четвърта поредна низходяща ревизия на прогнозите на фонда от октомври 2018 година насам.    МВФ отбеляза, че растежът в глобален план е повлиян негативно от търговската война между САЩ и Китай, продължаващата несигурност около Брекзит и засилващите се геополитически напрежения, които се отразяват на енергийните цени.    Базираната във Вашингтон организация посочи, че брутният вътрешен продукт, постигнат досега от началото на годината и сдържаната инфлация показват по-слаба от очакваната глобална икономическа активност, като инвестициите и търсенето на дълготрайни потребителски стоки са потиснати в напредналите и нововъзникващите пазарни икономики с оглед на факта, че фирмите и домакинствата продължават да се въздържат от дългосрочни разходи.    Търговските и технологичните напрежения, както и нарастващият дезинфлационен натиск представляват рискове в бъдеще, предупреди МВФ.    Фондът намали рязко прогнозата си за растеж на световната търговия с 0,9 процентни пункта до 2,5% през 2019 година, като смята, че търговията трябва да се възстанови и да нарасне с 3,7% през 2020 година, което обаче е с 0,2 процентни пункта по-малко от предходната прогноза през април. Ръстът на обема на търговията спадна до около едва 0.5% през първото тримесечие, отбеляза МВФ и допълни, че това забавянето на растежа се отразява предимно на развиващите се азиатски държави.    \"Основният рисков фактор за световната икономика е, че неблагоприятните развития - включително по-нататъшни американско-китайски тарифи, американските автомобилни мита или Брекзит без сделка - вредят на потребителското и бизнес доверие, отслабват инвестициите, разстройват световните вериги на доставки и сериозно забавят глобалния растеж под неговата базова линия \", се посочва в последния докладна МВФ.    Слабите перспективи пред световната търговия създадоха неблагоприятни последици за инвестициите, като бизнес нагласите бяха особено песимистични по отношение на новите поръчки, въпреки че нагласите в сектора на услугите се оказаха устойчиви, засилвайки заетостта и доверието на потребителите.    Други рискове, включително напрежението в Персийския залив, се натрупваха през последните месеци и гражданските размирици в много страни повишиха спектъра на \"ужасяващи хуманитарни разходи, миграционни напрежения и по-голяма нестабилност на стоковите пазари“.    В същото време МВФ отчете, че икономическият растеж е по-добър от очакваното в развитите икономики като Съединените щати, докато еднократните фактори, които забавиха растежа в еврозоната, намаляват, както се очакваше в пролетния доклад.    С оглед на това МВФ повиши прогнозата си за икономически растеж на САЩ до 2,6% през 2019 г. (от 2,3% през април), но остави без промяна прогнозата си за растеж от 1,9% през следващата година.    За еврозоната фондът продължава да очаква растеж на БВП с 1,3% през тази година, но малко по-добро негово ускоряване през 2020 година до 1,6% (от 1,5% през пролетния доклад).    С оглед на търговската война със САЩ, МВФ намали с по 0,1 процентни пункта прогнозите си за растежа на китайската икономика през тази и следващата година съответно до 6,2% и до 6,0%.    МВФ също така намали прогнозата си за растеж на развиващите се пазари и развиващите се икономики до 4,1% през 2019 и 4,7% през 2020 година. Фондът понижи рязко прогнозата за икономическия растеж в Латинска Америка и Карибския басейн с цели 0,8% до едва 0,6% през 2019 година, отразявайки низходяща ревизия за Бразилия, Мексико, Аржентина. Икономиката на Венецуела пък ще се сви с около 35 на сто в рамките на тази година.    Русия също отбеляза слабо първо тримесечие, посочи МВФ, като преразгледа в низходяща посока прогнозата си за икономическия растеж в Общността на независимите държави с 0,3 процентни пункта до 1,9% през 2019 година.    По-бавният глобален растеж и спадът на инфлацията в развитите и нововъзникващите пазарни икономики подновиха риска от дезинфлация, предупреди МВФ.    Фондът призова държавите да работят на многостранно равнище, за да намалят напрежението в търговията и да сложат край на несигурността относно статута на дългогодишните търговски споразумения между Великобритания и ЕС, както и това на Съединените щати, Мексико и Канада.    \"Държавите не трябва да използват митнически тарифи, за да постигнат двустранни търговски баланси или да заместят диалога, за да оказват натиск върху другите да провеждат реформи“, се посочва в доклада на МВФ.    Фондът призова също така да се положат усилия за гарантиране на продължаване на прилагането на съществуващите правила на Световната търговска организация, за разрешаване на безизходицата по отношение на нейния апелативен орган и за модернизиране на правилата на СТО, така че те вече да обхващат цифровите услуги, въпросът със субсидиите и трансферите на технологии.   ", "date": "2019.07.23", "title": "МВФ понижи прогнозите си за глобалната икономика през тази и следващата година "}
{"url": "http://epicenter.bg/article/Spetssadat-shte-zasedava-po-deloto--Sudzhukgeyt-/188733/3/0", "text": "Специализираният съд ще заседава на 23 юли по делото срещу бившия депутат от ГЕРБ Живко Мартинов, около когото избухна скандалът „Суджукгейт”, предаде БГНЕС.   Мартинов е обвинен за изнудване на добрички бизнесмен, с цел да набави за себе си облага от 4 тона суров суджук, 30 кг филе „Елена“ и 30 кг телешка пастърма. Процесът тръгна в края на месец февруари.     През 2012-2013 г. Мартинов бил Общински представител на политическа партия ГЕРБ за Добрич и се ползвал с голямо влияние в града. Според прокуратурата през януари 2012 г. той се срещнал с местния бизнесмен Антон Проданов, който развивал частна търговска дейност, т.ч. в сферата на производството и търговията с месо и месни продукти. Двамата се познавали добре и Мартинов директно поискал да му приготви и достави един тон суров суджук от различни видове месо, в т.ч. еленско. Изрично заявил и намерението си да не го заплаща, изтъквайки общественото си положение и влияние, но и отправяйки му заплахи. Обяснил, че количеството е голямо, защото ще го носи на министър председателя Борисов и на други „високи хора“ от ГЕРБ. Заявил, че ако поръчката за суровия суджук не се изпълни, ще съсипе Проданов, защото вече бил вкаран в списъка на лицата с фирми, които трябва да дават. Мартинов уверил, че нямало нищо по-лесно от това да изпрати данъчните да му разбият бизнеса, и че когато реши, може да го вкара и в ареста, припомнят от прокуратурата.   Проданов знаел, че Мартинов са ползва с голямо влияние в града и не подложил на съмнение възможностите му да изпълни заканите си, още повече, че били отправени в присъствието на други две лица. По това време срещу бизнесмена се водели две досъдебни производства, едното от които за данъчни престъпления. Затова решил да купи с лични средства необходимите продукти за приготвянето на суджука в поисканото от Мартинов съотношение – 60 % телешки шол, 20 % свински бут, 10 % еленско месо, 9% адитиви и 1% подправки. Готовият суджук Проданов доставил лично в офиса на Мартинов в центъра на Добрич с личния микробус на свой познат.   Двадесет дни след този случай, в началото февруари 2012 г., искането за тон суров суджук – безплатен и приготвен по същия начин, се повторило.   Опитът на Проданов да се противопостави бил париран с думите: „Акъли не искам, действай по-бързо, че съм ти вдигнал мерника и гледай суджука да е пак хубав като предишния“. Отправил и поредната заплаха: че „Ако не ми доставиш суджука, ще те съсипя. Айде давай, мятам те, няма да те чакам много, че си на ръба“. Проданов отново бил принуден да склони да достави на Мартинов още един тон суджук, суровините за чието производство осигурил пак с лични средства.   Същото искане Мартинов направил още два пъти. През март 2012 г. към „поръчката“ на тон суров суджук били добавени 30 кг филе „Елена“ и 30 кг телешка пастърма. За да мотивира Проданов, Мартинов отново напомнил: „Нали знаеш, че ми струваш един телефон да те вкарам в ареста. Ще трябва да даваш, докато реша аз. Иначе си пътник“. В резултат на упражнената принуда бизнесменът отново финансирал купуването, производството и доставката на поисканото количество. През януари на 2013 г., след поредната „поръчка“ на тон суджук „за премиера Борисов“, Проданов се възпротивил рязко. Но пак бил принуден да приеме: „Нали си знаеш урока. Иначе мачът е свирен за тебе. Гледай да не стане грешка със суджука, защото ако не му хареса, си свършил“.   Според заключението на назначената оценителна експертиза на Проданов са нанесени „значителни имуществени вреди” на обща стойност 36 168,20 лв. (за суровините, производството и доставката на 4 тона суров суджук и по 30 кг филе „Елена“ и телешка пастърма).", "date": "2019.07.23", "title": "Спецсъдът ще заседава по делото „Суджукгейт”"}
{"url": "http://epicenter.bg/article/Antimafioti-vlyazoha-vav-firmata--v-koyato-raboti-Kristiyan-Boykov-/188778/3/0", "text": "Служители на ГДБОП влязоха в офисите на фирма TAD Group, в която работи обвиняемият за кибератаката срещу НАП компютърен специалист Кристиян Бойков, предаде Би Ти Ви.    Към момента не са ясни целите на акцията.    От фирмата вече обявиха, че застават зад своя служител и не смятат да \"отключват\" своите компютри за разследващите.    В същото време, по-рано днес от държавното обвинение обявиха, че в един от иззетите от Бойков компютри е открита информация, според която той е разполагал с масив от данни от НАП, по-голям от този, изпратен на медиите, при това дни преди първия имейл, от който става ясно за атаката.    Според прокуратурата няма съмнение, че Бойков е извършил кибератаката, но освен това е възможно и други лица да бъдат обвинени.  ", "date": "2019.07.23", "title": "Антимафиоти влязоха във фирмата, в която работи Кристиян Бойков "}
{"url": "http://epicenter.bg/article/Tsatsarov-otnovo-shte-iska-imuniteta-na-Elena-Yoncheva-kato-evrodeputat/188788/3/0", "text": "Главният прокурор Сотир Цацаров ще поиска отново имунитета на Елена Йончева, този път като евродепутат, във връзка с обвинението й за пране пари. Това заяви обвинител № 1 пред журналисти в отговор на въпрос защо процедурата се бави, тъй като първоначално бе заявено, че това ще стане на първото заседание на европарламента.   \"Наказателното производство е спряно и очаквам тези дни предложението на наблюдаващия прокурор. Ако има такова искане, ще поискам имунитета, както предвижда законът. По същия преди време бе поискан и имунитета на Сергей Станишев\", разкри Цацаров.   Припомняме, че прокуратурата иска да започне наказателно производство срещу Йончева като част от разследването КТБ. Сигналът срещу нея беше подаден от депутати от ГЕРБ през юли 2018.  Искането на имунитета на журналиста и евродепутат Елена Йончева е във връзка с разследване за пране на пари в особено големи размери.    \"Въз основа на постъпил сигнал от народни представители и след извършена проверка, в Специализираната прокуратура е образувано досъдебно производство за такова престъпление - за извършени финансови операции с парични средства, присвоени от „КТБ\" АД и са прикривани чрез офшорна компания - „Далий Трейдинг Лимитид\" действителните права върху парични средства на „КТБ\" АД в особено големи размери, за които се знае или предполага, че са придобити чрез престъпление по чл. 203 НК и случаят е особено тежък\", се казва в съобщението на прокуратурата.  ", "date": "2019.07.23", "title": "Цацаров отново ще иска имунитета на Елена Йончева като евродепутат"}
{"url": "http://epicenter.bg/article/Shefat-na-hakera-Kristiyan-Boykov-se-okazva-milioner-v-evro-i-sobstvenik-na-pone-25-firmi/188791/3/0", "text": "Директорът на хакера Кристиян Бойков се оказва милионер в евро и собственик на поне 25 фирми, съобщи сайтът Lupa.bg.    Освен че работи съвместно и под шапката на американска компания в сферата на киберсигурността, 41-годишният Иван Тодоров е крупен бизнесмен и в няколко други области - главно на ресторантьорството.    Тодоров, който лично поканил Кристиян още на 18 години да работи за него като \"бял хакер\" и да тества надеждността на компютърните системи, а и да разработва нови кодове за защита, е започнал да трупа състоянието си у нас със заведения във Варна, разкриха запознати.    Към днешна дата шефът на \"Тад Груп\" е собственик на над 25 фирми за управление на хотели и кръчми из цялата страна, а състоянието му се оценява на няколко милиона евро. Неслучайно той си позволява да предлага и доста добре платени стажове на свои служители на невръстна възраст в софтуерната компания, добавят още източниците на Lupa.bg. По тяхна информация той дори предлагал стипендии на свои служители, за да завършат висшето си образование или да се окичат със сертификати от най-добрите IT частни училища у нас.    Междувременно не спира да върти и заведенията, като най-солидната му инвестиция в момента е лицензът на международно известна верига за сандвичи, която навлезе в България преди няколко години и за разлика от известните марки \"джънк фууд\" с трансмазнини и тлъсто месо, се слави като полезната версия на бързата храна. За да се сдобие с разрешителното да поеме франчайза на веригата у нас, той е вложил не по-малко от няколкостотин лева, разкриват още от меката на този бизнес. Към момента веригата с най-скъпите сандвичи тип \"хоуги\" има над 15 бистра у нас.    Справка на Lupa.bg показва, че капиталът на всяка от фирмите, които шефът на хакера Кристиян управлява, е минимум 110 хиляди лева, без да се брои оборотът на годишна база.", "date": "2019.07.23", "title": "Шефът на хакера Кристиян Бойков се оказва милионер в евро и собственик на поне 25 фирми"}
{"url": "http://epicenter.bg/article/Vlastta-otvrashta-na-udara-na-prezidenta-za-vetoto-sreshtu-sdelkata-za-F-16---oshte-v-petak-go-othvarlyat-/188774/2/0", "text": "Очаквано ГЕРБ скочи срещу президента Радев, заради ветото върху сделката за F-16, което той наложи днес.  Аз мога да кажа, че е нормална практика ратификация да се гласува на две четения в един ден. Второ, смятам, че достатъчно много се говори в продължение на години за това какъв самолет ни трябва, как ни трябва и в комисията по отбрана и в зала достатъчно хора говориха за и против\", заяви председателят на Комисията по отбрана в парламента ген. Константин Попов, бивш началник на ВВС.    \"Що се отнася до консенсуса, в България има консенсус за нашата евроатлантическа ориентация.  отсече генералът от авиацията.     \"123-ма народни представители гласуваха \"за\", 80 бяха против и това означава, че този закон не се приема на кантар\",  подчерта той.    ,  Нека да има обсъждане, да говорим по същество, но нека да гласуваме за бъдещето на Военновъздушните сили, за бъдещено на армията, на сигурността ни.   Тук ще се прояви достатъчно мъдрост и отговорност и всички ще се поздравим с един успешен за България договор'', допълни председателят на комисията по отбрана.   ,, , отбеляза в заключение ген. Попов.   Надявам се, че президентът ще даде повече конкретика, но аз апелирам да няма емоции и партийни интереси, а да има държавническо мислене\", отсече шефът на комисията по отбрана.", "date": "2019.07.23", "title": "ГЕРБ срещу Радев: Отхвърлят ветото върху Ф-16 още в петък!"}
{"url": "http://epicenter.bg/article/Balgariya-i-Harvatiya-shte-zasilyat-partnyorstvoto-si-v-sferata-na-sigurnostta-i-otbranata/188777/2/0", "text": "Във време на непредвидими предизвикателства България и Хърватия ще засилят сътрудничеството си и ще провеждат редовни консултации по ключови теми от европейския и регионален дневен ред. Двете държави ще работят за стратегически измерения на партньорството в сфери като сигурността и отбраната, прилагането на закона, търговията и икономическите връзки, туризма, образованието, науката и културата. Това се казва в съвместна позиция на президентите Румен Радев и Колинда Грабар-Китарович, които проведоха среща днес в Загреб, съобщиха от прессекретариата на държавния глава. По покана на своя хърватски колега българският президент е на държавно посещение в Република Хърватия.   В позицията на двамата държавни глави се подчертава и общия ангажимент на България и Хърватия за европейската перспектива на Западните Балкани. „Европейската интеграция без Западните Балкани ще остане незавършен проект. Европейската перспектива на този регион е основният двигател за прилагане на необходимите реформи“, се казва още в съвместната позицията. Румен Радев и Колинда Грабар-Китарович се обявяват за развитие на Европа, която да „обединява, защитава, да бъде лидер в многостранния подход в дипломацията и в областта на иновациите“.   Икономическото и социално сближаване трябва да се превърне във водещ приоритет на Европейския съюз и за това е необходимо съхраняването на потенциала на кохезионната и на общата селскостопанска политика, подчерта на срещата Румен Радев. По думите му без сближаване между Западна и Източна Европа или ако Европа функционира „на две или повече скорости“, е немислимо да се говори за единен ЕС, който да се утвърди като реален фактор в международните отношения.   Двамата президенти бяха единодушни, че е необходима по-голяма подкрепа за страните, охраняващи външните европейски граници. Според Румен Радев европейската миграционна политика няма да бъде ефективна, докато не се реформира системата за предоставяне на убежище и не се ревизира Дъблинският регламент. Необходим е и по-активен диалог със страните, от които произхождат мигрантите, както и анализ на дългосрочните последствия за европейските държави от миграционните потоци.   Президентите на България и Хърватия подписаха съвместно послание до президента на Китай Си Дзинпин за откриване на пряка въздушна линия Пекин - София - Загреб.   Съвместното послание на двамата държавни глави е вследствие на проведените срещи на президента Радев в Китай в началото на месец юли, с което българският президент отправи покана към китайските инвеститори да засилят присъствието си в Югоизточна Европа. С откриването на пряка въздушна линия ще бъде насърчен и обменът в туризма, образованието, науката и културата с Китай. Обща бе оценката, че регионалните инициативи с участието на Китай „17+1“ и „Един пояс, един път“ и свързаните с тях проекти в транспорта, енергетиката, културата и науката, са реална инвестиция в икономическото развитие на държавите от Централна и Източна Европа.   Българският държавен глава изрази подкрепата на страната ни за инициативата на Колинда Грабар-Китарович „Три морета“, насочена към насърчаване на икономическите възможности и енергийната диверсификация за страните от регионите на Адриатическо, Балтийско и Черно море.   Годишният икономически обмен от 280 млн. евро не отговоря на възможностите на бизнеса от двете държави и България и Хърватия ще насърчат последващото задълбочаване на икономическите връзки и взаимните инвестиции, беше общата позиция на президентите.   Подобряването на транспортната и енергийна свързаност в Югоизточна Европа с подкрепата на ЕС е от ключово значение за икономическия обмен, контактите между бизнеса и туризма в целия регион. През 2018 г. над 36 000 хървати са посетили страната ни, а над 22 000 българи са избрали да почиват в Хърватия.   Пред президентската институция в Загреб се състоя церемонията по официалното посрещане на президента Румен Радев в Хърватия. Двамата държавни глави проведоха среща „на четири очи“ и ръководиха пленарните разговори на официалните делегации.   В Загреб Румен Радев проведе среща и с министър-председателя Андрей Пленкович, на която бяха обсъдени перспективите за развитие на двустранното партньорство в областта на сигурността и отбраната, присъединяването на България и Хърватия към Шенген, еврозоната и Организацията за икономическо сътрудничество и развитие.   По-късно днес държавният глава ще разговаря с представители на българската общност в страната.   Утре българският президент ще посети 93-а военно-въздушна база „Земуник“ в град Задар.", "date": "2019.07.23", "title": "България и Хърватия ще засилят партньорството си в сферата на сигурността и отбраната"}
{"url": "http://epicenter.bg/article/Karakachanov-podpisa-Protokol-za-satrudnichestvo-sas-Severna-Makedoniya-za-borbata-s-trafika-na-hora-/188779/2/0", "text": "Правителствата на Зоран Заев и Бойко Борисов са направили повече за две години, отколкото всички останали правителства в Скопие и София през последните двадесет години, каза днес в Охрид вицепремиерът и министър на отбраната на България Красимир Каракачанов, цитиран от македонския телевизионен канал “Нова ТВ“, цитиран от \"Фокус\".   Заместник министър-председателят по обществения ред и сигурността и министър на отбраната и председател на Националната комисия за борба с трафика на хора Красимир Каракачанов подписа днес в Охрид Протокол за сътрудничество между правителствата на Република България и Република Северна Македония в областта на борбата срещу трафика на хора. От страна на Република Северна Македония документът бе подписан от Оливер Спасовски - заместник министър-председател и министър на вътрешните работи. Протоколът предвижда обмен на информация и сътрудничество при подпомагане жертвите на трафик, съобщиха от правителствената информационна служба.  Подписването стана по време на официалното посещение на вицепремиера Красимир Каракачанов в Република Северна Македония по покана на неговия колега Оливер Спасовски.   Отговаряйки на въпроси на журналисти след подписването на Протокола за сътрудничество в областта на борбата с трафика на хора с министъра на вътрешните работи на Северна Македония Оливер Спасовски, Каракачанов подчерта, че учените и преподавателите трябва да намерят решения в посока насърчаване на добросъседските отношения и сътрудничество в бъдеще.  „Македония има в лицето на България приятел, партньор и фактор, който ще подкрепи стремежите й за интеграция в ЕС“, каза Каракачанов.    Що се отнася до Смесената македонско-българска експертна комисия по исторически и образователни въпроси, Каракачанов каза, че тя си върши работата и нещата вървят в правилната посока.    „Нямаме какво да делим в историята и да дефинираме противоречията между двете страни. Но това е тема, която, както е известно, има своето влияние както в българското, така и в македонското общество. Разбираме се и без преводач, но този въпрос все още изисква решение, защото създава напрежение между хората. Считам, че процесът е в правилната посока и трябва да оставим историците да работят за хармонизиране на позициите, добави Каракачанов.     „Протоколът е поредното споразумение между двете страни след подписване на договора за добросъседство през 2017 г. Трафикът на хора е една тема, по която европейските институции не само говорят, но и много вършат, защото това е едно от престъпленията срещу личността“, каза пред журналисти вицепремиерът Красимир Каракачанов. Той припомни, че и до сега е имало сътрудничество в същата област между двете страни, като то е било основно по линия на министерствата на вътрешните работи.    Вицепремиерът Красимир Каракачанов потвърди българската позиция в подкрепа на членството на Република Северна Македония в НАТО и Европейския съюз (ЕС). Българският вицепремиер смята, че още през есента ще имаме добри новини за Република Северна Македония по отношение на нейното европейско членство - започване на преговори. По думите му това е един процес, който ще продължи във времето, но много ясно ще очертае пътя на страната и нейната интеграция в европейската ценностна система и европейското семейство.    Вицепремиерът Красимир Каракачанов подчерта, че България не се отказва да подпомага всички държави от Западните Балкани по пътя им за членство в НАТО и ЕС: „Това е наша политика с ясното разбиране, че когато сме едно голямо семейство, когато изповядваме обща ценностна система, когато имаме общи икономически интереси, ще бъде направена крачка за преодоляване на всички онези проблеми, които са ни разделяли десетилетия“.    Каракачанов беше категоричен, че в лицето на българското правителство Република Северна Македония има приятел, партньор и фактор, който ще подпомага желанието й за европейска интеграция.    В българската делегация в Охрид участваха още заместник-министърът на правосъдието и заместник-председател на Националната комисия за борба с трафика на хора проф. Николай Проданов, Камелия Димитрова – секретар на Националната комисия, Ангел Ангелов – посланик на Република България в Република Северна Македония.    По време на посещението бе проведена и среща с делегацията на Република Северна Македония, водена от Оливер Спасовски – заместник министър-председател и министър на вътрешните работи. В нея бяха включени държавният секретар Магдалена Несторовска, Сашо Тасевски – директор на Бюрото по обществена сигурност.  ", "date": "2019.07.23", "title": "Каракачанов: Заев и Борисов направиха за две години повече, отколкото всички останали за 20"}
{"url": "http://epicenter.bg/article/Korneliya-Ninova--Podkrepyame-prezidentskoto-veto-za-F-16--glasuvahme-protiv-tazi-sdelka/188782/2/0", "text": "Подкрепяме президентското вето за F-16, гласувахме против тази сделка. Това каза лидерът на БСП Корнелия Нинова на пресконференция след Изпълнително бюро в Перник във връзка с президентското вето за изтребителите, предаде репортер на Агенция \"Фокус\".   \"Като видяхме с каква бързина, настървение и съгласие ДПС, ГЕРБ и ВМРО прокараха на две четения в един ден законопроектите и ратификацията, не вярвам, че това ще се промени\", заяви Нинова. \"Подкрепяме ветото на президента си преди да бъде наложено, гласувахме против тази сделка\", подчерта лидерът на БСП.", "date": "2019.07.23", "title": "Корнелия Нинова: Подкрепяме президентското вето за F-16, гласувахме против тази сделка"}
{"url": "http://epicenter.bg/article/Tsatsarov--V-sluchaya-s-Kristiyan-Boykov-ima-i-podbuditel--ima-i-porachitel-/188783/2/0", "text": " и силно се надявам, че ще стигнем до всички замесени в случая. Това заяви главният прокурор Сотир Цацаров след като заедно с министъра на вътрешните работи Младен Маринов се срещнаха с лидера на НФСБ Валери Симеонов в парламента.  категоричен бе главният прокурор. Целта е да се установи наличие на доказателства за престъпна дейност.    Ние сме на мнение, че ще успеем да съберем доказателства, заяви главният прокурор.   \"В момента текат претърсвания, които са разрешени от съда. Целта е да се установят наличие на доказателства за престъпна дейност.   Нека приключат действията по разследването и тогава ще говорим.  , обясни Сотир Цацаров.    \"Ние разполагаме с доказателства, че  Търсим и данни за съпричасност на други лица и смятам, че ще ги намерим.   \"Между 10 и 12 юли на служебния компютър на Бойков са правени търсения в тази база данни с единни граждански номера на няколко души, като цялата събрана информация е била съхранена във файл, който се казва \"Търсене за бивол\". Именно в този файл са открити данните на Борисов, Цацаров и Пеевски\", посочи Обвинител № 1.   \"С помощта на доказателства, експертизи и анализите на служителите на отдел \"Киберсигурност\" на ГДБОП ще се докаже истината. Моето и на колегите мнение е, че този младеж не е сам. Първоначалното убеждение бе, че той е самотен играч, тръгнал срещу системата. Че просто е искал да докаже дали е ефективна, но сега вече не сме сигурни в това. Сега мислим, че има поръчител, има и изпълнител\", заяви Цацаров.   По думите му атаката може да се тълкува по всякакъв начин. „Тя може да се тълкува като политическа, бизнес-корпоративна, зависи от базата данни, с които разполагате, от базата данни, които са добити нелегално, и от целите, за които се използват.   \"Христо Иванов ми иска оставката за 12-и път, но това не е новина. Все едно аз да му поискам оставката от партията. Тази фиксация в длъжността главен прокурор ми се струваше, че е личността, но вече съм наясно, че не е. Партията не мога да коментирам. Що се отнася до Христо Иванов, съм свидетел на неговите успехи или неуспехи, но не ги коментирам. Не виждам защо трябва има такава фиксация и да се коментира кой чия оставка иска\", коментира още Цацаров.    Той застана категорично зад кандидатурата на Иван Гешев за главен прокурор с мотива, че точно такъв човек трябва сега на Обвинението.  обясни Цацаров процедурните подробности около избора на своя приемник.   Главният прокурор, заедно с вътрешният министър Младен Маринов бяха поканени на среща в парламента от председателя на НФСБ Валери Симеонов. По повод на срещата Цацаров каза, че са обсъдени нарушения с изборното законодателство и нарушения, свързани с обществения ред.  ", "date": "2019.07.23", "title": "Цацаров: Хакерът Кристиян Бойков не е сам. Той има и подбудител, има и поръчител "}
{"url": "http://epicenter.bg/article/Ministar-Marinov--Ot-firmata-na-Kristiyan-otkazvat-sadeystvie--tova-bavi-razsledvaneto-/188785/2/0", "text": "В офисите на фирмата, в която работи Кристиян Бойков, се извършват процесуално-следствени действия. Изземва се всичко, което е годно като доказателства. Това каза пред журналисти министърът на вътрешните работи Младен Маринов, предават Novini.bg    Убеден съм, че имаме много добри професионалисти, които за определено време могат да се справят, добави той.    Попитан дали Бойков съдейства на разследващите, вътрешният министър заяви: \"Не бих казал, че съдейства. Не съдейства в необходимия обем\".    От фирмата отказват да ни съдействат, отказват да дадат съответните пароли за достъп до компютрите. Това при всички положения забавя разследването, посочи Младен Маринов.", "date": "2019.07.23", "title": "Министър Маринов: От фирмата на Кристиян отказват съдействие, това бави разследването "}
{"url": "http://epicenter.bg/article/Kornelya-Ninova--Zashto-Volkswagen-otivat-v-Turtsiya--Borisov-da-otgovori-/188792/2/0", "text": "„Виждайки, с каква бързина, настървение и съгласие ДПС, ГЕРБ и ВМРО прокараха на две четения в един ден законопроектите за бюджета и ратификацията на споразументието за закупуване на самолетите, не вярвам, че мнението им по темата ще се промени, въпреки ветото на президента“.    Това каза председателят на  БСП Корнелия Нинова във връзка с наложеното от президента Румен Радев вето за закупуването на F-16. Тя бе категорична, че БСП подкрепя ветото и припомни, че още преди то да бъде наложено социалистите са изказали почти същите аргументи против приетите в парламента законопроекти.    Относно номинацията на Иван Гешев за главен прокурор, лидерът на левицата призова да се изчака до  29 юли, защото е възможно да има и други номинации и тогава ще  има коментар.      Корнелия Нинова коментира и появилата се в немски медии информация, че Volkswagen няма да инвестира в България и добави, че за съжаление отлив на инвестиции има.   „Много компании избират да инвестират в други държави или да пренасочат бизнеса си там заради няколко причини – несигурност, корупция и липса на нормални административни услуги. Никой голям инвеститор няма да дойде в България, ако иска да се развива, при тези условия“, коментира още Нинова.  ", "date": "2019.07.23", "title": "Корнеля Нинова: Защо Volkswagen отиват в Турция? Борисов да отговори "}
{"url": "http://epicenter.bg/article/Korneliya-Ninova-v-Pernik--Nyama-da-pozvolim-v-Pernik-da-se-izgaryat-otpadatsi-/188793/2/0", "text": "„Разговаряхме с всички председатели на общински организации на БСП в област Перник и народните представители от областта във връзка с местните избори. Днес Изпълнителното бюро ще приеме и платформата за местните избори. Прави ни впечатление, че и тук бяха поставени проблеми, които се превръщат в национални. И тук изключително остро бе поставен въпросът със здравеопазването“.    Това каза председателят на БСП Корнелия Нинова пред журналисти в Перник.   Тя добави, че в областта има общини, в които по два месеца няма лекар, а други са много отдалечени и транспортът до областната болница е голям проблем. Тя припомни, че БСП е предложила своята алтернатива в сектора  и бъдещите кметове от левицата ще се придържат към нея за общинското здравеопазване. „Друга тема, която излиза почти навсякъде, е екологията. Тук, в Перник, на площадката на ТЕЦ-а, се подготвя изгаряне на отпадъци, които дори не са от България, а се вкарват от Италия.    Няма да позволим в Перник да се изгарят отпадъци. Това е част от модела на управление и срастване на власт, бизнес и пари. Държавата прави услуги на Христо Ковачки, а той ги връща и това се вижда по време на избори – Перник е един от градовете с най-голям корпоративен вот“, уточни Корнелия Нинова. Тя добави, че Перник е един от първенците по замърсяване на въздуха, а това изгаряне на RDF отпадъци  е изключително опасно. „Станислав Владимиров, който е номиниран от местните структури за кмет на общината, пое ангажимент да работи за спиране на този процес “, коментира още лидерът на левицата.      Станислав Владимиров: Транспортът до София продължава да е голям проблем за перничани  „Качеството на въздуха е една от най-болезнените теми за Перник. Притесненията на перничани са, че евентуално горене на RDF отпадъци  ще утежни обстановката и ще застраши здравето им“, каза народният представител от ПГ на „БСП за България“ Станислав Владимиров.    Той добави, че Перник е град, който можеше да се възползва от тези 111 млн. лв., които бяха дадени от държавата за подобряване на качеството на въздуха, но общинската администрация не е направила усилие да изготви програма за управление на качеството на въздуха. „Ще продължаваме да поставяме темата на дневен ред и няма да се съгласим и позволим допълнително да се утежнява екологичната обстановка в Перник“, заяви Владимиров.   Народният представител коментира, че близо 30 000 перничани всеки ден пътуват до София, за да работят, учат или отидат на лекар. „Качествен ЖП или автобусен транспорт няма и хората пътуват най-вече със собствените си автомобили,  образуват се километрични тапи и допълнително се замърсява въздухът. На този фон, управляващите в общината разиграха един цирк с реверсивното движение, а този огромен проблем продължава да стои пред перничани“, каза още Станислав Владимиров. ", "date": "2019.07.23", "title": "Корнелия Нинова в Перник: Няма да позволим в Перник да се изгарят отпадъци "}
{"url": "http://epicenter.bg/article/Danail-Kirilov-/188790/2/0", "text": ",Номинацията на Иван Гешев за главен прокурор от ВСС е много знакова и положителна. Знакова е, защото посочва, че вътре в гилдията той се ползва с масова професионална подкрепа, т.е. колегите му ценят неговия професионален път. Честно казано, самият аз бях изненадан, тъй като не очаквах всички членове да се обединят около една кандидатура, а това е положителната страна''.  Това заяви пред bTV правосъдният министър Данаил Кирилов.    Нито в момента, нито по-нататък няма да издигна алтернативен кандидат на Иван Гешев. Запазвам си право на предложение в краен случай. А краен е, когато няма кандидат. В историята няма правосъден министър да е номинирал главен прокурор, подчерта  Кирилов.    Ще приема гражданско движение \"Боец\". Четири сдружения имат кандидат за главен прокурор - Бойко Атанасов, но не бих подкрепил тази кандидатура. Изследвал съм го, кандидатирал се е на районно и окръжно ниво. Участията му са били неуспешни. Но ако има предложения на граждански организации, ако има предложения на президента, ще ги взема под внимание, но ако има много широка подкрепа, обясни защо е против Бойко Атанасов министър Кирилов.    Разчитам президентът да посочи алтернативен кандидат. Той има участие в последната фаза на избор на главен прокурор, така че трябва да се съобразим с това, каза още той.    Той бе попитан и за ветото на президента за изтребителите Ф-16: Не бих искал да коментирам мотивите на президента за наложеното вето, но това е важна сделка за българската държавност, сигурност и авиация. Доколкото разбрах се предвижда извънредно заседание на Комисията по отбрана в сряда и ново гласуване в петък, така че ще видим какво ще се случи.    ,,Трябва да имаме предел на договорна добросъвестност и в рамките на споразумението окончателно да завършим тази процесура по закупуването на нови самолети'', посочи Кирилов и заяви, че трябва да има пределна мобилизация в подкрепа на ратификацията на договора.     По думите президентът Румен Радев, в качеството му на специалист, не би следвало да има притеснение относно договора.,,В договора има най-подробно ниво на описание на ангажиментите и отговорностите от американска страна. В целия този подход усетих партньорския дух на САЩ, които имат волята да изпълнят точно и прецизно целия пакет'', обясни правосъдния министър.", "date": "2019.07.23", "title": "Данаил Кирилов: Няма да издигна алтернативен кандидат на Гешев"}
{"url": "http://epicenter.bg/article/Zaradi-dupka-v-zakona-vlastite-ne-mogat-da-iskat-zapodozreni-v-kiberterorizam-da-sadeystvat--VIDEO--/188794/2/0", "text": "Компютърни експерти обявиха източването на данните на НАП за кибертероризъм. Дупка в закона, обаче, не позволява на властите да получават съдействие от заподозрените в такива престъпления, предаде Нова тв.    Независимите експерти, с които разговаряхме, правят ясна разлика между кибертероризъм и киберрекет. При второто престъпление хакерите принуждават ударените фирми или държавни институции да им плащат за по-добра защита на пропуските в системите. В разследването на такива престъпления, обаче, службите срещат трудности при събирането на доказателства.    Евродепутатът Емил Радев е един от политиците, чиито данни изрично са търсени в източените данни от НАП, според прокуратурата. „Данните ми са публични, но съм притеснен, че е ровено в данните на НАП. Виждаме, че е ровено и в онкодиспансер. Да се използва за политически цели такъв тип данни е гнусно”, коментира Радев.    В компютъра на Кристиян Бойков е намерена и папка с име „Търсене-Бивол”. Един от собствениците на сайта казва, че не познава заподозрения за хакерската атака и подозират атаката от службите срещу „Бивол”. „Става въпрос за една грозна манипулация, опит да се хвърли някаква сянка на съмнение върху „Бивол”. Явно това се прави умишлено, граничи с клеветата”, казва Асен Йорданов, собственик на сайта „Бивол”.    Киберекспертът Мартин Малинов смята, че е възможно разследващите по два начина да са стигнали до криптираната информация в служебния компютър на Кристиян. „Първият е чрез уязвимост в самото криптиране. Другата възможност е служителите на ГДБОП да имат достъп до камерите в офиса, когато въпросното лице си въвежда паролата да компютъра, могат да видят каква е паролата”, коментира Мартин Малинов.    При подобни разследвания обаче има дупка в закона - фирмите не са задължени да декриптират информацията в полза на службите.    „Тук има празнота в законодателството. Няма ред, по който да бъде задължена фирмата да съдейства, но е възможно експерт да работи по преодоляването на това криптиране - такъв казус трябва да се реши от съда, при нежелание някой да съдейства”, каза адвокатът Александър Кашъмов от програма „Достъп до информация”.    „Ако не се използва някоя от уязвимостите, би могло да отнеме 5 години или 5000 години”, коментира Мартин Малинов.    Случаят с теча на данни „белите” хакери определят като кибертероризъм. „Изнудването е ясно как се получава и защо, но в случая това е терор, което се случи, ако тази цел е последващия ефект е да има страх и е насочена политически към властта и е извършена през интернет - тук имаме кибертерор”, посочва Мирослав Стефанов, зам .- председател на Българска асоциация на етичните хакери.    Бизнесът с данни може да се използва, за да бъдат уязвени политически опоненти и бизнес-конкуренти, твърдят още експертите.    Изтеклите лични данни от НАП вече се разпространяват в международни хакерски сайтове.  ", "date": "2019.07.23", "title": "Заради дупка в закона властите не могат да искат заподозрени в кибертероризъм да съдействат (ВИДЕО) "}
