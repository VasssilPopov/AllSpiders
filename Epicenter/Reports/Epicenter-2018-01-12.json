{"url": "http://epicenter.bg/article/Karayancheva--gotovi-sme-da-otgovorim-na-vsichki-kritiki-na-opozitsiyata-po-vreme-na-vota/144989/2/0", "text": "\" з съм съгласна с него по някои точки, че не всичко е така, както трябва да се направи. Антикорупционният закон, който днес мина, е стъпка в правилната посока\", каза в \"Панорама\" парламентарният шеф Цвета Карянчева.    Караянчева се надявала дебатът да не превърне въввзаимни нападки.   . Тя благодари на служителите на МВР за опазването на реда и за организацията на движението в столицата по време на официалното откриване на европредседателстовто, което се състоя вчера.   Тя припомни, че униформените не са отказали от недоволството си, а просто са отложили протестите във времето. „ „Ние затова сме политици, за да покажем, че можем да решаваме проблемите на хората“, допълни тя.   Председателят на НС коментира трогващата реч на Доналд Туск от вчера, която бе произнесена на български език. Председателят на Европейския съвет цитира стихотворение на Вазов. „Това беше прекрасен жест от негова страна. Аз дълбоко се развълнувах. Да покажеш такова познание за историята и за самата страна е голямо уважение“, коментира Караянчева. Особено, след като чула на родния си език как един чужденец  казва на българите да се гордеят със себе си.   Тя посочи, че сега предстои да бъдем наистина активни по дебатите. „Нашата цел не е да скрием проблемите си. Проблемите са за това, за да се решават“, посочи тя.   Цвета Караянчева коментира и показния разстрел на бизнесмена Петър Христов. „Убийството дали е в началото, или преди, или след европредседателството, е особено гнусно деяние и то час по-скоро трябва да бъде разкрито“, заяви тя.   Относно политическата обстановка Караянчева уточни, че не смята, че се клати лодката на правителството. „Промените, които се приемат в НС, са продиктувани от нуждите на хората“, смята тя. По повод Антикорупционния закон председателят на парламента заяви, че отхвърлянето на ветото на президента Румен Радев не значи, че се води война с него. Относно вота на недоверие, който БСП готви, Караянчева смята, че правителството е готово да отговори на опозицията. „Няма как да покажем парламент без опозиция“, смята тя. \"Проблемите не се решават в България само, когато идват чужденци\", коментира Караянчева по повод протестите на полицията и обещаните им пари от правителството. \"Във всяка държава има проблеми. И навсякъде те се решават като тук. Не искам да смятам, че някой клати лодката заради председателството. Ако го прави, то си е за негова сметка\", поясни тя по повод убийствата, станали в навечерието на европредседателствотото.  ", "date": "2018.01.12", "title": "Караянчева: Готови сме да отговорим на всички критики на опозицията по време на вота"}
{"url": "http://epicenter.bg/article/Yunker-na-sreshta-s-Borisov--Vashiyat-prioritet--Boyko---Zapadnite-Balkani--e-i-nash-/144939/2/0", "text": "Партньорството между българското правителство и Европейската комисия (ЕК) по време на ротационното председателство на страната ни беше обсъдено на среща между премиера Бойко Борисов и председателя на Комисията Жан-Клод Юнкер. Това съобщиха от правителствената информационна служба.  Двамата подчертаха, че отношенията на доверие и сътрудничеството между членовете на кабинета, които ще ръководят заседанията на Съвета, и комисарите са предпоставка за постигане на напредък по откритите за решаване въпроси.  Министър-председателят посочи, че за 10-годишното си членство в ЕС страната ни е натрупала опит при разрешаването на различните кризи, през които е преминавал Съюзът, и ще продължи да е активна в дискусиите за неговото бъдеще.  „Отговорността ни през следващите 6 месеца е голяма, но оставаме сигурен партньор при търсенето на съгласие по най-важните за Общността теми. За нас е изключително важно да се укрепи единството на Европейския съюз“, подчерта българският премиер.  Премиерът и председателят на ЕК изразиха очакване за подобряване на диалога със съседните на ЕС държави по време на Българското председателство. „Вашият приоритет, Бойко – Западните Балкани, е и наш приоритет“, посочи Жан-Клод Юнкер.  ", "date": "2018.01.12", "title": "Юнкер на среща с Борисов: Вашият приоритет, Бойко - Западните Балкани, е и наш (Видео)"}
{"url": "http://epicenter.bg/article/Pod-natisk-ot-evroposlanitsi--Kabinetat-vkara-Istanbulskata-konventsiya-v-parlamenta/144943/2/0", "text": " научи Епицентър.бг. Това стана десет дни след като документът бе обсъден на „Дондуков“ 1 и предизвика разцепление в правителството и буря в обществото.   Спорният международен документ бе разгледан още на първото заседание на правителството за годината – 3 януари, но при обсъждането му кабинетът се разцепи.  (Красимир Каракачанов, Емил Караниколов, Красимир Вълчев, Нено Димов, Кирил Ананиев, Ивайло Московски, Владислав Горанов и Валери Симеонов) бяха категорично против и не скриха опасенията си, че Истанбулската конвенция проправя пътя за това към България да бъдат отправяни претенции да признае еднополовите бракове и т.нар. \"социален пол\".    се заговори, че Конвенцията на Съвета на Европа за превенция и борба с насилието над жени и домашното насилие   няма да бъде ратифицирана точно сега.      Посланици от водещи държави в ЕС обаче „счупили телефоните“ на първите ръководители на страната, на партийни лидери и водещи политици и затова законопроектът за ратифициране на конвенцията бил внесен в Народното събрание рано тази сутрин (12 януари). За този натиск споделиха пред Епицентър.бг депутати и от ГЕРБ, и от БСП.   На сайта на парламента първоначално се появи само информация за внасянето, но без текст на самия законопроект.   По информация на Епицентър.бг   Обяснението било, че  трябвало да дадем знак, поемайки европредседателството. В левицата също отношението към документа не е еднозначно и се очаква на пленума в събота това да се прояви.   , че съгласно чл 4, параграф 3 от   всички норми на Конвенцията се прилагат без дискриминация към жертвите на насилие, независимо дали се самоопределят като мъже или жени.     Както мотивите при законите, обяснителните доклади поясняват волята на законодателя. ", "date": "2018.01.12", "title": "Кабинетът вкара Истанбулската конвенция в парламента. Натискали ни европосланици"}
{"url": "http://epicenter.bg/article/Borisov-pred-Yunker--Tryabva-da-normalizirame-otnosheniyata-si-s-Turtsiya-i-Rusiya/144954/2/0", "text": "Благодаря за подкрепата и за всичко, което Европейската комисия прави за България. Това каза премиерът Бойко Борисов на първата официална съвместна пресконференция с председателя на Европейската комисия Жан-Клод Юнкер по време на европредседателството. Използвам случая да се извиня на жителите и гостите на София за притесненията, които им създаваме, но просто нямаме друга сграда, където да направим председателството и да не причиним тези задръствания, заяви Борисов.       Считаме, че за малките държави като нашата те са жизненоважни, подчерта премиерът. По думите му най-безрисковата перспектива за Балканите е да се изгради инфраструктурата в региона. Мисля, че това ще даде възможност за по-голяма конкурентоспособност, инвестиции, туризъм и сближаване на хората, посочи Борисов.   Но това ще бъде тема на Европейския съвет, заяви министър-председателят. Турция е голям наш съсед. Спазването за споразумението за миграция е изключително важно за Европейския съюз. Благодарение на Турция мигрантският поток намаля в пъти. Ние държим стриктно за спазването на закона за свободата на медиите.   Надявам се това да се случи – за доброто на региона и на Европейския съюз, каза Бойко Борисов.   Той подчерта, че изграждането на газовия хъб ще даде възможност на България да не бъде изолирана и \"наказана\". Това ще даде възможност за истинска диверсификация и България да се върне на мястото, на което беше. Защото, докато ние бяхме най-лоялният член на Европейския съюз и спазвахме санкциите срещу Русия, \"Южен поток\" се трансформира в \"Турски поток\" и преминава през натовска Турция и натовска Италия. Това, че спазваш санкциите, не значи, че трябва да бъдеш наказан, подчерта премиерът.   Няма спор, че . Затова се надявам преговорите за съставяне на коалиция там да завършат възможно най-скоро – това е за доброто на всички, заяви    Той съобщи, че скоро у нас идва холандският премиер Марк Рюте. (Холандия се обявява срещу приемането на България в Шенген – б.р.) Ако има по-добре охранявана граница, аз самият ще кажа: \"Не искаме да ни приемате в Шенген\". Аз обаче съм категоричен, че България пази най-добре границите на Европейския съюз и заслужава да е в Шенген, заяви Бойко Борисов. Надявам се скоро да стане факт и влизането ни в чакалнята на еврозоната, каза още министър-председателят.", "date": "2018.01.12", "title": "Борисов пред Юнкер: Трябва да нормализираме отношенията си с Турция и Русия"}
{"url": "http://epicenter.bg/article/Zhan-Klod-Yunker--Balgarskoto-pravitelstvo-se-bori-s-koruptsiyata-i-postiga-znachitelen-napredak/144957/2/0", "text": "Българското правителство се бори с корупцията и постига значителен напредък в последните години. Това каза председателят на Европейската комисия Жан-Клод Юнкер на пресконференция в Зала 6 на НДК след общото заседание на Колегиума на европейските комисари и българското правителство, предаде Агенция „Фокус“.  „Убеден съм, че този проблем ще намери своето решение, което ще покаже, че в никакъв случай България не е най-корумпираната страна“, заяви той. „Проблем с корупцията в България има, но го има и в други страни“, коментира още Жан-Клод Юнкер.  \"Изобщо не бих отстъпил от позицията, че мястото на България е в Шенген. България изпълнява всички условия за Шенген. Мисля, че в това отношение има правителства, които засега блокират присъединяването ѝ, въпреки реалността“, посочи Юнкер и уточни, че ако трябва, въпросът за присъединяването може да се повдигне и на Европейски съвет. „Никой не би могъл да обогати семейството на ЕС преди края на мандата на тази комисия, защото изискванията не са изпълнени“, уточни председателят на ЕК.  \"Бюджетният дефицит е нещо непознато тук, безработицата пада, всичко това показва, че е постигнат сериозен напредък. Всички държави-членки имат правото и задължението да станат членове на еврозоната. Всички, които отговарят на изискванията, имат това право и задължение“, посочи той.  „Не съм казвал, че България трябва да стане член на еврозоната утре в 12.00 часа, а казвам, че България е на добър път“, коментира Юнкер. „Нещата не са достатъчни, но има явен напредък“, обясни той.  \"От първостепенно значение е подобряването на свързаността и със Западните Балкани, и по отношение на Турция. Доволни сме, че Председателството обръща внимание на Западните Балкани, то се полага на тази сфера“, изтъкна Юнкер.  „Това е 50-тото посещение на зам.-председатели и комисари след началото на мандат. Онези, които пишат, че сме затворени, да знаят, че пътуваме през цялото време“, коментира той.  „Това ясно показва, че много внимателно готвим този специален момент. Това е първото Председателство на България. Следих подготовката и на процеса на присъединяване на България към ЕС. Винаги съм се гордял, че аз подписах договора за присъединяването“, обясни Жан-Клод Юнкер.  „Радвам се, че планът „Юнкер“ работи и в България. Подписахме важен договор и поздравявам всички“, посочи той.  „Българското Председателство е в ключов момент за Европа. В голяма степен сме на едно мнение за приоритетите и за българското, и за австрийското“, уточни председателят на ЕК.  „Ще обсъждаме финансовата перспектива, грижата ни е работата да започне възможно най-бързо, за да не се повтори предишната процедура, по време на която Съветът отдели твърде много време“, каза още той.  Предстоят срещи на председателя на Европейската комисия Жан-Клод Юнкер и членовете на Европейската комисия в Народното събрание. Жан-Клод Юнкер ще разговаря с председателя на парламента Цвета Караянчева. След това председателят на Комисията и Колегиумът на европейските комисари ще се срещнат с членовете на Председателския съвет на Народното събрание и председателите на парламентарни комисии.  ", "date": "2018.01.12", "title": "Жан-Клод Юнкер: Българското правителство се бори с корупцията и постига значителен напредък"}
{"url": "http://epicenter.bg/article/Dobrev--Nadyavam-se-Elena-Yoncheva-da-podpishe-signala-do-prokuraturata--za-da-ya-sadya-za-nabezhdavane/144964/2/0", "text": "Г-жа Йончева да бъда така добра, да се подпише под този сигнал, за да имам аз основание да я съдя за набеждаване и да търся тя да понесе наказателна отговорност за всичко, което причинява на мен и моето семейство през последните 6 месеца.   Това заяви на брифинг в парламента народният представител от ГЕРБ Делян Добрев, който отговори на обвинението от страна на БСП, че е свързани с него фирми са печелили обществени поръчки на стойност 50 млн. лева, предаде Агенция „Фокус”.  „Досега не бях завел дело за клевета срещу Елена Йончева, защото не исках да я уплаша. Изчаквах тя наистина да внесе документите в прокуратурата, защото според юристите, с които се съветвах, внесените документи в прокуратурата вече означава, че тя се опитва да ме набеди. За опит за набеждаване тя може и трябва да носи наказателна отговорност”, аргументира се Добрев.  На въпрос защо е оттеглил своята оставка, след като БСП сезира Конституционния съд за нейното отхвърляне в пленарна зала, Делян Добрев отговори:  „Оставката оттеглих поради няколко причини. Първо – в края на месец декември ПГ на ГЕРБ взе решение, с което ме помоли да си оттегля оставката, аз се съобразих с нея. Още повече след като те по такъв начин отхвърлиха подадената от мен оставка. Втората причина – тази подадена и отхвърлена оставка създава прецедент. Не само в Народното събрание, но и в Конституционния съд. Тук намеците за това, аз съм се уплашил от Конституционния съд и за това съм си оттеглил оставката, са абсолютно несъстоятелни. Юристите на БСП трябваше да им кажат, че решението на съда, каквото и да то, няма ретроактивна сила. То не важи за мен”.  \"Милионите бяха 100, станаха 50, след няколко месеца ще се окаже, че са нула. Само че тогава няма да видите нито г-жа Йончева, нито нейния подкрепящ отбор, който беше зад нея. Аз се радвам, че внасят този сигнал в прокуратурата, за да установи тя, че аз не съм свързано лице с фирмите, които се цитират, добави Добрев.  „Фирмите може да са свързани помежду си, но аз не съм свързано лице с тези фирми. Нито пък съм възложител. Аз не съм кмет на Хасково. Аз не съм възложител по смисъла на закона, за да имам конфликт на интереси с когото и да било и с поръчки, които някой печели или не печели”, посочи Добрев.  „Въпросната фирма, ако г-жа Йончева искаше да го каже, щеше да го каже, че тя е печелила най-много поръчки в Община Смолян по времето, когато Дора Янкова е била кмет”, допълни той и коментира, че това се премълчава, защото не е „удобна истина” за Елена Йончева.  „Тя щеше да ви каже, че последните 10 спечелени поръчки от тези свързани фирми, са 6 месеца след като ГЕРБ напусна Община Хасково и поиска оставката на кмета”, допълни още Делян Добрев.  ", "date": "2018.01.12", "title": "Добрев: Надявам се Елена Йончева да подпише сигнала дo прокуратурата, за да я съдя за набеждаване"}
{"url": "http://epicenter.bg/article/Sindikalnata-federatsiya-na-sluzhitelite-v-MVR-vremenno-preustanovyava-protestite-/144965/2/0", "text": "Във връзка с настъпилата на 11 януари 2018 г. промяна в ситуацията около исканията, за които Синдикална федерация на служителите в МВР (СФСМВР) протестира от лятото на 2017 г., Управителният съвет на СФСМВР реши Федерацията временно да преустанови протестните действия, считано от 12 януари 2018 г. Това съобщиха от СФС МВР в съобщение до медиите.  Припомняме, че вчера, след среща със седемте синдикални организации, премиерът Бойко Борисов съобщи, че правителството ще отдели 100 млн. за заплати за служителите в МВР, но срещу резултати. На срещата присъства и професионалното и политическото ръководство на ведомството.  Премиерът уточни, че сумата е за периода от 1 януари до 31 декември 2018 г. и допълни, че при добра събираемост през настоящата година, има възможност за увеличаване на полицейските заплати с 10% от 2019 година.  „Изборите като дойдат, политическите партии правят програми и излизат с обещания и приоритети. Нашите приоритети са били образованието, инфраструктурата, здравеопазването, никой от нас не е обещал да вдига полицейски заплати, в същото време светът става лош и още по-лош ще става“, заяви Борисов и допълни, че обществото очаква резултати и повишаване на доверието в МВР.  „В края на краищата тези момчета са ни важни за държавата, те самите трябва да са мотивирани, да разбират това, което прави един полицай, се гледа под лупа от обществото“, каза още министър-председателят.  Той поясни и че няма нищо против протеста на служителите от МВР, като апелира средствата, които сега допълнително ще се предоставят за заплати на служителите, да не се разглеждат като стимул за прекратяването му.  ", "date": "2018.01.12", "title": "Синдикалната федерация на служителите в МВР временно преустановява протестите "}
{"url": "http://epicenter.bg/article/BSP-Sofiya-alarmira--V--moderna--Sofiya-nad-6000-detsa-chakat-red-za-detska-gradina/144966/2/0", "text": "В „модерна“ София повече от 6000 деца чакат ред за детска градина. Това се изтъква в гневна позиция на Общинските съветници от БСП в столицата. В нея групата на Калоян Паргов подчертава, че въпреки огромните средства на данъкоплатците и бодряшките изявление от страна на ГЕРБ, особено преди избори, в София „има райони с чакащи за прием деца, но с липса на детски градини, независимо, че са налице подходящи терени отредени за тях“. Повече от десетилетие управление на ГЕРБ не е решен въпросът с необходимия брой места в детските ясли и градини в София, десетилетие на неизпълнени розови обещания и управленска немощ, се подчертава в декларацията от „Леге“ 10. „Истина е, че градът се развива и разраства, но също така е истина, че този процес не се прогнозира и управлява цялостно, че се изградиха жилищни зони за хиляди обитатели без да са осигурени нормални условия за живот – без улици, без детски градини, училища или медицинско обслужване. В стратегиите на Столична община зеят огромни пропуски – резултат на незнание, неумение или на корупционни и корпоративни практики. Сбъркан е и подходът за осигуряване на отглеждането на децата ни в детските ясли и градини“, убедени са в БСП-София. Столичните съветници социалисти подчертават, че изминалото десетилетие е доказало, че е недостатъчно да се откриват по една-две нови детски градини всяка година. И питат риторично: „А може би общинските администратори очакват софиянци да се примирят, та тези терени да бъдат използвани за други цели? Вероятно ГЕРБ разчитат, че последователната им политика, водеща до намаляване на раждаемостта, ще реши и проблема с местата в детските градини.“ „Има райони с амортизирани, рискови и подлежащи на събаряне сгради, в които се помещават детски заведения, чиито ремонти ежегодно се отлагат. В същото време държавата и общината хвърлят стотици милиони за саниране със съмнително качество на частни жилища или представителни обекти и за ремонт на ремонтите“, се казва още в позицията на червените съветници. Те алармират и, че „има сгради на детски градини, които се използват не по предназначение – за административни нужди или за частни субекти, чиито договори за ползване се удължават въпреки мораториума за отдаване им“. През годините периодично припламваха скандали с местата в детските градини –алгоритъмът за подреждане на желаещите, критериите за класиране, прием в нарушение на правилата, припомнят червените. Според тях всичко това „създава усещане за неяснота и съмнения за корупция“. „Последният скандал с детската градина в квартал Горна баня повдигна завесата. Бяха показани механизмите на корупционно въздействие, бяха цитирани имена. Видя се, че правилата не гарантират равнопоставеност, че за общинската администрация гражданите на София са от различен порядък – приближени до властите и местните чиновници и всички останали наивници, които разчитат на обективност и честност – категории неприсъщи за общинската администрация“, казват още социалистите. И затова осъждат подобни подходи и настояват администрацията на Столична община да гарантира равнопоставеност на всички граждани, като създаде ясни, принципни и справедливи критерии за подреждане на желаещите да постъпят в детски заведения. Столична община да ускори изграждането на сгради за детски ясли и градини на определените за това терени, като предвиди необходимите за това средства в бюджета за 2018 г., като приеме Програма, с точно изписани квартали, за които има нужда от нови детски заведения, която да отговаря на действащия Общ устройствен план на Столична община и подробните устройствени планове.", "date": "2018.01.12", "title": "БСП-София алармира: В „модерна“ София над 6000 деца чакат ред за детска градина"}
{"url": "http://epicenter.bg/article/Taksidzhiya-s-0-68-promila-alkohol-blasna-18-godishno-momche--minalo-na-cherveno--v-Plovdiv/144935/3/0", "text": "  18-годишно момче е блъснато от такси на кръстовището между булевардите „Руски“ и „Шести септември“ в Пловдив.   Сигналът за инцидента е постъпил след 7 часа тази сутрин, съобщиха от Областната дирекция на МВР.   Според подадената информация 18-годишен скейтбордист е преминал на червен светофар на кръстовището и е бил ударен от таксиметров автомобил „Шевролет“ с 58-годишен водач.   Пострадалият е откаран в болница за прегледи.   Дрегерът е отчел 0.68 промила алкохол в издишания въздух от шофьора.   Извършен е оглед на местопроизшествието и е образувано досъдебно производство.   Двайсет и седем души са били ранени при 22 катастрофи през изминалото денонощие, съобщиха от МВР. На територията на столицата са били регистрирани 136 леки и 3 тежки пътно произшествия; трима са били ранени.  ", "date": "2018.01.12", "title": "Таксиджия с 0.68 промила алкохол блъсна 18-годишно момче, минало на червено, в Пловдив"}
{"url": "http://epicenter.bg/article/Nad-350-mln--leva-sa-vlezli-u-nas-po-plana--quot-Yunker-quot-/144948/4/0", "text": "   Договорът с тях бе подписан днес в НДК преди пресконференцията на председателя на ЕК Жан-Клод Юнкер и на премиера Бойко Борисов. Целият проект е на стойност €212 млн. и е за изграждането на втори завод за лекарства в Пещера и разширяване на производството на предприятието в Разград.   До момента за страната ни е одобрено финансиране по плана \"Юнкер\" от €349 млн., което се очаква да привлече допълнителни инвестиции до €1,57 млрд.   Очакванията са да бъдат привлечени до €408 млн. чрез търговските банки, които предоставят кредити на малкия и среден бизнес. Част от финансирането е насочено към проекти в райони с висока безработица, както и за насърчаване на фирми в начален етап на развитие или за разширяване на дейността им.  Дружествто е най-голямото в хранителната промишленост у нас с оборот от над половин милиард лева за 2016 г.    Очаква се първият етап от предприятието да е готов до края на тази година, а с пълния си капацитет да заработи през 2020 г. \"Олива\" има още два завода за преработка на слънчоглед, рапица и соя в Кнежа и Полски Тръмбеш. Мажоритарен собственик в компанията с дял от над 97% е \"Билдком\" ЕООД, която търгува със зърно.  Очакванията са те да финансират над 6000 малки и средни предприятия с близо €923 млн. Като добър пример за подкрепа от Е  Компанията е получила инвестиционен заем от \"Сибанк\", за да разшири дейността си. Отделно български компании и научни организации получават средства от одобрени съвместни проекти с други страни членки предимно в научно-развойната дейност.", "date": "2018.01.12", "title": "Над 350 млн. лева са влезли у нас по плана \"Юнкер\""}
{"url": "http://epicenter.bg/article/Faynenshal-tayms--Solidniyat-ikonomicheski-rastezh-na-Balgariya-shte-prodalzhi-/144917/11/0", "text": "  Под заглавие:  изданието пише, че българското правителство иска председателството му да бъде запомнено на първо място със застъпването за страните от Западните Балкани, които искат да влязат в ЕС.  „ , пише Тони Барбър.  За сметка на това политическите лидери във Франция и Германия, подкрепяни от Брюксел, през тези шест месеца ще се съсредоточат върху изграждането на рамка за по-тясна интеграция между 19-те страни членки на еврозоната, отбелязва вестникът. Очаква се това да включва идеи за осъществяването на банковия съюз на ЕС и превръщането на Европейския стабилизационен механизъм в Европейски валутен съюз. Макар и България да има очевиден интерес от изхода на тези разисквания, гласът й няма да тежи много, защото в момента тя е извън еврозоната и банковия съюз, отбелязва вестникът.  „ , смята Тони Барбър.  В статия със заглавие  се отбелязва, че след терористичните нападения в Турция, Египет и Тунис, както и в Белгия и Франция, туроператорите са решили да пренасочат част от туристическите си потоци към страни, смятани за по-безопасни, каквато е България.  Обръща се внимание, че през 2016 г.   каквито според правителството са ползвали над половината гостували в България чужденци.  отбелязва вестникът.  В статия, озаглавена  се казва, че солидният икономически растеж на България ще продължи според икономисти и бизнес лидери в София, въпреки пречките, поставяни от бюрокрацията и корупцията. Цитирани са    Отбелязва се, че . В статията се припомня, че икономиката на България е ориентирана към сектора на услугите, като секторът на ай ти услугите и на туризма се справят особено добре, докато леката промишленост, предназначена основно за експорт, процъфтява, а секторът на строителството се възстановява след дълъг спад.   според данни на Евростат, което е най-ниското ниво от началото на глобалната финансова криза, се отбелязва още в статията. Посочва се, че   В статията се припомня обаче, че България си остава най-бедната страна членка на ЕС и че нейният растеж трябва се ускори значително, за да може доходите да се доближат до тези на останалите източноевропейски членки от ЕС и на съседна Гърция.  В статията са цитирани базирани в София икономисти, според които  . Сред тези реформи се посочват намаляването на бюрократичните препятствия и корупционните практики, допринесли за неотдавнашния спад на преките чужди инвестиции, подобряването на управлението на предприятията, собственост на държавата и развиването на активни трудови политики, за да се компенсира въздействието на годините на насочената навън миграция.  В друга статия се разказва как   Посочени са конкретни примери със западни компании, дошли в България. Техни представители казват, че    В пространна статия, озаглавена   Цитират се конкретни примери на българи, напуснали страната, защото смятат, че имат възможности да се развиват в чужбина, да печелят там добра заплата и да се наслаждават на европейски начин на живот.  Според икономисти от София всяка година страната напускат 30 000 души, повечето от които ученици, продължаващи висшето си образование в чужбина и студенти, дипломирали се в областта на компютърните науки, инженерните науки и медицина. Цитира се обаче министърът на образованието   \"България отлага реформите, за да наблегне на председателството на ЕС\", гласи едно от заглавията по повод поемането на ротационното председателство на Съвета на ЕС от София за първата половина на тази година, пише БТА.  , посочва авторът Тони Барбър.  Според цитирани от вестника експерти през следващите шест месеца ще се избягва всичко, което би предизвикало недоволство или би довело до улични протести.  „  Този социален мир обаче има своята цена. Партньорите на България в ЕС например биха искали да видят повече напредък в съдебната реформа, борбата с корупцията и модернизацията на полицията, здравеопазването и образованието”, пише \"Файненшъл таймс\".  В статията се отбелязва също, че дългосрочното благоденствие зависи от по-енергичен подход към реформите и се споменават данните на Световната банка, че доходът на глава от населението е 47 процента от средния за ЕС, което прави България най-бедната страна в съюза, и че производителността ще трябва да расте с поне 4 процента годишно през следващите 25 години, за да достигне средните стойности в ЕС.", "date": "2018.01.12", "title": "\"Файненшъл таймс\" в серия от статии: Солидният икономически растеж на България ще продължи "}
{"url": "http://epicenter.bg/article/Filosof-se-pita--Nakade-varvi-svetat-/144933/6/0", "text": "  След като обогати науката и знанието с такива забележителни трудове като „Познание и ценности“, „Биосоциални ценности“, „Глобалните промени и съдбата на България“, „Насилието в модерната епоха“, „Теория на българския преход“, „Бъдещето на философията“ и още много други, изтъкнатият български философ чл. кор. проф. дфн Васил Проданов предлага на публиката новото си изследване „Системни цикли и бъдещето на историята: Накъде върви светът?“. Тя излиза с марката на издателство „Захарий Стоянов“.   Заглавието на книгата предизвиква асоциации с книгата „Бъдещето на историята“ на американския политически философ Франсис Фукуяма, излязла през 2012 г. - 23 години след като той става световна знаменитост със статията си „Краят на историята“, чертаеща нерадостна съдба на  Източна Европа и СССР и търсеща възможното бъдеще в либералната демокрация и капитализма. В „Бъдещето на историята“  обаче Фукуяма се усъмнява във възможностите на либералната демокрация при съществуващото неравенство в САЩ.   „Настоящето изглежда опасно, а бъдещето неясно. Все повече хора се чувстват несигурни и не могат да намерят спокойствие. Историята се движи с все по-голяма бързина, всичко става все по-нетрайно.“ В такава обстановка са нужни философите, които виждат по-далече от политиците, пък и от всички останали.   Васил Проданов осъзнава своя дълг и прави опит през призмата на определена философия на историята, опираща се на базисни закономерности,  да обясни както миналото, но и да погледне към бъдещето. А то при това ускоряване на промените води до свиване на циклите. Затуй той пространно се спира на цикличността на историята и системните кризи, развитието на света от глобализация към деглобализация, променящите се отношения между труда и капитала, скока на експлоатацията и неравенството, появата на рентиерски и неофеодален капитализъм.   Философът проследява движението от края на историята към края на либералната демокрация, подчертава тенденциите на преминаване от неолиберален цикъл към цикъл на консерватизми и национализми, анализира  разгръщаща се екологическа и биомедицинска криза.   Читателят ще намери отговор на такива трудни въпроси като: „Идва ли краят за Запада?“, „В ход ли е Четвъртата световна война?“. Книгата завършва със сравнителен анализ „Европейският съюз и краят на двете римски империи“.   Един от изводите, които авторът прави, че досегашните лидери от САЩ до България изглеждат като лилипути в сравнение с онези, които са били начело във времената на възходящия цикъл на капитализма. И в България тези, които стоят начело в последните 28 години, изглеждат дребни и нищожни и поради периферния и силно компрадорски характер на формираните политически елити. Когато политическите елити са лилипути, идва времето на интелектуалните лидери и на действията на масите, заключва философът.", "date": "2018.01.12", "title": "Философ се пита: Накъде върви светът?"}
{"url": "http://epicenter.bg/article/Tramp-popital-dvama-senatori-za-kakvo-sa-im-na-SASht-imigranti-ot--quot-mizerni-dupki-quot--kato-Haiti-i-Afrika/144909/7/0", "text": "  Американският президент Доналд Тръмп е попитал вчера за какво са им на Съединените щати имигранти от \"мизерни дупки\" като Хаити и страните в Африка, съобщиха Асошиейтед прес и Ройтерс, позовавайки се на пожелали анонимност източници.   Тръмп направил този коментар пред сенатора демократ Дик Дърбин и сенатора републиканец Линдзи Греъм, които отишли в Овалния кабинет да известят президента за подробностите на нов имиграционен законопроект, подкрепен от група сенатори от двете партии. Те се надявали Тръмп да подкрепи споразумението им, с което да бъде сложен край на продължаващия с месеци оспорван дебат за около 800 000 имигранти, дошли нелегално в САЩ, когато са били деца. Белият дом по-късно отхвърли предложението им. По време на разговора Дърбин обяснил, че споразумението предвижда и други мерки, включително спиране на лотариите за виза за страните от Африка, чиито граждани занапред ще могат да кандидатстват за това по други начини. В текста се предвижда и даване на разрешение на хора, избягали от природни бедствия в родните си страни като Салвадор, Гватемала и Хаити, да останат в САЩ.   \"За какво са ни тук всички тези хора от Африка? Тези страни са мизерни дупки\", реагирал Тръмп според един от източниците и предложил вместо това в САЩ да отиват хора от Норвегия. Според друг източник президентът поставил и Хаити под този знаменател. Запитан за думите на Тръмп, говорителят на Белия дом Радж Шах отговори: \"Някои политици във Вашингтон избират да се борят за чужди страни, но президентът Тръмп винаги се бори за американския народ\". Той иска \"да направи нашата страна по-силна, като приеме тези, които могат да допринесат за нашето общество, за растежа на нашата икономика и да бъдат асимилирани от нашата велика нация\", допълни Шах. Според друг източник, запознат с развоя на срещата, Тръмп е попитал защо САЩ трябва да приемат неквалифицирани работници от въпросните страни, вместо да приемат имигранти от страни, които могат да предложат квалифицирани работници. По думите му Тръмп не е искал да обиди никого.  ", "date": "2018.01.12", "title": "Тръмп попитал двама сенатори за какво са им на САЩ имигранти от \"мизерни дупки\" като Хаити и Африка"}
{"url": "http://epicenter.bg/article/Mevlyut-Chavushoglu--Angela-Merkel-e-edinstveniyat-istinski-vodach-v-Evropa/144911/7/0", "text": "Анкара даде поредния знак, че иска да подобри влошените отношения с Берлин. Турският министър на външните работи Мевлют Чавушоглу нарече германския канцлер Ангела Меркел единственият истински лидер в Европа през последните години, предава Politico.   „Уважавам силно Ангела Меркел“, заяви Чавушоглу. „За последните години тя бе единственият истински лидер в Европа“, допълни той. Турският министър определи своя германски колега Зигмар Габриел като „добър приятел“, но призна, че страната му има „напрежение с Германия“, но „благодарение на скорошните усилия да се подобрят отношенията между Германия и Турция има затопляне“.   Чавушоглу допълни, че Германия „винаги е била най-близкия ни съюзник“.  „Не казвайте, че подобряваме отношенията си с друга страна, за да засилим икономиката си. Не приемаме това. Турция има чест. Ние не се прекланяме пред никого“, уточни министърът, цитиран от Фокус.", "date": "2018.01.12", "title": "Мевлют Чавушоглу: Ангела Меркел е единственият истински водач в Европа"}
{"url": "http://epicenter.bg/article/Elizabet-II-smeni-dostavchik-na-belyo-zaradi-nediskretnost/144925/10/99", "text": "Бившата собственичка на фирма, произвеждаща луксозни сутиени, сред чиито клиенти е била кралица Елизабет Втора, разказа, че компанията е загубила доверието й, след като тя е написала книга, в която е споменала и пробите в Бъкингамския дворец, съобщи Асошиейтед прес. Джун Кентън каза, че компанията \"Ригби енд Пелър\" е загубила правото да афишира кралския герб през 2017 г., след като тя е споменала кралските особи в книгата \"Буря в чашка Д\". Макар и тя да уверява, че никога не разказва какво се случва в пробната, книгата й описва първата й среща с кралицата и вълнението й, когато влиза в кралската спалня.    Кентън, която е на 82 години, каза, че загубата на Елизабет Втора като клиент \"я е убило\". Тя съжалява, че не е била \"достатъчно мъдра\" да не споменава кралското семейство в автобиографията си.    Източник: Нова.тв", "date": "2018.01.12", "title": "Елизабет II смени доставчик на бельо заради недискретност"}
{"url": "http://epicenter.bg/article/Shokoladovo-martini/144950/9/0", "text": "Необходими продукти: - 50 мл водка - бял какаов ликьор - шоколадови стърготини   Начин на приготвяне: Смесете водката с белия какаов ликьор. Прелейте в охладена чаша за мартини, чийто ръб е покрит с какао на прах.   Поръсете с шоколадови стърготини.", "date": "2018.01.12", "title": "Шоколадово мартини"}
{"url": "http://epicenter.bg/article/Andzhelina-Dzholi-i-Gal-Gadot-blesnaha-v-byalo-i-srebristo-na-nagradite--Izborat-na-krititsite---Snimki-/144945/10/84", "text": "Церемонията за връчването на се проведе в Санта Моника, Калифорния. Вълна от холивудски знаменитости завладя червения килим, а звездите се надпреварваха да покажат бляскави тоалети. Три актриси обаче изпъкнаха със стил и чар –  .    – един от цветовете, който подчертава най-ярко нейната женственост. Акцент в тоалета й бяха перата, които опасваха горната част на роклята й. Нежни обеци и сребристи обувки бяха на една от най-красивите актриси в света.   със сребристата си рокля. Звездата прикова погледите със смело деколте, което обаче не изглеждаше вулгарно, категорични са критиците.   Колан от черни камъни бе акцент в тоалета. Жената чудо  , които още повече подчертаваха чара й.   , категорични са модните спецове. Актрисата се спря на феерична, зелена рокля, която открояваше червенокоската на червения килим.     \"Големите малки лъжи\" спечели наградата за най-добър лимитиран сериал, звездата му Никол Кидман - за най-добра актриса в телевизионен филм или сериал, а Александър Скарсгард и Лора Дърн за актьор и актриса в поддържаща роля в телевизионен филм или сериал.   и най-добър режисьор за Гийермо дел Торо. Филмът получи признание също за оригинална музика и дизайн продукция.   във филмовите категории спечели \"Три билборда извън града\", а Франсис Макдорманд и Сам Рокуел получиха съответно отличията за най-добра актриса и актьор в поддържаща роля.  Гари Олдман спечели наградата за най-добър актьор за ролята на Уинстън Чърчил в \"Най-мрачният час\".    Източник: darik", "date": "2018.01.12", "title": "Анджелина Джоли и Гал Гадот блеснаха в бяло и сребристо на наградите „Изборът на критиците“ (Снимки)"}
{"url": "http://epicenter.bg/article/Evropeyskoto-pravitelstvo-zasedava-zaedno-s-balgarskoto-v-obnovenata-zala-3-na-NDK/144895/2/0", "text": "      Непосредствено след обсъжданията ще се проведе общо заседание на Колегиума на комисарите и българското правителство с участието на министър-председателя Бойко Борисов и председателя на Европейската комисия Жан-Клод Юнкер, на което ще бъдат представени резултатите от дискусиите. Председателят на ЕК Юнкер и премиерът Борисов ще дадат и пресконференция за медиите.   В програмата на председателя на Европейската комисия Жан-Клод Юнкер са включени самостоятелни срещи с президента на Република България Румен Радев, председателя на Народното събрание Цвета Караянчева, министър-председателя Бойко Борисов, съобщават още от министерството за българското председателство. Колегиумът на комисарите ще се срещне и с председателския съвет на Народното събрание на Република България.  ", "date": "2018.01.12", "title": "Европейското правителство заседава заедно с българското в обновената зала 3 на НДК"}
{"url": "http://epicenter.bg/article/Zimata-se-zavrashta-prez-pochivnite-dni--zapochvat-valezhi-i-zastudyavane/144921/2/0", "text": "  Над по-голямата част от страната днес ще започнат валежи – в Южна България от дъжд, в Северна примесени със сняг, предаде БГНЕС.   Максималните температури все още ще са положително – до 5-7 градуса над нулата. Зимата се завръща през почивните дни.   В съботния ден започва застудяване, тогава ще вали над цялата страна, в повечето райони дъждът ще премине в сняг. Дневните температури ще започнат да се понижават и ще бъдат между 2 и 6 градуса, за София около 3 градуса.   В неделния ден валежите ще продължат в Западна България, но до края на деня ще започнат да спират. В Източна България няма да вали, ще има разкъсана облачност. Максималните температури още ще се понижат и ще бъдат между 0 и 3 градуса.   Новата седмица ще започне с нови валежи от сняг. Отново ще вали почти над цялата страна. И минималните, и максималните температури ще се понижат.   Сутрешните ще бъдат между минус 10 и минус 2 градуса, а дневните между минус 2 и 0 градуса. Във вторник валежите ще спрат, но ще остане студено.   В Северна България на места сутрешните температури ще паднат до около минус 15 градуса, за София около минус 6 градуса. През деня термометрите ще показват от минус 1 до 4-5 градуса.   В сряда и четвъртък ще бъде предимно слънчево и студено предимно в Западна България, където през деня температурите ще бъдат около 2-3 градуса над нулата.   В Източна България ще бъде по-топло - до 9 градуса. В петък и събота температурите ще останат почти без промяна, във втория ден ще започне заоблачаване, а от неделя отново валежи – предимно от дъжд и сняг.          ", "date": "2018.01.12", "title": "Зимата се завръща през почивните дни, започват валежи и застудяване"}
{"url": "http://epicenter.bg/article/Pravoslavnata-tsarkva-pochita-pametta-na-Sv--Tatyana---quot-prikaznata-tsaritsa-quot-/144926/2/0", "text": "Днес отбелязваме деня на света Татяна - великомъченица, почитана в християнския свят както от православни, така и от католици. Имен ден празнуват всички, които носят нейното име.   Според библейския разказ Татяна била от богато, но боязливо римско семейство, което криело вярата си в християнството. Тя поела по пътя на целомъдрието от дете.   Той имал еклектически убеждения: равнодушен към вярванията на другите, той не се придържал към един определен светоглед, поради което сред идолите на различните езически божества в дома си имал изображението и на Иисус Христос.   Заради възрастта на Александър, управлението на държавата било поверено в ръцете на административни сановници, които преследвали християните.   Всички християни трябвало да се поклонят пред римските богове, а тези, които отказали, били изтезавани и дори убивани.  Една от тях била и Татяна.    Те я завели в храма на Аполон, за да принесе жертва. Девойката не само отказала да стори това, но по нейна молитва идолът се сгромолясал и се разбил на парчета.   Заради отказа си да се отрече от християнската вярва, младата Татяна била многократно подлагана на жестоки изтезания.   Според писанията след всяко мъчение Бог извършвал чудо със своята изповедница - тя се явявала излекувана на другия ден  Уморен от нейната несломимост, безсилният управител (един от сановниците - Улпиан) наредил да я предадат на зверовете, но пуснатият лъв ближел кротко нозете на Татяна.   Тогава управникът наредил незабавно да я обезглавят. Същата участ била отредена и на баща ѝ.   Заради големите мъчения, на които била подложена, църквата я канонизирала като света великомъченица Татяна.   В превод от гръцки то означава \"устройва\", а от латински – \"бащински\". Руснаците пък смятат, че то е с руски произход и се тълкува като \"приказна царица\".   Според други то идва от Тангра, тъй като коренът на името на върховния бог и на Таня е един и същ – \"тан\", което значи \"небе\".   Източник: Vesti.bg", "date": "2018.01.12", "title": "Православната църква почита паметта на Св. Татяна, \"приказната царица\""}
{"url": "http://epicenter.bg/article/Siderov--Rodnite-sorosoidi-klepat-Balgariya--che-e-nay-korumpiranata-v-ES/144927/2/0", "text": "Родните соросоиди клепат България като най-корумпираната в ЕС. В това обвини председателят на ПГ на \"Обединени патриоти\" Волен Сидеров от парламентарната трибуна по време на дебатите по президентското вето върху антикорупционния закон, предаде Канал 3.  Публикациите в чуждите издания, които очернят страната ни като корумпирана, се правят от наши соросоиди, категоричен е Сидеров. Той цитира популярната статия в \"Гардиън\", която му проглушила ушите, и която се позовава на твърдения на активиста от \"Соросова организация\" Огнян Шентов (председател на УС на Центъра за изследване на демокрацията, бел. ред.).  Българин ни клепа и оттам идва тази нечиста струя, възкликна Волен Сидеров.  По време на дебата Сидеров издаде какъв подарък е подготвил за Жан-Клод Юнкер - бутилка нашенска ракия.  \"Следобед имам намерение да подаря на г-н Юнкер една бутилка хубава ракия. Аз питам, това корупция ли е\", обърна се към председателя на НС Цвета Караянчева атакистът.  След 14.00 днес високите европейски гости идват на посещение в Народното събрание и ще се видят с ръководството му и с партийните лидери.  Сидеров потвърди, че Обединените патриоти ще гласуват против ветото на президента и направи уговорката, че много го уважава.  \"Той много израсна като политик, но трябва още!\", препоръча на Румен Радев лидерът на \"Атака\".  Обаче, при всичките забележки, трябвало да приемем антикорупционния закон, защото не върви иначе - \"Дошли са първите хора на Европа\".  ", "date": "2018.01.12", "title": "Сидеров: Родните соросоиди клепат България, че е най-корумпираната в ЕС"}
{"url": "http://epicenter.bg/article/Petko-Simeonov--Slovoto-na-Tusk-beshe-izklyuchitelen-zhest-kam-Balgariya--/144929/2/0", "text": "Тържествено започна българското председателство на ЕС! Интересно е да се знае, при тези ритуали в другите страни, обичайно кои присъстват? Или има някакъв протокол? Май нямаше нито един чужд премиер. В Естония кои са били на откриването? Художествената програма беше добра и стилна. Словото на Туск беше изключителен жест към България! Полша е наш специален съюзник в ЕС! Независимо от позицията на Туск в Полша в момента, речта му имаше и такъв смисъл. Казаното от Таяни и Юнкер ", "date": "2018.01.12", "title": "Петко Симеонов: Словото на Туск беше изключителен жест към България! "}
{"url": "http://epicenter.bg/article/Ninova--Dnes-upravlyava-GERB--utre-shte-e-BSP---neka-ne-pravim-zakon-za-edin-mandat/144930/2/0", "text": "Днес управлява ГЕРБ, утре ще е БСП - нека не правим закон за един мандат, защото корупцията е надпартиен въпрос. Това каза лидерът на БСП Корнелия Нинова по време на дебатите по президентското вето за Антикорупционния закон, предаде репортер на Агенция „Фокус“.   „Наистина ветото на президента беше като че ли последен шанс да коригирате политиката си по отношение на корупцията“, каза лидерът на БСП. Нинова коментира изказването на Волен Сидеров, който заяви по време на дебатите по ветото, че са му проглушили ушите от соросови медии за корупцията в България.   „Колеги, ако оценката на външните медии е под въздействие на соросоиди, добре. Питам ви 83 % от българските граждани, които определят корупцията като проблем номер 1 на управлението, соросоиди ли са?“, попита Нинова и зададе въпроса дали са соросоиди бизнесът и целият български народ, които са с усещане за пропиваща се корупция.   „Уви, вие не признавате корупцията за проблем. Как да го решите тогава?“, коментира Нинова. Според нея много може да се спори по Антикорупционния закон, за подробностите и детайлите по него, СРС-ата и бюрото. „Един голям въпрос стои и той е с юридически аргументи. В Конституцията и правото има един железен принцип и се казва разделение на властите. Няма такова нещо в света, властта, която управлява, т.е. априори, при нея е корупцията, да си избира тези, които ще я контролирлат. Ето затова казваме, че няма да проработи“, коментира Нинова.   „За съжаление този дебат беше изроден по следния начин – коя група иска да назначава органа – БСП и президента или управляващите и други опозиционни групи – не е този въпросът. Корупцията е надпартиен въпрос. Ако ние се съобразяваме с партийния си интерес, щяхме да ви подкрепим, защото утре можем да управляваме ние. Ще назначим наши хора, те няма да ни контролират и на нас ще ни е добре. Гледаме на корупцията като въпрос на държавността и на надпартийна тема. Днес президент е Румен Радев, утре ще е някои друг. Днес управлява ГЕРБ, утре ще управлява БСП. Ние, колеги, не правим закон за един мандат. Ако гледате на това законодателство като закон за вашия мандат, това е държавническа грешка. Ние трябва да правим трайно законодателство и независимо кой е в изпълнителната власт, чие е мнозинството тук, кой е в президентската институция, да гарантираме така, че изпълнителна, законодателна и президентска власт взаимно да се контролират, за да има ефект от тази работа. Уви, както виждам, ще пропуснете последния шанс да коригираме поведението си“, заяви Нинова.   Лидерът на БСП призова управляващите да не се сърдят, ако началото и края на председателството бъдат едни и същи - никакъв напредък за борба с корупцията. Според нея, ако продължават така, България няма да може да бъде приета в Шенген.   „Много правителства работиха в тази посока от различни партии, не ни приемат не защото не сме изпълнили условията. Отдавна ги изпълнихме, а защото корупцията продължава да е проблем номер 1 и управляващите продължават не да се борят с нея, а да я прикриват“, заяви Нинова.  ", "date": "2018.01.12", "title": "Нинова: Днес управлява ГЕРБ, утре ще е БСП - нека да не правим закон за един мандат!"}
{"url": "http://epicenter.bg/article/Parlamentat-othvarli-prezidentskoto-veto-i-okonchatelno-prie-Antikoruptsionniya-zakon/144931/2/0", "text": " Със 146 гласа „За”, 76 – „Против” и нито един „Въздържал се”, парламентът преодоля ветото на президентът Румен Радев, което той наложи върху Закона за противодействие на корупцията и за отнемане на незаконно придобитото имущество, предаде Агенция „Фокус”.   Очаквано преди гласуването в залата се разразиха спорове. Според червения депутат   Този закон няма да проработи, категоричен бе социалистът, според когото това е ясно на всички.  , защото логиката му е сбъркана, заяви още Зарков. Това е тумор и туморът трябва да бъде изрязан със скалпел, а не замазан с баданарка, настоя депутатът за проблема с корупцията в българската действителност.   Според него ръководството на антикорупционния орган ще се избира от парламентарното мнозинство и това няма да доведе до независимостта му от политиците.  , смята още Крум Зарков и отсече: \" \"   Не сте ангели, не сте се пречистили, не са ви опростени греховете, репликира  .    посочи, че за да се реши един  . Вие не признавате корупцията за престъпление, смята Нинова и настоя да използваме европредседателството като шанс да се преборим с корупцията. да не се подценява и обижда.   Да се даде шанс на Антикорупционния закон да проработи, призова и  . Дали законът е станал съвършен, дали има кусури, които трябва да се изгладят, ще видим по време на неговото действие, коментира той.   . Публикациите в чуждите издания, които очернят страната ни като корумпирана, се правят от наши соросоиди, категоричен бе той.   възкликна Волен Сидеров.   Според   \"Ние играем в отбора на България\", изтъкна той. Иначе Цветанов направи прогноза за бъдещето на левицата и ГЕРБ-партията му ще изкара този мандат и ще следва още един 4-годишен мандат, а Корнелия Нинова дълго щяла да е в опозиция.   Сега Конституцията задължава държавния глава в 7-дневен срок от получаването на закона да го обнародва в „Държавен вестник”.   Агенция „Фокус“ припомня: С указ от 29 декември 2017 г. държавният Румен Радев наложи вето върху приетия на второ четене Закон за противодействие на корупцията и за отнемане на незаконно придобитото имущество (ЗПКОНПИ). В мотивите на президентското вето бе записано, че с приетия на 20 декември 2017 г. „Антикорупционен закон“ не се създава адекватна нормативна основа за справяне с корупцията и дори ще затруднява борбата с нея.   Аргументите на държавния глава да върне закона за ново обсъждане в парламента бяха в няколко посоки. На първо място, според него, амбицията на закона да бъде кодифициращ акт в материята за противодействието на корупцията, посочвайки изчерпателно в чл. 1, т. 1 „мерките за противодействие на корупцията“, не е реализирана чрез неговите разпоредби. В мотивите се посочва, че в чл. 3, ал. 2 противодействието на корупцията е сведено само до мерките, посочени в този закон и осъществявани единствено от Комисията за противодействие на корупцията и за отнемане на незаконно придобитото имущество, а извън обхвата на закона остават редица органи и звена с функции в областта.   Що се отнася до законовото решение за приобщаване и на функциите по отнемане на незаконно придобитото имущество, президентът счита, че то е спорно, тъй като обществените отношения по установяване на конфликт на интереси и по гражданската конфискация са разнородни по характер. Принципно различният им характер, според мотивите, е виден и от съдопроизводствените правила - за съдебните производства относно конфликта на интереси се прилага Административнопроцесуалният кодекс, а за отнемането на незаконно придобито имущество – Гражданският процесуален кодекс.   Президентът Радев оспорва и аргумента, че обединяването на двете материи е оправдано, тъй като се поставя акцент върху отнемането на незаконно придобито имущество, чийто произход е свързан с корупция, който според него не намира подкрепа в чл. 108, ал. 1. Там преобладават престъпления, свързани с организирана престъпна дейност, убийства, отвличания, трафик на хора, проституция, разпространение на наркотици и само малка част са корупционни престъпления. Това означава, че за други корупционни престъпления, непосочени в чл. 108, ал. 1, производството по отнемане на имущество няма да се прилага. Държавният глава обръща внимание и факта, че законът е изграден върху постановката, че проблемът за неефективното противодействие на корупцията може да се реши с институционални мерки чрез създаване на „единен антикорупционен орган“. „По никакъв начин не поставям под съмнение конституционно обусловеното правомощие на Народното събрание да създава държавни органи със закон. Смятам, обаче, че законодателното решение органът да е един, не е взето въз основа на правната логика – съобразно предмета на регулиране. Освен това натрупването на толкова много и разнопосочни функции, необходимостта от време за организационно преструктуриране и за приемане на подзаконовите актове, създават риск да бъдат влошени постигнатите досега резултати от дейността на „окрупняваните“ органи и структури“, аргументира се държавният глава в мотивите си.   Той дава положителна оценка на подхода на законодателя да създаде публична процедура по определяне на председателя, заместник-председателя и членовете на Комисията, но оспорва изискването за професионална компетентност. Президентът се аргументира с това, че изискуемият 5- годишен професионален стаж е по-малък от стажа, изискван за главния секретар и директорите на дирекции в администрацията на досегашната Комисия за отнемане на незаконно придобито имущество.   „Считам за неподходящо заместник-председателят и членовете на Комисията да се избират по предложение на нейния председател, тъй като по този начин целият състав ще бъде доминиран от мнозинството в парламента, а не от цялото народно представителство“, отбелязва още държавният глава. Според държавния глава всичко това служи за основание да се твърди, че уредбата относно конституирането на Комисията и статута на нейните членове не дава убедителни гаранции за независимост, безпристрастност и отговорност.   Останалите аргументи на президента са свързани с уреждането на въпроса с подаването на сигнали от граждани, декларирането и установяването на конфликт на интереси, както и използването на специални разузнавателни средства.  ", "date": "2018.01.12", "title": "ГЕРБ, патриоти, Воля и ДПС отхвърлиха президентското вето и приеха Антикорупционния закон"}
{"url": "http://epicenter.bg/article/Elena-Poptodorova--Ako-ne-byah-az--gerbat-nyamashe-da-e-s-korona-/144937/2/0", "text": "Бившият посланик на България в САЩ и дългогодишен народен представител Елена Поптодорова коментира в ефира на Нова телевизия старта на българското европредседателство, като не пропусна да изтъкне и собствените си заслуги за европейското настояще на България. Поптодорова изтъкна, че нейното умение да борави със словото е донесло два гласа повече – оказали се решаващи, при обсъждането в парламента през 1996 г. дали гербът да има корона или не.   Комбинираният образ на Бай Ганьо и Андрешко няма да работи в ЕС, изтъкна в разговора бившият ни посланик в САЩ. Разговорът започна с коментар на Поптодорова на изключително емоционалната реч на Доналд Туск, председател на Европейския съвет, при откриването на председателството. Словото бе произнесено на български. „Доналд Туск е много високо качество политик”, каза бившият ни посланик в САЩ и определи думите на Туск като „ораторско изказване”. След което подчерта значението на ораторството. „От дълго време не съм чувала такова у нас. Защото нападките и логореята не са ораторство”, коментира бившият дипломат. И припомни, че ораторското майсторство е част от политическото лидерство, защото „политическото лидерство на първо място се изразява именно в това да умееш да говориш на хората си, да ги водиш.“ „Туск показа какъв ефект може да има едно ораторство“, добави тя. И тук се впусна в спомени. „Аз съм от ден първи в целия този процес, който съм решила да наричам „голямото българско завръщане“. И в ЕС, и в НАТО. Повод за мое лично удовлетворение. В годината 96-та, когато се гласуваше законът за българския държавен герб (който винаги гледам с особено умиление), той нямаше да изглежда така, ако не беше моя намеса в последния момент в пленарна зала, след като всички предходни опити бяха съборени. Да има корона! Аз успях да изтръгна със словото два гласа. Така че този герб, който ще гледат българите поколения напред е в този си вид, благодарение на някакво ораторско усилие, което е успяло да достигне до някакво по-голям брой депутати в залата“, изтъкна Елена Поптодорова. Елена Поптодорова похвали работата на министъра за българското европредседателство Лиляна Павлова. „Това правителство има голям късмет с нея заради енергията й, целеустремеността й и куража й”, коментира тя. Засегна и евентуалното бъдещо присъединяване на страната ни към Еврозоната. „То няма да бъде безболезнено и трябва да се обясни на хората какво точно означава”, заяви бившият посланик. Поптодорова отговори и на въпроси, свързани с това, че стартът на българското председателство бе даден на фона на протести, с които граждани искат да обърнат внимание на евроинституциите върху определен проблем. Тя критикува президента (2012 – 2017 г.) Росен Плевнелиев, който ги определи като проява на робска психика. Елена Поптодорова отново се върна в зората на демократичните промени. „Ами протестите срещу чл. 1 на старата българска конституция нима бяха проява на робска психика?!“, посочи тя. Елена Поптодорова, която бе депутат във Великото народно събрание и три парламента след него от БСП и от Евролевицата, припомни, че всички големи промени в България са станали под натиск навън. „Твърдя го и като участник, и като свидетел. Да вземем за пример съдебната системата – и за влизането в НАТО реформата в правосъдната система беше основно условие“, каза Поптодорова. И разказа как по време на преговорите за нашето членство в алианса бивш министър на правосъдието въздъхнал почти с отчаяние и казал на партньорите ни: „Господа, това означава да искате да преместите едно гробище с помощ на тези отвътре!“ „В моите наблюдения - имаше едно „греховно зачатие“ в самото начало на промените и ние не винаги успяваме да го изчистим“, посочи Елена Поптодорова.", "date": "2018.01.12", "title": "Елена Поптодорова: Ако не бях аз, гербът нямаше да е с корона!"}
{"url": "http://epicenter.bg/article/Koshlukov--Tusk-ni-kaza-tova--koeto-shepa-kreslyovtsi-u-nas-kritikuvat--zadahani-ot-zloba/144938/2/0", "text": "\"Доналд Туск ни каза това, което в България доста хора искат да забравим. Че сме силна нация, че имаме славно минало, че сме фактор на Балканите и в развитието на ЕС. Всичко, което една шепа кресльовци тук, които се пишат баш европейци, критикуват задъхани от злоба. И за капак цитира Вазов, ти да видиш.\" Това написа Емил Кошлуков във Фейсбук.  Вижте какво написа още водещият на \"Още от деня\" по БНТ в социалната мрежа:  \"Доналд Туск вярва, че ще успеем. Повечето от нас също вярваме. През 1989-та година Полша беше до нас, които се изправихме срещу режима на Живков. От Солидарност, от Газета Виборча, от поляците получавахме подкрепа, съвети, помощ за демократичните сили. Бяха до нас, рамо до рамо.  Днес поляк се изправи и назова това, което е в душите на всички.  Благодарим ти, пане!  Dziękuję, panie Donald Tusk!\"  ", "date": "2018.01.12", "title": "Кошлуков: Туск ни каза това, което шепа кресльовци у нас критикуват, задъхани от злоба"}
{"url": "http://epicenter.bg/article/Prokuraturata--KEVR-ima-naglasa-nepremenno-da-uvelichava-tsenite-na-ViK-uslugite/144940/2/0", "text": "  Върховната административна прокуратура протестира поскъпването на водата, утвърдено от Комисията за енергийно и водно регулиране. След подаване на протести против увеличението на цените, влезли в сила от 1 декември 2017 г., за Бургас, Ямбол и Враца, от ВАП оспорват и останалите решения на КЕВР за поскъпване.   Проверката на прокуратурата сочи, че енергийният регулатор е допуснал „съществени нарушения на административнопроизводствени правила”. При вземане на решението е разкрито противоречие с правни разпоредби, уточняват от ВАП.   Според прокуратурата КЕВР има нагласа „непременно да увеличава цените на ВиК услугите.   С тези аргументи Върховна административна прокуратура настоява пред Административен съд - София град поскъпването на водата, утвърдено на 15 декември 2017-а, да бъде отменено.   Аргументите на прокуратурата   Известно е, че ВиК услугите имат всеобхватен характер, обуславящ и повсеместното им ползване. Макар в регулаторната функция на КЕВР да не се включват конкретните стойности по договорите между ВиК оператори и клиенти, то решенията на административния орган са определящи за съдържанието на тези правоотношения. Ето защо единствените време и място, когато и където заинтересованите лица /в частност крупните групи потребители на територията, на която оперират изброените дружества/ могат да представят засягането си, са пред КЕВР, смятат от прокуратурата.   Обществено обсъждане в административното производство не е организирано.   По нататък, в хода на процедурата от КЕВР доводи на участници в откритото заседание са приети за основателни от административния орган, но внесените не само съществени промени, но и нови моменти в проектираното решение са представени и приети единствено на закритото заседание на комисията, без да е предоставена възможност за искания, бележки и възражения на други лица.   На следващо място, при вземане на решението е разкрито противоречие с материалноправни разпоредби.   Според Наредбата за регулиране на цените на водоснабдителните и канализационните услуги цената се определя по формула, в която присъства показател И - инфлацията за периода от влизането в сила на утвърдената цена за първия ценови период до датата на изчисление на изменението, която влияе върху разходите на ВиК оператора. В конкретните изчисления от КЕВР е използвана информацията от интернет-страницата на НСИ за индекс на потребителските цени /ИПЦ/ - месечна инфлация през 2017 г. Данните са приложени незаконосъобразно от административния орган.   От характера на сведенията, публикувани от НСИ е видно, че обсегът на ИПЦ е несравнимо по-голям от инфлацията, която влияе върху разходите на В и К операторите. Затова не е случайно, че видовете разходи, върху които влияе инфлацията, съотв. начисляването на инфлация само върху тях не намират реално описание и в материалите по административната преписка, и в други актове, произхождащи от КЕВР.   Източник: dir.bg  ", "date": "2018.01.12", "title": "Прокуратурата: КЕВР има нагласа непременно да увеличава цените на ВиК услугите"}
{"url": "http://epicenter.bg/article/Yoncheva--Vnasyame-v-prokuraturata-porachki-za-nad-50-mln--lv--na-firmi--svarzani-s-Delyan-Dobrev/144942/2/0", "text": "Ще внесем в прокуратурата документи за спечелени обществени поръчки за над 50 млн. лв от фирми, свързани с Делян Добрев. Това каза говорителят на ПГ на „БСП за България“ Елена Йончева по време на брифинг в Народното събрание, предаде Агенция „Фокус“.  Йончева поясни, че става въпрос за група компании, търговски дружества, свързани по между си чрез акционери, съдружници, управители.  \"В тях участва зетят на Делян Добрев. Същият заема мястото на Делян Добрев в дружество, след като Добрев влиза в политиката. Тук става дума за документи за 50 млн. лв. На фирми и свързани лица, които източват огромен общински ресурс“, коментира Йончева. Тя поясни, че разследвания на медии назовават по-висока сума.  Говорителят на БСП настоя прокуратурата да провери и обществени поръчки за санирани блокове от юни 2017 г. Йончева поясни, че става въпрос за 11 блока и обърна внимание, че 10 от поръчките са спечелени от фирми, свързани със зетя на Делян Добрев.  „Настояваме прокуратурата да извърши проверка за участието на г-н Добрев в дружества в офшорни компании. Разполагаме с документи, че фирмите, които печелят огромни обществени поръчки в различни сектори в Община Хасково, получават средства от сметки от офшорни компании“, допълни говорителят на БСП.  Тя поиска от прокуратурата да извърши проверка на фирма за производство на пелети, собственост на родителите на Делян Добрев.   \"Делян Добрев се сниши. Знаете, че г-н Добрев за пореден път оттегли своята оставка. Смятам, че това е пример за не само човешко, но и политическо нехайство. Това е начин да се снишиш, когато към теб има внимание, когато трябва да даваш отговори на въпроси и не желаеш да дадеш отговори и когато си обвинен, че свързани с теб фирми източват общински ресурс“, каза още Йончева. По думите й в момента, в който Добрев е счел, че медийният шум е изчезнал, той е отново се е върнал в Народното събрание.  Конституционният съд е образувал дело по казуса с оставката на Делян Добрев - разбирайки за това той я оттегли, каза заместник-председателят на ПГ на „БСП за България“ Георги Свиленски.  „Какво промени обстоятелствата от момента на срещата на Добрев с Бойко Борисов, когато беше приета неговата оставка и моментът в неговото оттегляне? Г-н Борисов ли го помоли да оттегли своята оставка?\", попита Свиленски. Той посочи, че Добрев е заявявал, че няма да оттегели оставката си като израз на достойно поведение. \"Какво се случи през тези няколко месеца?“, попита Свиленски.   ", "date": "2018.01.12", "title": "Йончева: Внасяме в прокуратурата поръчки за над 50 млн. лв. на фирми, свързани с Делян Добрев"}
{"url": "http://epicenter.bg/article/Evropedsedatelstvo-zapochva-s-proekt-za-100-mln--evro-po-Plana--quot-Yunker-quot--za--quot-Biovet-quot-/144949/2/0", "text": "Българското председателство започва с проект . Заемът е отпуснат от Европейска инвестиционна банка. Той има за цел   в областта на животните. Гаранцията за него е от Европейския фонд за стратегически инвестиции - централен стълб по Плана Юнкер.  в селските райони на България.   Председателят на ЕК Жан-Клод   от заместник-председателя на ЕК Юрки Катайнен, земеделският министър Румен Порожанов и изпълнителният директор на   Европейският комисар Фил Хоган, отговарящ за земеделието и развитието на селските райони, посочи, че  Министърът на земеделието Румен   и здравеопазването на животните.  ", "date": "2018.01.12", "title": "Европредседателство започва с проект за 100 млн. евро по Плана \"Юнкер\" за \"Биовет\""}
{"url": "http://epicenter.bg/article/Borisov--Gazoviyat-hab--Balkan--shte-dade-vazmozhnost-na-Balgariya-da-ne-bade-izolirana/144952/2/0", "text": "  Благодаря на Жан-Клод Юнкер за разработеното по европейския газов хъб „Балкан“. Той дава възможност България да не бъде наказана, да не бъде изолирана.   Да се възстанови правдата и България да бъде център не само на газоразпределянето, но и за доставките на различен вид газ.   Това каза премиерът Бойко Борисов на пресконференция в Зала 6 на НДК след общото заседание на Колегиума на европейските комисари и българското правителство, предаде Агенция „Фокус“.   „Освен руски, в схемата има азерски, има румънски и газ от местно производство. Когато говорим за газов хъб, не говорим за транзит, а за истинска диверсификация и спазването на третия енергиен пакет. За даването на възможност България да се върне на мястото, където беше“, обясни той.   „Докато ние бяхме най-лоялният член на ЕС, спазвайки и санкциите и искайки да запазим приятелите си от Украйна, тогава Руски поток се трансформира в Турски поток“, коментира премиерът. „Благодаря на Комисията, че успя да защити интереса на България, защото да бъдеш лоялен, не означава да бъдеш наказан“, изтъкна Бойко Борисов.  ", "date": "2018.01.12", "title": "Борисов: Газовият хъб „Балкан“ ще даде възможност на България да не бъде изолирана"}
{"url": "http://epicenter.bg/article/Radev--Imame-ambitsiyata-Evropeyskiyat-sayuz-da-bade-po-silen-sled-kraya-na-Balgarskoto-predsedatelstvo/144953/2/0", "text": "Европейският съюз трябва да бъде още по-силен, когато приключи Българското председателство. Българските институции ще работят активно и обединени за изпълнението на тази цел. Това заяви президентът Румен Радев, който днес на „Дондуков“ 2 проведе среща с председателя на Европейската комисия Жан-Клод Юнкер, съобщиха от прессекретариата на държавния глава.  По време на разговора държавният глава увери председателя Юнкер в готовността на страната ни да се присъедини към Шенгенското пространство и двамата изразиха убеденост, че приемането ни ще подобри ситуацията със сигурността за целия Европейски съюз.  Пред президента и вицепрезидента на България председателят на Европейската комисия потвърди подкрепата си за усилията на страната да засили перспективата за интеграция в ЕС на страните от региона и да динамизира диалога с държавите от Западните Балкани.  Румен Радев и Жан-Клод Юнкер обсъдиха предприетите през последната година действия за изграждане на обща европейска отбрана. По думите на държавния глава засиленото сътрудничество в областта на Общата външна политика и политиката за сигурност е позитивно за България и важна визионерска стъпка за ЕС. Президентът заяви готовността на страната ни да вземе участие в бъдещи общи проекти в сферата на военната промишленост, науката и изграждането на съвместими способности между държавите членки в областта на отбраната.  Тема на срещата беше и формулирането на бюджета на Европейския съюз след напускането на Обединеното кралство. Жан-Клод Юнкер и Румен Радев се съгласиха, че при изготвянето на бъдещата Многогодишна финансова рамка на ЕС трябва да се вземат предвид растящите нужди на съюза от повече сигурност за гражданите, стриктен контрол на миграционните процеси към общността, както и ключови проекти за свързаност и развитие на европейските региони.  „Щастлив съм, че България пое ротационното председателство на Съвета на Европейския съюз и съм уверен, че страната има отлична подготовка да изпълнява задълженията си през предстоящите шест месеца“, категоричен беше председателят Юнкер и посочи, че страната ни ще поеме домакинството на ЕС в изключително важен за развитието на Съюза момент.  По време на срещата Жан-Клод Юнкер оцени високо фискалните показатели на страната ни и изрази мнението, че България е готова да задейства процеса за присъединяване към общата европейска валута.  ", "date": "2018.01.12", "title": "Радев: Имаме амбицията Европейският съюз да бъде по-силен след края на Българското председателство"}
{"url": "http://epicenter.bg/article/stenograma-Borisov/144955/2/0", "text": ", живот и здраве след година ще пуснем и третия лъч… Това казва премиерът Борисов по време на заседанието на МС в сряда.     Заседанието започна в 10,15 часа и беше ръководено от министър-председателя Бойко Борисов.    Добър ден. Да тестваме залата днес, това е целта на преместването на заседанието. Ще започнем с точка 16 и точка 17. Поканили сме тук ректора на Софийския университет с негови колеги. Преди няколко дни проведохме срещи с тях, а и във връзка с 130-годишнината на университета, а и след като с колегите от БАН приключихме първата стъпка.     Проект на Решение за безвъзмездно предоставяне за управление на имот – публична държавна собственост, на Софийския университет „Свети Климент Охридски“    Това е, което сте искали за Медицинския факултет. Надявам се колегите да ме подкрепят. Приема се.     Проект за Постановление за одобряване на допълнителен трансфер за Софийския университет „Свети Климент Охридски“ за 2018 г.    Знаете, че те имат много голям сграден фонд, за съжаление от много години не е ремонтиран. Министърът на образованието да каже няколко думи.   : Уважаеми господин премиер, уважаеми колеги, с проекта на Постановление се предлага да се предоставят допълнителни 10 милиона лева по бюджета на Софийския университет, които ще бъдат използвани… като 9 милиона от тях ще бъдат използвани за поддръжка и модернизиране на материалната база на Софийския университет – по-голяма част от сградите, които ползват различните факултети на Софийския университет са паметници на културата и част от тях формират архитектурния облик на София и предполагат разходи за тяхното поддържане и модернизиране, и 1 милион лева ще се предоставят за придобиването на дълготрайни материални и нематериални активи и въвеждането на единна информационна система, която да поддържа всички процеси във висшето училище. Това е накратко.    Освен това, в нашия ангажимент влиза по научните изследвания да им помогнем след това. И за библиотеката.    Да, ние обсъдихме всички искания и аз мога да кажа, че те не са толкова и само искания на Софийския университет, а и актуални теми в сферата на висшето образование и науката. Работим по изменението на Правилника за наблюдение и оценка на научната дейност. Съвсем скоро ще имаме и резултат, заедно с участието на двете…    Добре, благодаря. Господин Герджиков!   : Господин премиер, благодаря Ви за бързата реакция и за справедливото решение. Ние наистина имаме нужда от тази сграда за обучението на студентите. В правителствената програма сте посочили образованието като приоритет. Осигурихте повече средства за средно образование. Провеждате спасителна реформа за висшето образование. Предоставихте повече средства на Българската академия на науките и на Софийския университет. Моят призив е да използваме този момент, за да положим основите на магистралата на духа. България може да се превърне в държава на духовността и да постигне по-голям икономически просперитет чрез образование, наука и култура, така че не позволявайте да се отклоните от този път. Благодаря Ви.    Неслучайно в ремонта на училищата, на детските градини и на висшите учебни заведения говорим за образователна инфраструктура, за да ни наподобява и за другата инфраструктура, така че поздравете колегите и студентите. Надявам се да продължим да работим заедно. И докато са медиите тук използвам да кажа, че съм истински възмутен от това, което са направили от една частна фирма и са свалили билборда на протеста на полицаите. Аз утре ще се видя с тях, че са в провинцията сега, но това, което съм разпоредил на Лиляна Павлова е – колкото искат билбордове от рекламата, която имаме за Председателството да им се предоставят, защото не ни пречат.   Ние в момента ще започваме разглеждане бюджета на Европейския съюз за следващия период и когато защитаваме, особено кохезионната политика или проектите по ПЕСКО, искам да знаят колко са заплатите и пенсиите в България. Така че, не само че не сме в колизия с техния протест – 55 милиона изплатихме повече на МВР, 100 милиона повече за армията, двойно увеличение на учителските заплати, 15 милиона допълнителни за БАН, 10 милиона допълнителни плюс сграда за Софийския университет, това са обществени пари. Мисля, че с колегите заедно, с Ревалски и с Герджиков, и с всички останали се опитваме да ги слагаме на най-правилните места. Безспорно искаме да увеличим на всички доходите, но увеличихме и пенсиите до 300 лева и рискът… Вчера имахме Консултативен съвет, исканията на военните са за няколко милиарда – от три нагоре лева, най-вероятно ще излязат четири-пет накрая. Председателството е на България, нито е мое, нито е на правителството. Всички билбордове да се дадат – който каквото има лошо да каже, Лиляна Павлова да може да го сложи и да се каже. Няма да рекламираме България, а всеки каквото иска. Който иска каквото да сложи им ги предоставете, за да знаем, че максимум добре ще се покажем. В края на краищата, ще покажем това, което сме.   Мисля, че бързо се забрави колко милиарда изплатихме за „Белене“, колко милиарда изплатихме за американските централи, колко милиарда изплатихме за КТБ. Някак си много бързо се забравя. Огромни пари тази година и никога токова пари в бюджетите на министерствата, научните институти и университетите. Защото сега ще дойде и УНСС с поне милион и осемстотин хиляди искане за новата сграда. Ще им ги предоставим, защото там най-много, твърдят, студенти учат.   Съжалявам, че е така, но днес прокуратурата в три и половина ще даде, съм ги помолил, максимално, заедно с МВР, детайли по шесторното убийство, по целия генезис, по цялата технология. Защото МВР се справиха прекрасно и такива приказки, които се говорят, не им отива на „експертите“, а някои дори се наричат „топ експерти“. И понеже почти всички са служили при мен или около мен, им знам качествата и какво са правили, но надали това е най-важно в момента.   Така че, който каквото иска лошо, му предоставете възможност на билбордовете – по цялото трасе, където искат да ги разположат. Благодаря на медиите. В края на краищата, ние единственото, което сме взели като решение, е втори лифт на Банско до „Шилигарника“ – нито една керемида там не може да се сложи, нито едно нещо да се направи различно от този лифт. Демокрацията позволява и може би това е най-хубавото – протестите на демокрацията, че всеки може да изрази волята си. Аз мисля, че с колегите дадохме разрешение и поехме ангажимент да се направи и втори лифт, никакво друго разрешение. Благодаря.   Проект на Решение за одобряване на Национален доклад на Република България от тематична партньорска проверка на тема „Оценка управлението на стареене на АЕЦ“   БОЙКО БОРИСОВ: Приема се.     Проект на Решение за приемане на Отчет за изпълнението на Националната статистическа програма и за дейността на Националния статистически институт през 2017 г. и за приемане на Национална статистическа програма за 2018 г.   БОЙКО БОРИСОВ: Приема се.   Проект на Решение за промени в състава на Надзорния съвет на Националния осигурителен институт   БОЙКО БОРИСОВ: Приема се.   Проект на Решение за предложение до Президента на Република България за издаване на Указ за освобождаване от длъжност на офицер от висшия команден състав   БОЙКО БОРИСОВ: Приема се.     Проект на Решение за даване на съгласие за продажба на имот – собственост на Република България в гр. Монтевидео, Източна република Уругвай, сграда „Марасул“, ул. “Махатма Ганди“ №647, ет. 5, ап. 502   БОЙКО БОРИСОВ: Приема се.   Проект на Решение за отчуждаване на част от имот – частна собственост, за държавна нужда за изграждане на обект „Автомагистрала „Струма“ лот 3.3. с обхват от км 397+600 до км 420+624 и етапна връзка към съществуващ път І-1 (Е 79) при км 397+000 и нова пътна връзка на път І-1 (Е 79) с общински път с. Ново Делчево – с. Дамяница“, намиращ се в землището на гр. Сандански, община Сандански, област Благоевград   БОЙКО БОРИСОВ: Приема се.   Проект на Решение за обявяване на имот – публична държавна собственост, за имот – частна държавна собственост   БОЙКО БОРИСОВ: Приема се.   Проект на Решение за безвъзмездно предоставяне за управление на имот – публична държавна собственост, на Министерството на транспорта, информационните технологии и съобщенията   БОЙКО БОРИСОВ: Приема се.     Проект на Решение за одобряване изпълнението на Пакет от способности СР 9А0995 „Вместимости за горива за летища на НАТО“ на територията на Република България   БОЙКО БОРИСОВ: Приема се.     Проект на Решение за предложение до Народното събрание за ратифициране на техническото споразумение между министъра на отбраната на Кралство Белгия, министъра на отбраната на Френската република, Федералното министерство на отбраната на Федерална република Германия, Министерството на отбраната на Италианската република, министъра на отбраната на Кралство Нидерландия, Министерството на отбраната на Кралство Норвегия, министъра на отбраната на Кралство Испания и държавния секретар по отбрана на Обединеното кралство Великобритания и Северна Ирландия относно взаимна поддръжка чрез обмен на услуги в областта на въздушния транспорт и дейности на военновъздушните сили и на техническо споразумение между Министерството на отбраната на Кралство Дания, министъра на отбраната на Кралство Нидерландия, Министерството на отбраната на Кралство Норвегия и Министерството на отбраната на Обединеното кралство Великобритания и Северна Ирландия относно взаимна поддръжка чрез обмен на услуги в областта на транспорта по повърхността за осигуряване на дейности на въоръжените сили   БОЙКО БОРИСОВ: Приема се.   Проект на Решение за одобряване проект на Споразумение между Съвета на министрите на Босна и Херцеговина и правителствата на другите страни-членки на инициативата за готовност и превенция при бедствия в Югоизточна Европа (правителствата на Република България, Република Хърватия, Република Македония, Черна гора, Република Словения, Република Сърбия, Република Турция и Румъния) относно договореностите със страната домакин за Секретариата на инициативата за готовност и превенция при бедствия в Югоизточна Европа   БОЙКО БОРИСОВ: Приема се.     Проект на Решение за одобряване проект на Нота за присъединяване на Румъния към Техническото споразумение относно Европейската програма за тактически въздушен транспорт и установяването в Испания на Европейския център за тактически въздушен транспорт и за определяне реда на подписване на типовите ноти за присъединяване за участие на държавите-членки на Европейския съюз, и/или на НАТО към Европейската програма за тактически въздушен транспорт и установяването в Испания на Европейския център за тактически въздушен транспорт   БОЙКО БОРИСОВ: Приема се.   Проект на Решение за одобряване проект на Меморандум за разбирателство за сътрудничество в областта на младежта и спорта между правителството на Република България и правителството на държавата Катар   БОЙКО БОРИСОВ: Приема се.   Проект на Решение за изменение на Решение №792 на Министерския съвет от 2013 г. за определяне на органи, отговорни за управлението, контрола, координацията и одита на Европейските структурни и инвестиционни фондове и други инструменти и инициативи на Европейския съюз през периода 2014-2020 г.   БОЙКО БОРИСОВ: Приема се.   Доклад за одобряване позицията на Република България за встъпване по дело Т-699/17, Република Полша срещу Комисията, пред Общия съд на Европейския съюз   БОЙКО БОРИСОВ: Димов! НЕНО ДИМОВ: Дело Т-699/17 е образувано по жалба на Република Полша, с която се иска Общият съд на ЕС да отмени решението за изпълнение ЕС/2017/1442 на Комисията за формулиране на заключения за най-добри налични технологии за големи горивни инсталации. Ще припомня, че посоченото решение включва емисионни нива на вредни вещества в атмосферата, които са прекалено амбициозни и икономически нереалистични за постигане от съществуващите в България големи горивни инсталации, работещи с местни лигнитни въглища. Решението има най-голямо утежнение върху топлоцентралите от Маришкия басейн. Неговото прилагане налага инвестиране на значителни финансови средства за постигане на изискванията от операторите на въглищните централи в България. На практика, както нееднократно сме коментирали, включително на наши заседания, решението не отчита в достатъчна степен спецификите на целия отрасъл на българската енергетика – производството на електроенергия чрез изгаряне на местни лигнитни въглища. Тези електроцентрали произвеждат около 40% от електричеството в страната. Евентуалното им затваряне би довело до скок в цената на електричеството, а оттам и до влошаване качеството на въздуха поради преминаване към използването на твърдо гориво за отопление, вместо електричество. Решението на Комисията беше публикувано в Официален вестник на Европейския съюз на 17 август 2017 г., като още същия месец проведох неофициален разговор с полския си колега и изразих готовност при бъдещо заявяване на дело пред Съда България да се включи като подкрепи Полша. На 11 октомври 2017 г. Република Полша подаде жалба до Общия съд на Европейския съюз, с която иска отмяна на решението на Комисията. През месец ноември 2017 г. получих писмо от полския министър на околната среда, с което официално бе отправено запитване за готовността ни да се присъединим към Полша в производството пред Общия съд. Предвид посоченото, предлагам да одобрим проекта на позиция, като дадем и съгласие България да встъпи в производство пред Общия съд на страната на жалбоподавателя Полша. Съвсем накратко ще се спра на основанията, въз основа на които считаме, че решението на Комисията следва да бъде отменено. Считаме, че с приемането на решението Комисията е надхвърлила предоставените й от договорите на Европейския съюз изпълнителни правомощия. Твърдим, че Комисията по същество е допълнила разпоредбите на Директивата. Също така считаме, че в рамките на процедурата по приемане на решението Комисията е нарушила принципа на лоялно сътрудничество между държавите членки и институциите на Съюза. Нарушението се изразява във внасяне на изменен проект на решение в рамките на самото заседание, на което същият ще бъде гласуван, без да се даде възможност на държавите членки предварително да се запознаят с измененията и да изразят позиции по тях. Отказано е също така провеждането на обсъждане на предложенията на отделните държави, в това число и тези на България. Тук е мястото да подчертая, че представителите на МОСВ във всички възможни формати са защитавали позицията на българската страна да бъдат определени разумни, реалистични и постижими стойности на емисиите в атмосферния въздух за определените замърсители. На последно място изразяваме позицията, че свързаните с най-добри налични техники емисионни нива за съответните замърсители са определени въз основа на непредставителни данни, събирани от недостатъчен брой инсталации и въз основа на крайно ограничен обхват на самите данни. Това поставя под въпрос доколко посочените нива отговарят в действителност на инсталациите, изгарящи въглища, включително лигнитни, с всички произтичащи от това последствия. В тази връзка, на основание чл. 105, ал. 1 от Конституцията на Република България и чл. 1, ал. 1, т. 5 от Постановление №85 на Министерски съвет от 2007 г. за координация по въпросите на Европейския съюз предлагам на Министерския съвет да приеме протоколно решение за одобряване позицията на Република България за встъпване по дело Т-699/17 Република Полша срещу Комисия пред Общия съд на Европейския съюз, като днес даде съгласие българската страна да встъпи в посоченото дело. Благодаря.    Петкова!    Уважаеми господин премиер, уважаеми колеги, аз бих желала да допълня нещо към това, което каза министър Димов. Всъщност, тук става въпрос за една много важна тема, свързана и с енергийната сигурност на страната. Знаете, че през април миналата година Европейската комисия прие един референтен документ, който поставя много по-високи изисквания пред големите горивни инсталации, това са въглищните централи, които осигуряват за България малко повече от 40% от електрическата енергия на страната. Вие помните, господин премиер, че през лятото на миналата година в Стара Загора, под егидата на кмета на община Стара Загора и на двата синдиката, беше проведена среща с бранша. На тази среща ние поехме ангажимент, заявихме своята ясна позиция, че ще отстояваме до последно всички възможности да получим дерогация и включително и възможността да обжалваме решението на Европейската комисия. Тъй като Полша стартира тази процедура, днес с това решение, което сега взимаме, България се присъединява към жалбата на Полша и други държави членки, които също тогава подкрепиха този документ да не бъде приет и да не влезе в сила. Така че с днешното решение ние на практика изпълняваме един ангажимент, който поехме като правителство пред бранша, пред българската енергетика, за да можем на практика да гарантираме енергийната сигурност на страната и възможността нашите въглищни централи и българската минна индустрия да работи сигурно и спокойно в следващите години. Благодаря.   : И аз благодаря. Но това кореспондира пряко и със замърсяването на въздуха.    Може би, ако разрешите, господин премиер, всъщност това кореспондира пряко със замърсяването на въздуха като би могло да го влоши, тъй като, ако тези централи спрат и цената на тока се повиши, много повече хора ще минат на отопление на твърдо гориво, което е един от основните източници на замърсяване на въздуха в населените места. Разбира се, това е свързано и с… Ние сме единствената държава, която надвишава серните окиси в района на Маришкия басейн и там трябва да бъдат предприети мерки, а ние имаме обща група с Министерството на енергетиката и работим в тази посока. Благодаря.   : Благодаря. Ние нали затова предприехме и санирането, за да може да се намали необходимостта от енергия за отопление зимата и за климатизация лятно време. Но истината е, че докато по един човек се вози в автомобил в София, при положение, че има чисто нови трамваи, чисто нови автобуси, чисто нови тролеи, два лъча на метрото, живот и здраве след година ще пуснем и третия лъч… Симеонов!   : Аз само бих добавил, че в случая този въпрос е изключително важен за най-близкото бъдеще не само на енергетиката, а и на държавата, тъй като при евентуално затваряне на тези централи възниква въпросът от къде ще се осигурява необходимото количество електроенергия след 5, 10, 15 години. И с тези взимания на решения по този начин, фактически ние във всеки един момент можем да очакваме друго подобно решение, изненадващо вкарано и гласувано. Много сериозно трябва да се обърне внимание на участието в присъединяването към делото с Полша и аз искам да попитам в тази посока водени ли са консултации евентуално с Германия и Румъния, които също са в аналогична ситуация от гледна точка на големия дял електроенергия, произвеждан от въглищни централи. И тук според мен трябва да се съсредоточи максимално най-добрият потенциал, ако трябва да се ангажират и външни юридически кантори, за да може това дело…. За мен това дело е буквално въпрос на живот и на смърт за близкото бъдеще на нашата енергетика. Благодаря.    Ние изпълнихме ангажимента, който поехме тогава, пък и сме убедени в това. Петкова!    Благодаря, господин премиер. Бих желала да информирам Вас и колегите за това какво предприема Министерството на енергетиката като действие в тази посока. Ние осъзнаваме, разбира се, че това е една изключително важна тема, един много важен въпрос, който стои пред нас. Както и вицепремиерът Симеонов спомена – тази тема е свързана с енергийната ни сигурност, съответно и с националната ни сигурност, поради тази причина ние се отнасяме с необходимата сериозност. Аз съм в почти непрекъсната комуникация с колегите от останалите държави членки, които заедно с България не подкрепиха този референтен документ с тези много по-високи изисквания към големите горивни инсталации. Сега в момента тече процедура по предоставяне на възможност отделните държави да се присъединят към жалбата на Полша. Ние го правим днес. Остава да видим кои останали държави членки ще се присъединят и вече с тях ще работим съвместно, като до този момент съм направила коментар и с колегите от Полша, с колегата от Румъния и имаме една стратегия по отношение на ползването на най-добри практики в тази посока, ползването на анализи, които те са разработили до този момент. Така че ще вървим заедно в това дело, но предстои да разберем кои още държави ще се присъединят към делото, което Полша води. Благодаря ви.    Предлагам да приемем точка 15.   Проект на Решение за одобряване проект на изменение на Програмата за морско дело и рибарство 2014-2020 г.  БОЙКО БОРИСОВ: Приема се.   Доклад за одобряване позицията на Република България за сезиране от Република България на Общия съд на Европейския съюз на основание чл. 263 от Договора за функционирането на Европейския съюз относно частта от Решение за изпълнение (ЕС) №2017/2014 на Комисията от 8 ноември 2017 г. за изключване от финансиране от страна на Европейския съюз на някои разходи, направени от държавите членки в рамките на Европейския фонд за гарантиране на земеделието и на Европейския земеделски фонд за развитие на селските райони (нотифицирано под №С(2017) 7263), относима за Република България   БОЙКО БОРИСОВ: Приема се.     Проект на Постановление за одобряване на допълнителни разходи по бюджета на Министерството на външните работи   : Катя. : Уважаеми господин премиер, уважаеми колеги, на вашето внимание е проект на постановление, с което се отпускат средства за ремонт на Българския културен център в Будапеща, открит 57-а година с дарения на семейства на български градинари в Унгария. Този дом е много важен културен център, който събира българската общност. За съжаление, в момента е в изключително лошо състояние. Предвиден е ремонт и проект, който ще се осъществи на три етапа. Унгарската държава отпуска около 260 хиляди евро. Предлагам на Вашето внимание проект на решение, с който ние да подпомогнем ремонта на този български културен център там, който е средище на българския дух и култура, запазен през толкова години. Ще помоля и да приемем една редакция в текста, който съм внесла. Да не се чете 300 хиляди лева, всъщност са 300 хиляди евро, които отпускаме за ремонта.    Има съществена разлика между 300 хиляди лева и 300 хиляди евро. Но знаете, че преди две седмици Валери Симеонов беше в Будапеща, беше ходил в този център, върна се, запозна ни с темата и взехме решение тогава да отпуснем тези 300 хиляди евро за културния център. Така че, Валери може да ви запознае от първа ръка най-добре.   : Става въпрос за изключително добре организирана и изключително отговорна българска общност, която е с много добри позиции в момента не само в политическия живот на Унгария, но и като цяло в обществен аспект. Ние имаме там представители в Унгарския парламент – г-н Симеон Варга е представител на българската общност. Както виждате, унгарската държава вече е дарила определена сума, редно е и ние като фактически държавата, родината майка, да помогнем на нашата общност. От тяхно име искам да благодаря в аванс на всички вас за това решение, което предстои да бъде взето. На два етапа ще бъдат извършени реконструкцията и ремонтът на Българския културен център, с който се гордее нашата общност, тъй като е на много добро място и е добре изграден – той е срещу българската църква. Просто за информация – към втория етап на изграждането на Културния дом е възможно да се обърнат пак към нас за някаква допълнителна помощ, която няма да е в този размер. Но това ще бъде след като се реализира първият етап. Така че, още веднъж искам да ви благодаря. Това, което извършваме, е едно изключително патриотично, благородно дело.    Добре. Благодаря за подкрепата за тази точка, която приемаме с редакцията. Още не сме приели еврото, така че не е едно и също – да се направи за 300 хиляди евро. Приема се.     Проект на Решение за одобряване проект на Закон за изменение и допълнение на Закона за морските пространства, вътрешните водни пътища и пристанищата на Република България   БОЙКО БОРИСОВ: Приема се.   Проект на Постановление за приемане на Наредба за съществените изисквания и оценяване на съответствието на личните предпазни средства   БОЙКО БОРИСОВ: Приема се.   Проект за Постановление за изменение и допълнение на Наредбата за реда за класифициране на растенията и веществата като наркотични, приета с Постановление №293 на Министерския съвет от 2011 г.   БОЙКО БОРИСОВ: Приема се. * * * Поне от това, което виждам, предполагам и на вас ви харесва. Мога да кажа, че г-жа Павлова в една много трудна обстановка, в трудно време пое ангажимента за Председателството. Мисля, поне от това, което виждаме, че са се справили добре. Дай Боже и занапред да върви добре структурирана системата, но пак казвам, за тези кратки срокове – мисля, че сте се справили много добре.  ", "date": "2018.01.12", "title": "Борисов пред министрите: Въздухът в София ще е мръсен, докато по един човек се вози в автомобил "}
{"url": "http://epicenter.bg/article/Perperikon-ozhivyava-v-turisticheski-tsentar/144956/2/0", "text": "    3D модел на Перперикон ще пренася туристите хилядолетия назад във времето, разказвайки им историята на Скалния град на траките. Това ще е голямата атракция в новия Туристически информационен център, който започва да се изгражда в подножието на уникалната културно-историческа атракция. Това съобщиха вчера археологът на обекта проф. Николай Овчаров и кметът на Кърджали Хасан Азис.   Посетителският център ще бъде изграден по проект „Древните Родопи и Егея – Културен коридор в подкрепа на развитието на региона\", финансиран по Програмата за трансгранично сътрудничество ИНТЕРРЕГ Гърция България 2014 - 2020 година. Партньори на Община Кърджали са Регионалният исторически музей и гръцката община Мароня Сапес. Общата стойност на проекта е 1,4 млн. евро. Освен изграждането на Туристически информационен център, по проекта ще бъде извършено 3D заснемане на комплекса и създаден 3D модел на Скалния град Перперикон. Финализирането на дейностите е до ноември 2019 година.   \"Неслучайно всеки клип за България започва с Перперикон\", изтъкна проф. Овчаров. Според него бъдещето е в развитието на културно-историческия туризъм и учебникарски пример за това е и Перперикон и маршрутът \"Виа Родопика\".   През 2018 г. проф. Овчаров и екипът му ще работят Южния квартал на Перперикон, където се намира Голямата базилика. Плановете на археолози са да го свържат с Акропола. Така туристите ще могат да вървят близо половин километър по автентичните нива на града. 250 000 лв. осигури държавата за разкопки на обекта тази година.   С реализирането на проекта за туристически център Археологическият комплекс Перперикон ще се превърне в още по-привлекателна туристическа атракция, което спомага за развитието на устойчив туристически продукт и разнообразяване на туристическата дестинация , посочи и кметът на Кърджали Хасан Азис    ", "date": "2018.01.12", "title": "Перперикон оживява в туристически център"}
{"url": "http://epicenter.bg/article/Boyko-Borisov-posreshta-yaponskiya-premier-Shindzo-Abe-v-nedelya-/144963/2/0", "text": "Министър-председателят Бойко Борисов ще се срещне в неделя, 14 януари, с премиера на Япония Шиндзо Абе, който ще бъде на официално посещение в България. Това ще бъде първа визита на японски министър-председател у нас.  По време на срещата между двете делегации ще бъде запозната японската страна с приоритетите на Българското председателство на Европейския съюз; както и търсене на сътрудничество по тези приоритети и готовността ни да работим за разширяване на стратегическото партньорство Европейки съюз - Япония.  Сред темите на срещата са и задълбочаването на търговско-икономическото партньорство между България и Япония, с акцент върху увеличаването на българския износ, както и възможностите за привличането на японски инвестиции и технологии.  Министър-председателят на Япония Шиндзо Абе ще бъде придружен и от голяма бизнес делегация, състояща се от представители на над 30 японски компании.  ", "date": "2018.01.12", "title": "Бойко Борисов посреща японския премиер Шиндзо Абе в неделя "}
{"url": "http://epicenter.bg/article/Riana-se-poyavi-v-svatbena-odezhda-na-pogrebenieto-na-bratovched-si--Snimki-/144962/10/100", "text": "Певицата Риана избухна в сълзи по време на погребението на братовчед ѝ Тавон Алейне в Барбадос.   Припомняме, че той бе застрелян. Риана обаче шокира всички с избора си на облекло. Тя бе избрала да се появи изцяло в бяло, като някои медии сравниха дрехите ѝ като по-подходящи за сватба.   Риана постави сърцевиден венец на гроба на братовчед си.   \"А снощи те държах в ръцете си!\" Това написа потресената и оскърбена певица Риана, след като 21-годишният й братовчед е бил застрелян след като двамата прекарали Коледа заедно.   29-годишната певица сподели серия от снимки на нея и Тавон Кайсен Алейн, с които застава зад кауза против огнестрелните оръжия.     Алейн се разхождал в района на Св. Майкъл в Барбадос, когато в бил приближен от мъж, който го е прострелял няколко пъти.    \"Почивай в мир, братовчеде... не мога да повярвам, че снощи те държах в ръцете си\", пише разбитата певица. \"Никога не съм милслила, че това ще е последния път, който усещам топлината на тялото ти. Винаги ще те обичам\", допълва Риана.   Източник: Блиц", "date": "2018.01.12", "title": "Риана се появи в сватбена одежда на погребението на братовчед си "}
{"url": "http://epicenter.bg/article/Siyl-napadna-Opra-za-seks-skandalite--Ti-si-chast-ot-problema--/144971/10/100", "text": "Певецът Сийл нападна тв водещата Опра след вдъхновяващата й реч по време на наградите „Златен глобус“. Той твърди, че тя е знаела за слуховете около Харви Уайнстийн, но не е направила нищо.   Припомняме ви, че по време на тазгодишната церемония Опра получи наградата \"Сесил Б. Демил\" за изключителния си принос в медиите и киното.   По време на речта си тя изрази възхищението си към актрисите, които се превърнаха в лица на борбата за равни права. Тя разкри, че за нея борбата срещу сексуалното насилие надхвърля развлекателната индустрия и засяга всяка „култура, географско разположение, раса, религия, политика или работно място“. Тя завърши с обобщението, че идват нови дни, които ще сложат край на подобен тип несправедливост.   И докато повечето хора видяха в речта и потвърждение на слуховете, че Опра ще се кандидатира за президент на САЩ през 2020 г., певецът Сийл сподели своята доста различна гледна точка. Той публикува колаж от две снимки на тв водещата в компанията на сексуалния хищник Харви Уайнстийн с надпис:    Все още не е ясно дали 54-годишният певец има доказателства, че Опра наистина е знаела за ужасяващото поведение на Уайнстийн, но няма как да не се замислиш каква част от известните личности, които днес застават срещу него и в подкрепа на неговите жертви, всъщност в продължение на дълги години са знаели за сексуалните му издевателства. Източник: woman.bg", "date": "2018.01.12", "title": "Сийл нападна Опра за секс скандалите: Ти си част от проблема! "}
{"url": "http://epicenter.bg/article/kitay/144972/10/0", "text": "На 16 февруари 2018 г. в Китай с размах ще се отбележи най-големият празник в страната – Новата година на Жълтото куче.   Общо взето само това знае средностатистичeският европеец за този празник. В тази статия ще ви разкажем за най-необичайните и красиви китайски новогодишни традиции.   Нова година се смята в Китай за най-големия празник на годината. Провежданите тържества са все така грандиозни и пищни вече от две хиляди години.   Едно време празнуването продължавало повече от месец, защото през зимата няма селскостопанска работа. Сега, когато ритъмът на живот на китайците се е променил, новогодишната ваканция трае до седмица и половина. Местните обаче все така се веселят от сърце.   Заради голямата популярност на „международната“ Нова година, която се празнува през нощта 31 декември срещу 1 януари, китайците взели решението да преименуват своя национален празник, чието честване обикновено се пада през втората половина на зимата, и да го нарекат Празник на Пролетта. Това е станало преди повече от век.    Празникът варира от 21 януари до 21 февруари и зависи от лунния календар. По китайска традиция Новата година започва на второто Новолуние след зимното равноденствие. На нас ни е трудно да възприемем тази информация, но за 2000 години китайците са се научили да изчисляват датите без особени усилия. Например през 2018 г. годината на Жълтото куче ще започне на 16 февруари.   Във всяка една страна по света има необичайни новогодишни традиции – в Каталуния се слагат дърва да „седнат“ на масата, в Австрия хората гонят митично чудовище, а в Китай през нощта срещу празничния ден не трябва да се спи. Според местното поверие през последното денонощие преди настъпването на Новата година всички беди и нещастия излизат на лов, за да нападнат по-отпусналите се китайци. Така че ако искате да изкарате новата година без големи проблеми, не си лягайте да спите. Особено ако живеете в Китай.   Освен това китайците избягват да си купуват нови обувки преди празника и да се подстригват – поради същата причина. Според тях онези, които нарушат правилата, ще бъдат преследвани от лош късмет през идната година.   Традициите изискват празникът да е шумен. Днешно време това не е проблем – китайците са истински майстори в производството на фойерверки, които вдигат предостатъчно шум.   Впрочем навремето по време на честването на международната Нова година в Китай (която китайците също обичат) фойерверките са нанесли щети на една местна забележителност – кула на почти 600 години. Все още не е доказано, че постройката се е запалила именно от пиратки, но датата на пожара говори сама за себе си…   Интересно е обаче, че по време на зараждането на идеята за шумен празник все още не е имало фойерверки. А е трябвало да се шуми някак, нали? Находчивите китайци се справяли с тази задача, тропайки и дрънкайки с най-различни битови предмети.    Изгаряйки, те издават пукот, който да гони лошите духове. Днес за тази цел се използват пиратки и бенгалски огньове.   Китайската Нова година е свързана с един интересен мит – за митичното чудовище Нян. Звярът е особено озлобен и гладен през първия ден от годината и според легендите е способен да изяде не само домашни животни, но и хора. Колко по-хубаво е да си имаш Дядо Мраз вместо Нян, нали?   Чудовището най-много обича да си похапва малки деца, които през изминалата година са се държали лошо. За да омилостивят звяра, селските жители в Китай оставят на праговете на домовете и храмовете храна и напитки.   Друга интересна традиция, свързана с китайската Нова година, е да се скрият всички предмети, служещи за чистене. Ден преди празненството къщата трябва да се подреди и изчисти идеално, но в навечерието на Новата година всички метли, парцали и четки трябва да се скрият далече от очите. Този ритуал е свързан с легендата, че в навечерието на Новата година боговете носят щастието и късмета на хората за цялата идна година. Въпросният късмет се натрупва в дома под вид на прах, затова известно време след Нова година не бива да се чисти.   Освен това за да избегнете беди и лош късмет през идната година, не бива да прекарвате празничната нощ в собствената си спалня. В Китай дори вехтите старци напускат стаите си на Нова година и се настаняват на празничната трапеза.   Освен традиционните сладкиши и други приятни подаръци за китайската Нова година е прието, идвайки на гости, да подарявате по две мандарини. Напускайки гостоприемния дом, трябва да вземете други две мандарини, приети от други участници в тържеството. Този странен обичай може лесно да се обясни – на китайски език „две мандарини“ звучи като „злато“, затова вкусните плодове символизират пожелание за богатство и благоденствие през новата година.   Китайският е един от най-сложните езици на света, не само заради рекордния брой йероглифи, които никой европеец сякаш не би могъл да запомни, но и заради необичайното произношение.    Понякога това ни се струва невъзпитано и може дори да ни подразни. Но всъщност на този език някои думи просто трябва да се извикат, ако ги произнесете тихо, рискувате никой да не ви разбере.     В Китай червеният цвят е един от най-популярните. Смята се, че той носи късмет. Тъй като в Китай няма традиционна новогодишна елха, с червени топки и фенери се украсява обикновено дърво, което местните наричат Дърво на Светлината.   Едно от основните новогодишни мероприятия, което се провежда ежегодно във всички градове и села в Китай, е танцът на Дракона.   Според исторически проучвания тази традиция е възникнала още през XII век. Танцът на Дракона има огромно значение за китайците – още от древността се смята, че определени движения ще предпазят хората от беди и нещастия през Новата година. Драконите се правят от хартия и тел, телата им могат да са дълги до 10 метра. Сегментите на тялото на дракона са отделни и закачени на прътове, с които ги управляват танцьорите. Източник: woman.bg", "date": "2018.01.12", "title": "Дърво на Светлината, дракони и митични зверове са задължителни за посрещане на Нова година в Китай"}
{"url": "http://epicenter.bg/article/Silvio-Berluskoni-podkrepi-Katrin-Denyov--Estestveno-e-zhenite-da-sa-polaskani-ot-mazhkoto-vnimanie/144980/10/0", "text": "За бившия италиански премиер Силвио Берлускони е съвсем естествено жените да се почувстват поласкани, когато станат обект на ухажване от страна на мъжете. Апенинският политик приветства позицията на френската актриса Катрин Деньов, която защити мъжете след лавината от скандали, отприщена от посегателствата на холивудския продуцент Харви Уайнстийн. , изтъква 81-годишният Берлускони. Като скромно добавя.  Италианският политик коментира думите на френската екранна икона Катрин Деньов, според която  . , добави Берлускони, известен с любовните си похождения и пристрастеността си към красивите млади жени.  Склонност, която му коства 7-годишна присъда на първа инстанция, свързана със скандала \"Рубигейт\". Той бе обвинен в склоняване в проституция на малолетна, но бе напълно оправдан от касационния съд през март 2015 година. Берлускони беше поканен да гостува в телевизионно предаване на обществената телевизия РАИ. Той бе помолен да коментира позицията на Катрин Деньов, според която сексуалните посегателства наистина са престъпление, но към тях не трябва да се причислява настойчивото или непохватното ухажване. Нито пък мъжката галантност да бъде третирана като мачо агресия.   Източник: Дир.бг", "date": "2018.01.12", "title": "Силвио Берлускони подкрепи Катрин Деньов: Естествено е жените да са поласкани от мъжкото внимание"}
{"url": "http://epicenter.bg/article/Skandalni-plastiki-i-erotichni-platna-v-Nirvana/144983/10/0", "text": "\r\n \r\n \r\n \r\n \r\n", "date": "2018.01.12", "title": "Скандални пластики и еротични платна в Нирвана"}
{"url": "http://epicenter.bg/article/Izpadane-v-kraynosti--razocharovanie-na-psihologicheska-osnova--predoveryavane/144984/10/101", "text": "                 ", "date": "2018.01.12", "title": "Изпадане в крайности, разочарование на психологическа основа,  предоверяване"}
{"url": "http://epicenter.bg/article/-quot-Umna-quot--aparatura-v-pomosht-na-slabozryashtite/144986/10/0", "text": "    Проблемът с дефицита на зрение засяга около 135 милиона човека от населението в световен мащаб, а с нарастване на продължителността на живота прогресивно се увеличава и статистиката. Голяма част от тези хора живеят в изолация и не знаят как да се справят с това състояние. Една от причините е невъзможността за достъп до информация на слабо зрящите. Затова близките в повечето случаи са тяхната връзка със света. И въпреки, че намаленото зрение предимно засяга възрастовата група 65-80, не рядко се наблюдава при деца и по-млади хора.   За съжаление е невъзможно изгубено зрение под 30% да бъде коригирано, но съвременната оптика е разработила помощни иновативни увеличителни уреди.   Специални решения, извън възможностите на традиционните оптични средства, с които слабо зрящите могат отново да се радват на красивите моменти и да ги споделят с любими хора. Да се любуват на цветовете на природата, да практикуват своето хоби и изцяло да подобрят качеството си на живот. Да гледат телевизия и домашно кино със семейството си, да четат книги, да шофират и да възприемат образи и надписи на по-голяма дистанция - информационни табла на спирки, летища и гари, улични табели и обекти. Дори могат да получават информация от интернет и да участват активно в обучения и конференции. Да се върнат изцяло към ежедневните си занимания и задачи.     Лоу вижън е състояние, свързано с остър дефицит на зрението в следствие на органични заболявания на очите, които водят до невъзможност за корекция  на зрението с конвенционални оптични средства като очила и контактни лещи.   Едно от тези заболявания е  дегенeрация на макулата - централната част от ретината на окото, отговорна за детайлното и цветно зрение. Симптомите, които обуславят появата на проблема, са спад на централното зрение и зрителната острота под 30%, намален обхват на зрителното поле и затруднено зрение при преминаване от светло на тъмно и обратно.   Често симптомите са комбинирани. А хората, засегнати от проблема, не са в състояние да изпълняват ежедневните си задачи като четене, шофиране, припознаване на лица и други.   Макулната дегенерация се наблюдава предимно с напредването на възрастта и дегенеративните промени на ретината. 90% от пациентите, които идват на консултация в нашия оптичен център са над 65-70 години. По-голяма част от тези заболявания са генетични. Важно е проблемът да бъде открит на време, за да се избегнат усложнения и прогресивно развитие. Също, така съвременните LED светлини на екраните, излъчващи в синия спектър (компютри и други електронни уреди), могат да доведат до повишаване риска от подобно заболяване. Затова е препоръчително да се носят специални очила, които да редуцират синия спектър, за да се намали и опасността.     В България специалистите, които консултират пациенти с лоу вижън са много малко. Изисква се специфична квалификация и широки познания по оптика, физика и обща медицина. Повечето хора с такъв проблем са много възрастни и психологически обременени от невъзможността да виждат.   Индивидуалната консултация обикновено се провежда в рамките на един час и изисква по-деликатно отношение и внимание. Тази група пациенти са изключително чувствителни, в много от случаите изолирани и депресирани.   Оптичните увеличителни средства, които могат да бъдат препоръчани след консултация са: телескопични очила, ръчни телескопи, TV очила, стоящи и електронни лупи, телескопични и видеотелевизионни системи за екрани.  Обикновено тези пациенти имат нужда от значително време, за да се адаптират към специалните помощни средства за виждане.   Препоръчително е специалист или член от семейството да бъдат близо до пациента, помагайки му с инструкции за да привикне с използването на увеличителните средства. Също така, нуждите на пациентите с лоу вижън се променят с течение на времето, затова е хубаво да се правят периодични консултации – веднъж или два пъти в годината.   Изборът на средство, което да облекчи ежедневието на хората с нарушено зрение, е строго индивидуално. Освен това за всяка дейност има специфични решения. Въпреки това има някои универсални решения, като например очилата с медицински филтър, които в множеството от случаите повишават зрителния комфорт на потребителя.      - oсвен UV светлината, също и синята светлина до 460 – 470 нанометра се счита за вредна. Често този спектър от светлината се възприема като дразнещ и заслепяващ, така че филтърът, който го блокира може да повиши качеството и комфорта на зрението. За хората със засегнато зрение е много важно информацията от ретината да е възможно най-чиста и ясна.   Различни филтри се предлагат за различни проблеми. Пациентите трябва да тестват различни опции, за да се спрат на най-подходящият филтър за тях. За хората с макулна дегенерация, които са малко или много зависими от периферното си зрение, е важно светлината да е достатъчно слаба, за да не ги заслепява. За тази цел филтрите комбинирани с поляризация или фотосоларно покритие са идеалният вариант.   Медицинските филтри могат да се нанесат върху слънчеви очила с корекция или без корекция, слънчеви клипове, очила над корекционните очила или на телескопични системи.    – предлагат се в различни стилове и диоптри и са полезни при четене или извършване на друга дейност наблизо. Използването на лупа с грешно увеличение е подобно на носенето на очила с грешен диоптър – не се вижда ясно. Освен правилното определяне на силата на лупата е важно пациенатът да бъде обучен как да я ползва правилно.   Колкото по-силна е лупата, толкова нейната леща е по-малка. За да се чете лесно и с добра скорост, повечето лупи трябва да се държат близко до окото. Хората със слабо зрение се нуждаят от добра директна светлина при четене. Следователно изборът на лупа с осветление (крушка с нажежаема жичка, халогенна крушка или LED) е най-добрият.    обикновено се използват за подпомагане на хората с ранен стадий на макулна дегенерация. Те са мощни версии на нормалните очила за четене, като изискват от потребителя да държи обекта на по-близко разстояние от нормалното.   Предлагат се с по-малко увеличение – 1,8 или 2,2 х за по-малко работно разстояние, достатъчно за  стабилен образ и широко зрително поле. На пазара са налични и с увеличение 4x за наблюдаване на обекти на далечна дистанция за хора, които имат необходимост от голямо увеличение.    - тези уреди осигуряват голямо увеличение, дават възможност за регулиране на контраста на текста, а някои от тях дори го четат с глас чрез вграден високговорител. Преносимите модели са по-леки и се използват от динамични хора, като някои от тях могат да се ползват и за далечни разстояния.   Някои настолни модели са съвместими с компютри и могат без усилие да се свържат към операционните системи на най-популярните продукти. Когато настолните електронни увеличители са инсталирани у дома или в офиса, те играят важна роля в качеството на живота на слабо зрящия.   Oсигуряват по-комфортна позиция и перфектна работна дистанция при четенеза всеки със средна и силна загуба на зрителната острота те. За хората с умерена загуба на зрителната острота предлагат най-широко зрително поле. Видео увеличителите помагат на слабозрящите да извършват ежедневните си дейности независимо и самостоятелно        ", "date": "2018.01.12", "title": "\"Умна\" апаратура в помощ на слабозрящите"}
{"url": "http://epicenter.bg/article/Izleze-ot-pechat-chetvarti-Almanah-na-uspeshnite-biznes-kazusi-v-Balgariya-2018/144987/10/0", "text": "В изключително артистичната и елегантна атмосфера на шорума на премиум мебелния бранд КАРЕ на бляскаво светско парти бе представено четвъртото издание на уникалния по своето съдържание  .    150 гости - топ мениджъри и собственици на компании, които са участници в проекта, както и още много други приятели, партньори на медията и журналисти бяха първите, които разлистиха уникалното то своето съдържание издание.   споделя главният редактор и издател на сп. Твоят БИЗНЕС Ина Георгиева.   През цялата 2017 г. в пет изключително емоционални и зареждащи срещи в артистичната атмосфера на шоурум KARE България, екипът на списанието разговаря и засне   , които споделиха своите бизнес съвети и представиха по един успешно решен казус от живота на компанията, която ръководят. Често тези казуси са били на ръба на провала, но убеждението, че това е правилния път, понякога предприемането на риск и силата на лидера са водили до успешен край. Историите, разказани от първо лице от самите мениджъри, са включени в книгата.   За четвърта година проектът се реализира с изключителната подкрепа на   домакин на срещите и на светския финал на сезона е дизайнерският шоурум на мебели  .    Финалът на проекта бе подкрепен и от   и технологичната компания  .   А премиум автомобилите  бяха първите, които посрещаха гостите на светското събитие по червения килим.   -          Chivas Regal, чиято грамота бе получена от Йелена Лалич, изп. Директор на Перно Рикар България, а грамотата връчи главният редактор на медията Ина Георгиева.   -          Детелина Смилкова, вицепрезидент на Висшето училище по застраховане  и участник във втория сезон на проекта, връчи благодарствено писмо на партньора на проекта „Тим Вижън” България.   -          Благодарствено писмо плучи и   , което бе връчено от    -          Изпълнителният директор и член на УС на Първа инвестиционна банка Севдалина Василева и участник във втори сезон на проекта връчи Грамота на БМВ Груп България за устойчив бизнес и подкрепа на проекта.   -          Медията връчи и специална грамота на Любомир Гетов, собственик на консултантста агенция „Анадър Пойнт Адвъртайзинг” за логистична и консултантска подкрепа на проекта.   Специален поздрав към постите бе на вечерта бе музикалното изпълнение на формация „Хипнотик”, изненадата за всички бе включването към тях с изпълнението на флейта на главния редактор Ина Георгиева.    Алманахът се разпространява в търговската мрежа – пунктове за печатни издания, Inmedio и бензиностанции.        ", "date": "2018.01.12", "title": "Излезе от печат четвърти Алманах на успешните бизнес казуси в България 2018"}
{"url": "http://epicenter.bg/article/Svetovni-medii-za-starta-na-predsedatelstvoto--Balgariya-napravi-zayavka-za-Shengen/144916/7/0", "text": "  България се надява през шестте си месеца председателство на Съвета на ЕС да успее да убеди Брюксел, че е готова да стане член на Шенгенското пространство. \r\n \r\n  ", "date": "2018.01.12", "title": "Световни медии за старта на председателството: България направи заявка за Шенген"}
{"url": "http://epicenter.bg/article/-Feysbuk--s-radikalni-promeni/144918/7/0", "text": "  Американската социална мрежа \"Фейсбук\" обяви, че въвежда големи промени, съобщават световни агенции   В основната рубрика \"Новини\" (News Feed) ще се отдава предимство на снимки и публикации на семейството и приятелите за сметка на съдържанието, публикувано от търговски марки, медии, известни личности и други страници.   Вероятно резултатът ще доведе до по-малко прекарано време от потребителите във водещата социална мрежа.   Промяната ще доведе до по-голяма тежест на социалните контакти и отношения, според продуктовия мениджър на News Feed Джон Хегман.   \"Това е голяма промяна\", каза той пред АФП.   Хората реално ще прекарват по-малко време във \"Фейсбук\", но ще се чувстваме добре, защото ще направим прекараното време по-ценно, изтъкна Хегман.   Например, семеен видеоклип ще се смята за по-важен, за да му се обърне внимание, отколкото на информация за звезда или любим ресторант.   Смятаме, че комуникацията между хората е по-важна от пасивно консумирано съдържание, подчерта Хегман и добави, че това ще бъде една от най-важните промени, които са правили.   Съоснователят и шеф на \"Фейсбук\" Марк Зукърбърг заяви, че свързването на хората и засилването на комуникациите в реалния свят са приоритети за компанията.   Google, Twitter и Facebook са под натиск, тъй като позволяват разпространението на фалшиви новини.   \"Фейсбук\" въведе серия от промени за разрешаване на проблема.  ", "date": "2018.01.12", "title": "„Фейсбук” с радикални промени"}
{"url": "http://epicenter.bg/article/Arheolozi-otkriha-ruini-ot-administrativni-sgradi-na-4400-godini-v-Egipet/144920/7/0", "text": "  Руини от две в административни сгради, построени преди около 4400 години, бяха открити в Горен Египет, оповести египетското министерство по въпросите на паметниците на културата, цитирано от АФП, предава    На руините в района Тал Едфу, северно от Асуан, попаднал американско-египетски археологически екип.   Едната от двете сгради е построена при управлението на Джадкара Изези от Петата династия в Старото царство.   Той управлявал от 2381 г. до 2353 г. пр.Хр. Другата датира от Шестата династия (2323-2135 г. пр.Хр). \"Комплексът е съставен от две масивни сгради, които включват няколко помещения и не са изцяло изследвани\", поясниха от екипа.   \"Там се събирали хора, които търсели златни залежи и медни находища в пустинята\", допълва те.   Открити са също много печати.          ", "date": "2018.01.12", "title": "Археолози откриха руини от административни сгради на 4400 години в Египет"}
{"url": "http://epicenter.bg/article/24-chasova-transportna-stachka-v-Gartsiya/144924/7/0", "text": "  Гръцките транспортни работници обявиха в петък 24-часова стачка, в знак на протест срещу внесения в парламента законопроект, предвиждащ нови мерки за икономии.   Днес в цялата страна няма да работят служителите в железопътния транспорт.   Корабите на Гръцката морска федерация, включително фериботите между гръцките острови и континенталната част, ще останат в пристанищата.   В Атина няма да се движат метрото и трамваите.   Столичните профсъюзи на водачите на тролейбуси и автобуси ще проведат 24-часова стачка в понеделник, 15 януари.   Стачката е подкрепена и от Съюза на лекарите на болниците в Атина и Пирея.   В петък в столичните клиники ще се оказва само спешна помощ.   Синдикатите смятат, че новият закон ограничава правото им на стачка.   Новият законопроект въвежда мерки, съгласувани с международни кредитори, отнасящи се до организирането на търгове за продажба на имущество на ипотечни длъжници, провеждането на стачки, разпределянето на помощи за деца и бедни, функционирането на кадастралната система. Според новия закон, решението за провеждане на стачки ще бъде вземано не от управителния съвет на профсъюза, както сега, а от самите работници.          ", "date": "2018.01.12", "title": "24-часова транспортна стачка в Гърция"}
{"url": "http://epicenter.bg/article/V-Shveytsariya-zabranyavat-vazpiraneto-na-kuchetata-da-layat/144928/7/0", "text": "  Швейцарското правителство забранява на собствениците на кучета да използват автоматични устройства, които възпират техните домашни любимци да лаят, съобщава БГНЕС.   На заседание на кабинета също така са внесени и редица други изменения на правилата за подобряване на отношението към животните.   Отсега нататък омарите не могат да бъдат транспортирани в лед, а при приготвянето на ястия от тях, те не трябва да бъдат хвърляни живи във вряща вода, а трябва предварително да бъдат умъртвявани.   \"Всякакви устройства, предназначени за това да пречат на кучетата да лаят и включващи се автоматично, когато животното издава звуци, отсега нататък ще бъде забранено\", се посочва в съобщение на правителствения сайт.          ", "date": "2018.01.12", "title": "В Швейцария забраняват възпирането на кучетата да лаят"}
{"url": "http://epicenter.bg/article/The-Washington-Post--Bitka-mezhdu-SASht-i-Rusiya-na-prezidentskite-izbori-v-Chehiya-/144932/7/0", "text": "На 12 и на 13 януари изборите за президент в Чехия са всъщност избор между Русия и САЩ. Надпреварата е още едно бойно поле в новата Студена война, в която конфликтите се водят не чрез армии и стени, а със социални медии, пропаганда и с избирателни бюлетини. И за разлика между статичната граница между НАТО и Варшавския пакт от старата Студена война, фронтовите линии изглежда, че се местят с избирателните урни, коментира американското издание The Washington Post.  Докато бетонът се срутваше от Берлинската стена, старите комунистически режими също рухваха в Източна Европа. Чехословакия не бе различна, след като мирната \"Копринена революция\" изгони режима на Густав Хусак и неговия наследник Милош Якеш. Новият лидер, бившият дисидент Вацлав Хавел, стана международна сензация, символ на новата епоха на свобода в Източна Европа.  Дори и при разделянето със Словакия (Мирно разделяне, станало знайно като \"Кадифения развод\"), Чехия остана ключов съюзник на САЩ, присъединявайки се към НАТО през 90-те години на ХХ век и влизайки в ЕС през 2004 г. Мнозина смятаха, че страната ще стане като западните си съседи, изхвърляйки наследството на окупирана държава през Втората световна война и комунистически лакей, прегръщайки свободните пазари и избори.  Трудно е да се каже кога нещата започнаха да се разнищват в Чехия, която рискува да се плъзне обратно в стария авторитаризъм. Дали това бяха авторитарните тенденции на наследника на Хавел - Вацлав Краус? Смятан за съюзник, Западът направи малко да го притисне да управлява по-демократично. В резултат на това, неговите наследници научиха грешния урок, че нелибералното поведения може да се толерира от САЩ и Западна Европа.  На практика САЩ и ЕС престанаха да обръщат внимание на Източна Европа. Загрижеността за тероризма в Близкия изток в началото на XXI век направи страните като Чехия по-безинтересни по отношение на външната политика.  Към края на десетилетието Чехия започна да страда, както и останалите страни от Европа от рецесията, Русия и Бежанците. Кризата от 2007 и 2008 г. се стовари върху всяка европейска държава, подкопавайки вярата в икономиката на свободния пазар на Запада. САЩ и ЕС престанаха да бъдат модел за следване за Чехия.  Във вакуума пристъпи руският президент Владимир Путин. Заставайки на мястото на стария алкохолик Борис Елцин, бившият агент на КГБ следва двойната стратегия на консолидиране на властта си и изграждането на Русия като военна и енергийна сила. Пропутиновата пропаганда, попита от американската и европейската преса, представи Русия като суперсила, вместо като \"Потьомкиново село\" - фалшивата фасада на процъфтяващи села, използвани от царете, за да показват, че страната се справя по-добре отколкото действително.  Накрая дойдоха и сирийските бежанци, избягали от Близкия изток и достигнали до Източна Европа. Политиката на ЕС бе тези чужденци да се приемат и да бъдат интегрирани, което не пасна добре в страна, където национализмът има значение, защо исторически тази идентичност бе под обсада в региона. Думите на Путин срещу тероризма привлякоха чехите, които, както много европейци, смятат, че бежанците лесно могат да станат мюсюлмански радикали.  Благодарение на рецесията, Русия и бежанците, Чехия избра Милош Земан, бивш министър-председател и лидер на социалдемократите за президент през 2013 г. Като много бивши комунисти и социалисти, Земан се ребрандира като популист-националист, нов начин да се хареса на тълпата.  Земан е силно пропутински настроен и настоява санкциите спрямо Русия да бъдат отменени. Той също така изгражда \"стратегически отношения\" с Комунистически Китай и обвинява ЕС и западните икономики за рецесията, което му закача етикет на евроскептик. Той яхна съпротивата срещу бежанците от Близкия изток, за да получи първата си победа като президент на страната.  В нормални обстоятелства, постът президент на Чехия не означава много. Позицията има символична функция и правомощия за назначаване на лица на определени постове, но нищо повече. И все пак възприемането на поста има значение в страната. Видяхме как в страни като Турция как \"церемониалният президент\" Реджеп Тайип Ердоган превърна церемониалната позиция в диктатура.  Путин направи всичко, за да може неговия чешки съюзник да остане на власт. Проруската пропаганда и дезинформация потече от Москва към Прага. Изглежда, че те ще наклонят изборите и ще дадат на Земан още пет години, за да консолидира властта си, за да стане твърд съюзник, като страна от Варшавския пакт по време на Студената война.    Но има човек, който може да спре намерението на Земан да завлече Чехия в руската орбита. Въпреки, че Земан води в социологическите избори, той има крехка преднина от 47,6 срещу 44,9% пред Иржи Драгош, който е бивш директор на Чешката академия на науките.  Драгош е мечтата на Америка за водачество, човек който подкрепя американската мечта. Той иска Чехия да остане твърдо към НАТО и ЕС и да не се сприятелява с Русия и Китай, както Земан направи.  Драгош не е единственият кандидат, надпреварващ се срещу Земан. Там са още Мирек Тополанек, бившият министър-председател от десницата, който се опитва да имитира президента на САЩ Доналд Тръмп. Тополанек критикуваше политиката на ЕС и на Барак Обама, но от гледна точка, че не са достатъчно подкрепящи бизнеса. Той иска система за ракетна отбрана, чрез която Чехия да се защитава от Русия и от Близкия изток, за което навремето Обама се колебаеше да позволи. Кой знае и как на изборите може да повлияе бизнесменът Михал Хорачек.  В страната са заложени и други неща освен президентството. Антисистемната партия АНО не успя да състави мнозинство (получавайки 78 от 200 места в парламента на изборите през 2017 г.) и е възможно свикването на нови парламентарни избори след президентската битка, което да даде възможност на проамериканската и проевропейската фракция или подобен шанс за съюзниците на Путин в Чехия да утвърдят своя контрол и да създадат нов руски сателит. ", "date": "2018.01.12", "title": "The Washington Post: Битка между САЩ и Русия на президентските избори в Чехия "}
{"url": "http://epicenter.bg/article/Yunker--Balgarskoto-predsedatelstvo-na-ES-mozhe-da-pomogne-za-normalizirane-na-otnosheniyata-s-Turtsiya-/144934/7/0", "text": "Председателят на Европейската комисия Жан-Клод Юнкер смята, че България, като председател на Европейския съвет през следващите шест месеца, може да има значителна роля в нормализирането на отношенията между Турция и ЕС. Това той каза в интервю за турската редакция на \"Дойче веле\", пише в. \"Дейли сабах\", цитиран от БТА.  По думите на Юнкер ЕС желае да има близко съвместно партньорство с Турция. Той добави обаче, че възобновяването на отношенията с тази страна зависи също и от Анкара.  \"Като съседна държава, България може да използва тесните си връзки с Турция като посредник и преводач за повишаване на диалога\" (с ЕС), каза Юнкер, като подчерта, че винаги е по-добре да разговаряме помежду си, отколкото едни за други.  ", "date": "2018.01.12", "title": "Юнкер: Българското председателство на ЕС може да помогне за нормализиране на отношенията с Турция "}
{"url": "http://epicenter.bg/article/Konservatorite-na-Merkel-i-sotsialdemokratite-na-Shults-pred-nova-golyama-koalitsiya/144946/7/0", "text": "Лидерите на основните партии в Германия са постигнали пробив в разговорите за голяма коалиция след изборите, които бяха проведени на 22 септември. За това съобщават международните агенции, цитирани от „Фокус“. Консервативният блок ХДС/ХСС, воден от канцлера Ангела Меркел, и Германската социалдемократическа партия (ГСДП), ръководена от Мартин Шулц, преговарят от края на миналата година.   Дали вторият опит на Ангела Меркел да състави федерално правителство ще стане ясно на 21 януари, когато социалдемократите на Мартин Шулц ще гласуват споразумението с обем от 28 страници на специален конгрес в Берлин, отбелязва националният ежедневник Die Sueddeutsche Zeitung. Изданието прпомня, че ХДС/ХСС и ГСПД управляваха заедно през последните четири години. На изборите през септември 2017 г. обаче тежки удари понесоха и трите партии - ХДС, ХСС и ГСДП.   Повече от 24 часа след началото на последния кръг на предварителните сондажи за нова голяма коалиция, в Берлин е постигнат пробив, отбелязва националният ежедневник Die Welt. Съгласно информацията, разпространена на този етап, Съюзът (ХДС/ХСС) и ГСДП са постигнали споразумение за ограничаване на броя на приеманите бежанци в Германия. Годишно техният брой не бива да надвишава диапазона между 180 хил. и 220 хил. души, разкриват източници на изданието.   Първоначално социалдемократите изключиха категорично възможността за нова коалиция с блока на Меркел, но след колапса на преговорите за „ямайски“ съюз партията на Мартин Шулц седна на масата за преговорите в Берлин – не без намесата на държавния глава Франк-Валтер Щайнмайер.   Воденият от канцлера на ФРГ политически блок ХДС/ХСС и ГСДП на Мартин Шулц обещаха да работят заедно с Франция за укрепване и реформа на еврозоната, ако успеят да съставят федерално правителство, предава AFP. „Искаме... в тясно сътрудничество с Франция, да укрепим и реформираме устойчиво еврозоната, така че еврото да може по-добре да издържа на глобални кризи\", се казва в проектодокумента на споразумението с обем от 28 страници, предадено на медиите.   ", "date": "2018.01.12", "title": "Консерваторите на Меркел и социалдемократите на Шулц пред нова голяма коалиция"}
{"url": "http://epicenter.bg/article/Evrodeputat-ot-zelenite-tarsi-pod-vola-tele--Vidya-diskriminatsiya-sreshtu-zhenite-v-klipa-za-evropredseda/144947/7/0", "text": "Евродепутат от „зелените“ явно търси под вола теле. Французойката Карима Дели коментира в туитър рекламния клип за българското председателство, като вижда в него демонстрация на неуважение към жените и едва ли не поощрение за сексуалния тормоз. Затова Дели настоява филмчето да бъде премахнато.   Карима Дели, която е председател на Комисията по транспорт и туризъм в Европейския парламент, написа в социалната мрежа следното: \"Противно на това, което се твърди в официалния клип на Съвета на ЕС, чието председателство този месец пое България: \"Не\" никога не значи \"Да\". Основно правило за съгласие и уважение към жените\".   Във филмчето се виждат двама младежи – момче и момиче, които се срещат във влака. Младежът пита нещо, момичето кима с глава. Глас зад кадър чете следния текст: „Когато я срещнете за първи път, може да останете с грешно впечатление. Не забравяйте, че тук „не“ може да означава „да“. Но евродепутатката явно е съзряла някакъв друг подтекст в клипа, заснет от режисьора Божидар Велинов, в който ролите се изпълняват от актьорите Лорина Камбурова и Бойко Кръстанов.   В отговор до Карима Дели в социалната мрежа „Туитър“ бе публикувано съобщение от българското председателство. „Съжаляваме да чуем, че има някакво недоразумение относно видеото. То ясно се отнася до българския навик за кимане на главата в знак на съгласие. Българското председателство е ангажирано с равни възможности и недискриминация. Това важно разискване не бива да се тривиализира“, се казва в съобщението от министерството на Лиляна Павлова.       \r\n \r\n", "date": "2018.01.12", "title": "Евродепутат от зелените търси под вола теле! Видя обида за жените в клип за европредседателството ни"}
{"url": "http://epicenter.bg/article/Elizabet-II--Kralskata-koronata-mozhe-da-ti-schupi-vrata/144958/7/0", "text": "Кралица Елизабет Втора се оплака от тежестта на короната във филм на Би Би Си, който ще бъде излъчен в неделя.   В него тя за първи път говори за коронацията си преди 65 години, съобщава БТА. Принц Чарлз е разказвал как майка му  на Св. Едуард, докато са го къпели като дете.  Кралицата носи   - тази и Имперската корона, която слага на официални събития. Такива са например откриването на годишната сесия на парламента, когато тя произнася речи, очертаващи законодателните планове на правителството.  - каза с усмивка Елизабет Втора. -  Документалният филм показва как тя се взира с любопитство и след това се усмихва, докато потупва перлите, висящи от короната, тежаща един килограм. Две от тях са купени от нейната съименичка кралица Елизабет I от династията на Тюдорите. , каза британската кралица. Елизабет Втора разговаря 1,5 часа с експерта по коронации Аластър Брус. , обясни той. Специалистът добави, че е останал с впечатлението, че Елизабет Втора не е привърженичка на тежката корона и е \"много практична\" в отношението си към този тип кралски украшения. Връщайки се към  , британската кралица каза, че е имала затруднения и с роклята. Тя била украсена с копринена бродерия, перли, златни и сребърни нишки.  , добави тя. Документалният филм, озаглавен \"Коронацията\", фокусира вниманието върху 2 юни 1953 г., когато кралицата е коронасяна след смъртта на баща си, крал Джордж Шести, предишната година. В продукцията са използвани архивни кадри, които показват децата на кралицата, принц Чарлз и принцеса Ана, тогава съответно на 4 и 2 години.   Източник: Дир.бг", "date": "2018.01.12", "title": "Елизабет II: Кралската короната може да ти счупи врата"}
{"url": "http://epicenter.bg/article/Ruskite-voenni-sa-unishtozhili-grupirovkata--izvarshila-atakata-sreshtu-bazata-v-Hmeymim/144981/7/0", "text": "Руските военни са унищожили групировката, извършила на 31 декември атака срещу руската база в Хмеймим, съобщава ТАСС, цитирана от \"Фокус\". Руската агенция се позовава на официална информация.  В проведената операция са взели участие специалните части, които са локализирали и унищожили базата, разположена според разпространените данни на границата със сирийската провинция Идлиб. На мястото са намерени няколко безпилотни летателни апарата, храни и амуниции. Унищожената групировка е определена като \"саботажна\".  В началото на януари руските власти разкриха, че на 31 декември срещу военната база в Хмеймим е извършен артилерийски обстрел, който доведе до смъртта на двама руски военнослужещи, припомня \"Фокус\".  ", "date": "2018.01.12", "title": "Руските военни са унищожили групировката, извършила атаката срещу базата в Хмеймим"}
{"url": "http://epicenter.bg/article/Veli-Chaushev---vaztorg-i-sazertsanie-/144960/6/0", "text": "  Вели Чаушев бе от любимците на българската театрална, телевизионна и кинопублика, един от жалоните на модерното театрално изкуство в България. Дълго ще се помнят негови емблематични роли в пиесите “Когато розите танцуват“ от Валери Петров, „Старчето и стрелата“ от Никола Русев, „Мистерия-буф“ от Владимир Маяковски, „Пътник без багаж“ от Жан Ануи, „Учени жени“ от Жан Батист Молиер, “Слуга на двама господари“ от Карло Голдони, „Съвест“ от Емил Манов, „Седмо: кради по-малко!“ от Дарио Фо, „Островът“ от Борис Априлов, „Мъртви души“ от Николай В. Гогол, „Сбогом конферансие“ от Григорий Горин, „С любовта шега не бива“ от Алфред Дьо Мюсе, „Клоунът и момичето“ от Мирон Иванов, както и десетки ярки телевизионни спектакли, сериали, мюзикъли и т.н.   Като актьор Вели Чаушев имаше удивителни превъплъщения – той бе еднакво убедителен както в комедийни, така и в драматични роли. Способността му за вживяване в характера на конкретния герой бе поразителна. Той владееше нюансите, полутоновете, полусенките, прекрасно модулираше гласа си, изключително пластичен бе като физическо присъствие на сцената и притежаваше рядко, понякога необяснимо чрез логически анализи, обаяние.   Сигурен съм, че една бъдеща сериозна история на българското театрално изкуство ще отдели достойно място на приноса на Вели Чаушев за развитието на българския театър. Без неговото присъствие репертоарът на редица театри, в които той е работил (например Хасковския драматичен, Държавния сатиричен) не би бил толкова интересен и разнообразен. Ако трябва да намерим събирателна метафора за актьорската философия на Вели Чаушев, ще кажем, че тя бе изцяло подчинена на схващането за първозданното значение на свободата на духа. Малцина са българските актьори, притежаващи такова изострено чувство не само за личната, индивидуалната свобода, но и за свободата като свръхзадача на човешкото съществуване.     Разбира се, едно от задължителните условия в актьорското изкуство е способността за превъплъщение, обличането винаги в различните дрехи на конкретния типаж. Но малцина съвременни актьори достигат до онази висока кота на медитация и съзерцателно съсредоточаване, при което напълно забравят собствената си индивидуалност и се превръщат в изобразявания персонаж. Вели Чаушев бе от тях за радост на десетките хиляди свои почитатели.   Много важна страна от таланта на Вели Чаушев бе рецитаторската му дейност. През последните години той се оформи като един от най-блестящите рецитатори на поезия от български автори. Показателен пример в това отношение бяха многобройните му рецитали по стихове на Валери Петров или Богомил Райнов, с които според мен той се доближаваше до легендарни наши артисти от по-близкото минало.   Не можем да не се удивляваме и тук на актьорската трансформация. Когато рецитираше „В меката есен“ на Валери Петров, Вели Чаушев бе пастелен, дискретен, замечтано съзерцателен, почти сантиментално разнежен. И ние, слушателите, в един момент ставахме съпричастни на въображаемия флирт между момчето и момичето, плахо пристъпвахме след тях по романтичните алеи на есента и тръпнехме в предчувствие и очакване кога най-сетне ще се случи първата целувка.   А когато рецитираше „Тръбачът“ на Богомил Райнов, тембърът му бе метален, мощен, призивен, гръмовен, и той заприличваше действително на бойния тръбач, миг преди да бъде достигнат от героичната смърт. Веят се окървавени знамена, чуват се предсмъртни писъци, черни облаци засенчват моравото слънце. С една дума баталната сцена достига своята неудържима кулминация. Сякаш присъстваме и ние слушателите, на бойното поле и около нас свистят шрапнели и куршуми и чуваме стенанията на умиращите.   Но талантът на Вели Чаушев бе толкова разностранен и необуздан, че пожела да се развие и в друга насока – Словото. Щастлив съм, че издателство „Захарий Стоянов“  през последните години преиздаде няколко негови ярки книги - „Разкази върху трамвайни билети“, „Сламчови работи“ (с великолепни илюстрации на Любен Зидаров), „Ще се видим довечера“. Приносна, увлекателна и завладяваща със сладкодумието си е книгата  „Кафе в Златоград“ , претърпяла няколко издания. Тази творба показва истинският дълбинен талант на разказвача Вели Чаушев, който съчетава анекдотичното със сериозното, и може с една фраза да предаде детайлно психологическо настроение, да очертае ярки и нетипични характери, да ни потопи в неповторимата атмосфера на патриархалния градец Златоград.   Разказите, новелите, есеистичномемоарните страници на Вели Чаушев са обагрени от същата вътрешна диалогичност, темпераментност и страст към импровизациите, каквато е характерна за неговите актьорски изпълнения. Разказвачът Вели Чаушев е сладкодумен, без да е многословен, увлекателен, без да е маниерен, задълбочен, без да е суховат или схоластичен. В тъканта на повествованието той винаги вплита глобалния образ на Театъра (театърът в личния живот на човека, обществения театър, театърът на сцената). От такава гледна точка можем да възприемем Вели Чаушев като своеобразен кентавър, чиято долница е действието, динамиката, непрестанната моторика на игровото начало, а горница – е експлозивния дух на разума, съзерцанието на ума, който провижда отвъд баналните материални измерения на делничното и превръща човека от мислеща тръстика (според израза на Блез Паскал) в демиург на Вселената.   Разбира се, венецът на словесното творчество на Вели Чаушев е последната му книга „Видения в небесния театър“. Идеята за тази книга се роди след десетки и десетки разговори с Вели Чаушев. Той бе един от главните участници в Националните културни празници „Албена“, които както интелигентните читатели на в. „Стандарт“ знаят, се провеждат вече 15 години в градовете на Североизточна България Велико Търново, Търговище, Шумен, Добрич, Каварна, Варна, Велики Преслав, Балчик, Генерал Тошево, Тутракан и др. Между отделните рецитали и срещи в градски и селски читалища, библиотеки и художествени галерии постоянно подбутвах Вели Чаушев да се затвори за известно време в някое уединено място, да потъне в съзерцание и да напише книга за актьорите и режисьорите, с които е работил през годините. Най-сетне един ден той сподели с мен, че конструкцията на книгата е готова, родено е прекрасното заглавие „Видения в небесния театър“ и той започва работа по нея.   За няколко месеца се родиха великолепни разкази, спомени, есеистично белетристични фрагменти, в които вдъхновеното въображение и памет на Вели Чаушев препускаше през времето и пресъздаваше пред читателя неповторими сцени и случки с Невена Коканова и Лео Конфорти, Иван Димов и Константин Кисимов, Георги Парцалев и Константин Коцев, Саркис Мухибян и Антон Горчев, Хиндо Касимов и Васил Попов, Венцеслав Кисьов и Любен Гройс, Георги Калоянчев и Зорка Йорданова, Апостол Карамитев и Григор Вачков, Олга Кирчева и Славка Славова, Коста Цонев и Любомир Димитров, професорите Боян Дановски, Владимир Трендафилов, Гриша Островски, Любомир Тенев и пр., и пр. В предговора много емоционално и прочувствено Вели Чаушев посочва какво всъщност представлява тази книга – спомени, мемоари или вдъхновено споделяне на собственото преклонение и радост от работата с тези изключителни творци десетилетия наред.   Ако трябва с една фраза да определим своето отношение към този многостранно надарен творец, ще кажем, че той бе изваян от възторг и печал, патос и смирение, динамика и съзерцание.         ", "date": "2018.01.12", "title": "Вели Чаушев - възторг и съзерцание "}
{"url": "http://epicenter.bg/article/14-fotografi-predstavyat-drevnite-obichai-na-Balgariya-v-Budapeshta/144985/6/0", "text": "Обичаят \"Мъжко хоро в Калофер\", провеждащ се всяка година на 6 януари, е включен в предстоящата изложба на Асоциацията на професионалните фотографи, която ще бъде открита в Будапеща на 18 януари 2018.   Експозицията е под надслов \"Древни традиции и обичаи от България\" и ще бъде показана в унгарската столица със съдействието на Българския Културен Институт - Будапеща.   Свои фотографии ще представят Александър Михайлов, Ани Петрова, Анастас Търпанов, Богдан Стойко, Владимир Мачоков, Евгени Димитров, Иван Василев, Йордан Йорданов, Лилия Йотова, Петър Абаджиев, Радила Радилова, Стефан Марков, Тихомира Методиева – Тихич, Цветан Томчев. Изложбената колекция представлява майсторски поглед върху уникални български традиции като нестинарството (древни, езически танци с боси крака върху въглени), кукерски ритуали (танцьори със страховити маски, старинни звънци, облечени в овчи кожи), надсвирванията с гайди, лазарките (пролетни танци на неомъжени девойки), мъжко хоро в реката (в ледените води на Йордановден), кушия (надбягване с коне по случай Тодоровден)... Сред общо 30-те произведения на майсторите на обектива има заснети още гроздобер, носии от различни краища на България, занаяти и други традиции, част от които са включени в списъка на световното културно нематериално наследство на ЮНЕСКО.   На откриването ще присъстват члeновете на АПФ Александър Михайлов, Анастас Търпанов и Цветан Томчев. Изложбата „Древни традиции и обичаи от България“ се осъществява с любезното съдействие на Българския Културен Институт – Будапеща.             До момента изложбата е гостувала в Москва и столицата на република Татарстан - Казан. Асоциацията на професионалните фотографи е неправителствена организация с фокус върху обединението, защитата и опазването на авторските и трудови права на професионалните фотографи в България. С дейността си АПФ цели да се превърне и в платформа за обмен на контакти, идеи и знания между колеги в национален и световен мащаб.          ", "date": "2018.01.12", "title": "14 фотографи представят древните обичаи на България в Будапеща"}
{"url": "http://epicenter.bg/article/Kevork-Kevorkyan--Bog-da-pazi-Balgariya--koyato-shte-pazi-Evropa-/144922/11/33", "text": " Някои неща минават и заминават, едва ли имате време за тях. Например, анкетите, които Би Ти Ви анонсира в обедните си новини. Ясно е, че не са особено представителни, но, въпреки това, в тях има интересни внушения. Тия дни питаха зрителите: Какво се промени за българите между влизането в ЕС и Европредседателството? Резултатите осем часа по-късно бяха: Нищо - 14% Живеем по-добре - 20% Живеем по-зле - 33% Много хора емигрираха - 26% Станахме по-големи еврооптимисти - 2% Станахме евроскептици - 2% Друго – 2% Пет дни по-късно, резултатите практически останаха същите. Те не са особено приятни. И ни подсещат и за друго. Дали това не се дължи и на хората, които открай време „продават“ европейската идея? *** Примерно, на Кунева, която завинаги се превърна в символ на налудното послушание? На несъстоялата се - заради дразнеща й неграмотност – еврокомисарка Желева? На комисарката-беглец Кристалина Георгиева, която направо заряза поста си, след като не успя да се вреди като шеф на ООН – но пък направи нужното, за да убеди Европа, какви интриганти сме? *** Ами външните ни министри? Даниел Митов не може да убеди никого за нищо, просто защото е човек-мъгла, напълно анонимен. Рутинно-глупашките кукуригания в Парламента пък нямат никакво значение, а и никой не им обръща внимание. Остава Бойко. Онзи ден той каза нещо знаменателно - в смисъл, че Председателството не му е бащиния, няма да си го носи вкъщи – само това оставаше. *** Все казват, че трябва да използваме Председателството – но не казват как. Няма кой да обговаря смислено европейската идея. Пропагандните номера, които използват, са прости пинизи. *** Откриването на Председателството бе в Народния театър, а не в НДК – за ремонта на който похарчиха луди пари. Сигурно някой им е подшушнал, че, ако е в НДК, ще се направи апология на „онзи“ режим, който го построи. Хайде да отидем в Народния театър - него поне не го са го правили по време на соца, макар че ако тогава не го ремонтираха на два пъти, сега щеше да прилича на Желязната църква /преди ремонта й/. Ако ще се плашат от такива намеци, тогава Председателството да го бяха открили в софийската Сангога, здраво щяха да им ръкопляскат. *** Служат си с елементарни заклинания, по тертипа на соц пропагандата от най-дърварския й период - дори тя беше далеч по-убедителна. Само че това става на фона на Брекзит – а англичаните винаги знаят повече от всички останали, на ръмженето на Орбан, на откритите несъгласия на Полша и пр. *** Нашенските Европоиди по начало се страхуват да говорят на населението, а и без друго кредита им на доверие практически е нулев. Народът не им обръща внимание, иначе щеше да сътвори нова поговорка: „Станал европоид, преди да стане българин!“ *** Европоидите се провалиха още с разкрасяването на Прехода - никой вече не е толкова глупав да прави вятър на тази Блудница. Сега не се справиха и с Председателството. *** Можем да си осигурим някакво внимание само по нестандартен начин - ако, например, заседанията на Председателството се провеждаха в някой град от Северозападна България, за да се види колко сме цъфнали и вързали. *** Сега еврошефовете ще ги хранят с гурме-шедьоври - а те ще се чудят, защо тогава навсякъде виждат цървули. *** Вече дори изборите печелят с инфантилни клишета, та ще си губят времето с ефикасна пропаганда на Съюза. Така и не се научиха да говорят смислено за предимствата му. Там ни е мястото,разбира се, и да палим свещи, че изобщо ни приеха макар и като Пъдарите на Съюза. Но някой трябва да обясни, защо сме Председатели - а сме на второ място в света по смъртност. Защо за цели десет години това не бе променено? Би било много любопитно да чуем отговора на Юнкер - а не да се лигавят с него. Може да ни оставят за вечни „председатели“ - но кога ще се промени другото? Ритуалите са неизбежни, бюрокрацията живее и покрай тях – но отговорите на тези въпроси са не по-малко важни. *** Подобни ритуали са Раят на Празнословието: Юнкер каза по време на откриването, че всички българи отброявали по часовниците си времето до началото на Председателството ни. Как да не му повярваш – още повече, че той много обичал шопската салата. *** Заглавието на тази дописка цитира думите на Волен Сидеров при откриването на новата парламентарна сесия: „Бог да пази България, която ще пази Европа!“* Отначало те ми прозвучаха наивно-празни. После си дадох сметка, че предизвикват въображението ни, има една скрита ирония в тях – до там ли сме я докарали, че ще пазим Европа. Очаквана народна поговорка: „Опази най-напред себе си, пък тогава мисли за другите“. Ще ми бъде интересно да науча, как вие четете думите на Волен. *** А една софиянка каза по телевизията: „Нека гостите да видят, каква красива природа имаме - и колко красиви са българите“. Красиви са – обаче дали не е по-важно да не са толкова бедни. *** Доналд Туск пък ни съобщи, че сме потомци на Спартак.  ", "date": "2018.01.12", "title": "Кеворк Кеворкян: Бог да пази България, която ще пази Европа*"}
{"url": "http://epicenter.bg/article/Vladimir-Kostov--Balgariya-ima-gorchiv-opit-za-posleditsite-ot-razrushavaneto-na-semeystvoto/144923/11/0", "text": "Така е. Докато бъде официално открит периода на председателство на ЕС от България, и ето - в неделя, 14 януари - изтича 1/13-а от броените дни. Всеки знае от опит, че и останалите \"ще се изнижат\" по същия начин. Ще се успее ли в кабинетите и в заседателните зали, и - най-вече - извън тях, в обществото, да се види и досегне най-важното?  ​ Преди да започнат да се отброяват дните на българското председателство, някои европейски медии отделиха внимание на оценките, че между страните в ЕС България била най-бедната и най-корумпираната. Едва ли не с очудване, че \"такава страна\", поема председателството на ЕС. Ръководителите на ЕС, и преди, не само на тържествените церемонии в София, се дистанцираха от тези не съвсем ясни по целите си внушения.  Но останаха някои недоизказани неща. Сравнителните оценки в една или друга област са ли основание за някакво категоризиране и съответно за дискриминиращо отношение към една страна членка на съюза? Било то и само като усилие за формиране на определено обществено мнение и настроение? Съществуват ли някакви, макар и негласни критерии, коя страна може да председателства, например?  Има, разбира се, и друг възможен прочит на проявения подчертан интерес към \"бедността и корумпираността\" на България. Тази голяма загриженост и внимание към положението в България, не беше ли удобен ход, за да не се говори за начина и за проблемите, с които ЕС влиза в поредния период на ново председателство?  Напредъкът на популистките партии в редица страни членки на ЕС, кризата в отношенията с Великобритания, разногласията по политиката спрямо мигрантите, кризата в националния идентитет, която не се ограничава до това, което става в Каталония, почти безизходицата в отношенията с Русия, проблемите в тези със САЩ при президентството на Тръмп и т.н. и т.н. При състоянието на съвременния свят, никак не е чудно, че ЕС е пред сложни проблеми. Въпросът е как да се намира път с някакъв шанс за успех и да се избегват решения, които скоро биха се оказали погрешни.  Не подценявам ни най-малко усилията, които се правят от българска страна, в дневния ред на председателството да намерят място и евентуално решение въпроси, отнасящи се до западните Балкани и въобще Югоизточна Европа, включително отношенията с Турция. Струва ми се, че в това отношение българските пожелания срещат разбиране в Брюксел и това е положително. ​Струва ми се обаче, че ще бъде добре, ако в една или друга форма, се намерят начини и изразят български становища и по някои от основните направления на политиката на ЕС. Защото може България да е в едно или друго отношение \"най-такава\" и \"най-онакава\" в ЕС, но това не означава, че нейният исторически път е излишен като поука и пример за съюза. /Както и този на всяка от страните членки/.  Очевидни са рисковете, които носи за ЕС прекомерната бюрократизация. С всяка година те се увеличават. България, заедно с другите източно европейски страни, има преживян горчив опит от бюрократизацията в рамките на така наричания \"съветски блок\". Фатална заблуда е мнението, че бюрократизацията при съветския режим е била нещо лошо и пагубно, но в ЕС, облечена по европейски, тя се превръща в нещо благородно и ефикасно. И в единия и в другия случай, тя руши обществото и го отдалечава от същността на демокрацията.  В последните две-три десетилетия, ЕС /и не само той/ живее под все по-силен натиск за промяна, по същество - разрушаване, на традиционното семейство и на ролята му като опора на обществото и на личността.   Споровете около Истанбулската конвенция са само един момент от много по-всеобхватен процес в тази област. България е, една от европейските страни, а дали не и единствената, която има в историческия си път пример за последиците от разрушаването, в значими размери и за дълго време, на семейството в неговата обществена роля. Имам предвид развилото се в продължение на няколко века богомилско движение или богомилска ерес. Колкото и романтични да изглеждат в някои отношения богомилите, разрушавайки традиционното семейство, богомилството отслабва непоправимо българската средновековна държава и обективно улеснява, наред с другото, и падането й под ударите на Османската империя. Не е ли споменът за този горчив исторически опит на България нещо, което може да бъде полезно за ЕС днес? Кой друг би могъл да го напомни на европейската общественост, ако не България?  В периода на българското председателство на ЕС, на България ще се случи да отбележи 140 години от 3 март 1878 година. 140 години през които България е непрестанно обект на борби за влияние между великите сили. Малко са моментите, в които едни или други български политици успяват да наложат разбиране и съобразяване с българския национален интерес. Някои от страните, с които сме днес заедно в ЕС, са играли през тези десетилетия активна роля на Балканите, с оглед, като правило, своите собствени интереси. Ще бъде плюс за българското председателство, ако не се задоволи с протоколно отбелязване на годишнината, а намери начин да изрази мнението на страна и общество, били обект на съперничествата между големите и благодарение и на това, способни да формулират гледища и предложения за нова политика в нашия район и на нашия континент. Защото нека не се заблуждаваме, Балканите и с това и България, са и днес не по-малко обект на съперничества и противостояния.  Особено когато дните са броени, както е с нашето председателство на ЕС, няма по-важно от това да знаем какво искаме да направим и да кажем и да не пропускаме нито ден без дума и стъпка в избраното направление. Дано поелите отговорността да говорят и действат от името на България го направят!", "date": "2018.01.12", "title": "Владимир Костов: България има горчив опит за последиците от разрушаването на семейството"}
{"url": "http://epicenter.bg/article/Simeon-Nikolov-/144936/11/0", "text": "Резултатите от третото заседание на Консултативния съвет за национална сигурност при Президента по тема, свързана с ролята на България в общатна политика за сигурност и отбрана, бяха оценени положително, но останаха недоизказани причините за нашата недостатъчна подготвеност за новата европейска интеграция в отбраната и рисковете в изпълнение на приетите предложения. Защото от всички предложения по първото заседание на КСНС от май миналата година досега бяха изпълнени само две от препоръките, втората – само преди броени дни– приетия от правителството Национален план за нарастване на раздходите за отбрана на 2% от БВП до 2024 г. съгласно поетите задължения в рамките на НАТО.  но ние като че ли свикнахме да наричаме успешни неща, които в други държави са нещо естествено, като задължителното обединение около приоритетите по националаната сигурност. А в случая може би поемането на председателството на Съвета на ЕС изигра известна сплотяваща роля,  .   Положителното е, че   който компетентно и с усилията на всички основни ведомства в държавата може да предложи алтернативи, въпреки че в самите доклади, изнесени на заседанието с малки изключения нямаше конкретни идеи, прогнози, сценарий и визия за справяне с тях.    дори и експерти, към подновената още преди две години инициатива, дори и след приемане на Глобалната стратегия на ЕС от юни 2016 г., Плана за действие в областта на европейската отбраната от ноември същата година и сформирането на първите структури. Докато в България оттеглихме доклада за състоянието на армията ни заради формулировката, че със затруднения изпълнява конституционните си задълженията,  и Общата политика за сигурност и отбрана се превърна в една от малкото теми, по които страните-членки можеха да покажат солидарност. ЕС си даде сметка, че в това състояние на европейска интеграция в отбраната не може да отговори на собствените си амбиции да бъде геополитически фактор. Загубите от дублирани производства на бойни платформи надхвърли 25 млрд евро.   Едва в края на октомври 2017 г. една сериозна конференция с президента Радев, премиера Борисов и много политици и експерти по идея на лидера на ПЕС Станишев хвърли повече светлина върху проблематиката. Но дори и след нея интересът към единствената в Европа книга на тема  , не предизвика интерес, дори нямаше въпроси за това, какво съдържа поне раздела за България. А създаденият     А член 46 от Лисабонски договор, на която база стъпи т.н «Постоянно структурирано сътрудничество» позволява на страни–членки, чиито военни способности отговарят на по–високи критерии да обединят усилията си във военната област без да изчакват по–слабите си партньори. Така,   и 10–а бронетанкова дивизия на Германия, а Париж и Берлин обявиха плановете си за нов изтребител от пето поколение. Вярно е, че ние изградихме 5 батальонни бойни групи от състава на механизираните бригади, но поради невъзможността от превъоръжаване не можем да ги включим в пълния спектър на операции. Но нека си признаем, че борбата за включване и ръководство на проекти и за заемане на кадрови постове в съответните структури се водеше преди окончателното приемане на съответните документи, а България не прояви инициатива. Дори за Центъра за специализация и обучение и база данни за офицерите отдавна бе решено, от кого ще се ръководи.   Последното заседание на КСНС при президента илюстрира най–ярко последиците от тази безотговорна политика:   Но още по–голямата беда е, че тези проекти не допринасят въобще пряко за повишаване на бойните ни способности, защото касаят логистични задачи, свързани с прехвърляне на съюзнически въоръжени сили през България и надграждане на системата за морско наблюдение. С малко усилия и това може да бъде представено за «изграждане на способности», но истината е, че ние отново сме само територия, а не реална военна сила.   КСНС похвали правителството за приетия План за достигане до 2024 г. на 2% от БВП за отбрана, но след това решение от срещата на НАТО в Уелс през 2014 г., единствено в България се премълчава факта, че то не върши работа не само на нас, поради огромната разлика между абсолютните стойности за придобиване на модерно въоръжение между една бедна и една богата страна. Затова бяха приети 11 входно–изходни измерители за оценка приноса на съюзниците, между които процентът на личен състав, самолети и кораби, които реално отговарят на изискванията за участие в операции, а оттогава никой в България не ги цитира, защото ще „лъсне” истината, че не изпълняваме поетите задължения и на практика сме предимно консуматори на сигурност.  . -  Събитията с Общата европейска отбрана ни изпреварват, а ние не сме приели още проекта за актуализирана Стратегия за национална сигурност. В експертната общност преобладават оценките, че ни е необходима напълно нова Стратегия, а представеният проект търпи много критики. Не е извършен многократно предлагания Преглед на целия сектор сигурност и отбрана. Как тогава да се включим в новата Обща европейска отбрана? –   една от най–големите причини за изостаналостта на отбраната ни– липсата на приемственост. Защото днес можеше и да не говорим въобще за многоцелеви изтребител, ако през 2009 г. новото управление на държавата не бе спряло всички проекти, а този за бойните самолети бе почти пред приключване, съгласно поетите пред НАТО ангажименти, и новият министър на финансите не бе съкратил военния бюджет с около 300 – 400 милиона лева. –  , чието изплащане протича в рамките на 7–10 години е азбучна истина във всички нормални държави, но не и за финнансовите министри в България. –   е другата ахилесова пета в областта на сигурността. Така стигаме до широкия спектър от въпроси, свързани с прикриваната зад смокинов лист липса на култура по сигурността в политиците, унижаването на българските военни, вместо да им свалим шапка за това което правят на ръба на оцеляването на армията, подценяването на военната експертиза, развитието на ръководни кадри с визия и т.н. –  , които от години поглъщат финансови ресурси, саботират реформи и проекти и правят професията на военния неконкурентноспособна. Едва ли шесте месеца председателство ще стигнат за промяна на манталитета, с който работим на парче или се гордеем с идеите си за отлагане на проекти за да стартирали едновременно, което е все едно да шофираш с една спукана гума, защото другите три още не били за смяна.  Безспорно, темата на последното заседание на КСНС при президента бе избрана сполучливо. Но «Постоянното структурирано сътрудничество» крие както шансове, така и рискове за една малка, бедна и за съжалание неподготвена достатъчно страна да не постигне изцяло поставените цели.  в заключителния документ на КСНС , ако докладите съдържаха анализ на международната среда за сигурност и факторите, които ще въздействат върху усилията ни и то не само по изключително важния Регламент за създаване на Европейска програма за промишлено развитие в областта на отбраната, но и по приоритета на българското председателство за Западните Балкани, където външни интереси и регионални проблеми ни поставят определени граници на възможностите ни.  Въпреки че решително подкрепяме сценария за «споделена сигурност и отбрана», трябва да разсеем илюзията, че е възможна обединена европейска отбранителна индустрия, защото тя се превръща в глобална, защото е зависима от суровини от други континенти и защото износът й е до 95% за страни извън Европа.  крайно необходимата задача да потърсим съмишленици за предоговаряне на финансовата рамка от 5 млрд евро за изграждане на способности, от които само 1 млрд от ЕС, а останалите 4 млрд от страните–участнички и съответен механизъм за такова преструктуриране. Защото 4–те милиарда могат да се окажат непосилни за по–бедните страни и бъдат изхвърлени в периферията или да бъде провалена цялата инициатива.  дейност по военни проекти, което се поема изцяло от ЕС и възлиза на 500 млн евро за две години /2019–2020/ има реален риск тези средства да се изчерпят още в самото начало, ако в създаваните консорциуми от малки и средни фирми се включат по–мощни такива. Очевидно, че Бълария като председателстващ трябва да наложи някакви норми при обсъждането на Регламента за създаване на Европейската програма. На председателстващата Бълария й предстои трудната задача да изглади различията между Съвета и ЕП по бюджета и възможността за участие в проектите на фирми от трети страни. А вследствие изискването вложените средства да остават в ЕС, под въпрос ще бъде да не допуснем разминаване при организираните търгове с нашите пристрастия за придобиване на задокеански самолети, бронирани маши ини и т.н.  на българската отбранителна индустрия, научни звена и области, в които имаме потенциал за ефективно участие, ще разкрие отново тъжната истина за състоянието на научно–изследователската и развойна дейност, която дълги години бе безотговорно недофинансирана и недалновидно съкращавана, а кадри и изобретения изтичаха към чужди държави и фирми. Тук би трябвало да се акцентира на наши постижения в създаването на защитни брони, средства за прикриване на бойни платформи от вражески радари, магнитни противокораани мини, протвохеликоптерни мини, радиосмутители, производство на дронове, киберотбрана и др.  Разбира се, че не можем да се включим в такъв от категорията на създаването на нов многоцелеви изтребител от пето поколение, заявен от Германия и Франция. Остават евентуално възможности за подизпънителска дейност или финансово участие, каквото имахме в проекта за стратегически военновъздушн траспорт.  Шесто, всички заявени в заключителния документ на КСНС намерения ще се обезмислят, ако горните участия не бъдат гарантирани финансово. А тригодишните финансови прогнози на българскто правителство не дават никаква надежда за това. И тъй като днес се навършват 110 години от създаването на Българското военно разузнаване, да си дадем сметка, че няма дейност на планиране и вземане на решение в МО, която да не започва с доклад на военното разузнаване. Онова недофинансираното, целяващо в ъгъла след погромите на земеделци и политикани.   Да готвиш нови стратегически документи със стария екип е все едно да ремонтираш къщата си отоново с «пишман майсторите», които вече са я съсипали. Първо трябва да има визия за развитието на армията и характера на бъдещите войни.      Роботизацията в модерните армии върви с ускорени темпове. Бойните действия в градски условия и борбата срещу хибридните заплахи поставят съвсем други изисквания за способностите. Класическите ПВО–системи стават безполезни пред нови модели самолети и ракети. Необходими са ни командири с други качества и военачалници–визионери.   Затова зад думите на президента Румен Радев от 11.01.2018 г. при откриването на Българското председателство на Съвета на Европа, че «    които се нуждаят от осмисляне и много отговорен подход към тях.", "date": "2018.01.12", "title": "Симеон Николов: България няма визия за развитието на армията и характера на бъдещите войни."}
{"url": "http://epicenter.bg/article/-quot-Ikonomist-quot--v-reportazh-za-obezlyudenite-sela--Ako-adat-sa-drugite-hora--Balgariya-e-ray-/144941/11/0", "text": "Ако адът са другите хора, Екатерина Светулкова, 82-годишна жителка на село Баница в Северозападна България, трябва да е в рая, пише британското списание \"Икономист\" в статия под заглавие \"Ако адът са другите хора, България е рай\".   \"Тук няма жива душа\", въздъхва Светулкова. Децата й живеят другаде, останали са й малцина приятели и тя не знае към кого да се обърне, ако има нужда от помощ. \"Това е страшна самота\", добавя тя.   Списанието цитира прогноза на ООН, че населението на България ще намалее от 7,2 милиона на 5,2 милиона през 2050 г., което би я направило страната с най-бързо топящо се население в света (следващите девет са също в Източна Европа. Демографската катастрофа се проявява особено силно в селата и е най-жестока в занемарения северозапад - най-бедния район в най-бедната страна в Европейския съюз. България може би е най-екстремният случай на обезлюдяване в Източна Европа, отбелязва \"Икономист\". Посткомунистическият преход бе особено травматичен и отлаган в тази страна. Стотици хиляди младежи се стекоха в по-богатите и по-стабилни стани в Западна Европа, а в България останаха по-възрастните и по-неквалифицираните. Правителствата произвеждаха безкрайни стратегии, за да спрат демографския спад, но напразно. Вицепремиерът Валери Симеонов, лидер на крайнодесния Национален фронт за спасение на България, казва, че се готвят политики за привличане на работна ръка от чужбина, но това не се отнася за бежанци - той ги нарича \"авантюристи\", които искат да източат благата на Европа. Румен Радев, президентът социалист, обещава, че няма да допусне България да стане \"мигрантското гето на Европа\" пише \"Икономист\".   Списанието коментира по този повод, че малцина обаче са бежанците, които искат да останат във враждебна страна с ниски доходи. Оптимистите гледат към добре управляваната Естония, която загуби 17% от населението си, след като се освободи от съветското господство, но напоследък се радва на нетно връщане на хора. България се справя добре в икономиката - заетостта е по-висока от всякога и държавните финанси са в добро състояние, но корупцията, бюрокрацията, лошото образование и гангстерската престъпност я петнят пред чуждите инвеститори. Перспективите на България сега са малко по-добри и мрачните хора в нея са го забелязали - миналия месец анкета показа, че мнозинството от българите гледат с оптимизъм за първи път от 20 години. Но в бъдеще далеч по-малко българи ще споделят това добро настроение, пише в заключение \"Икономист\".  ", "date": "2018.01.12", "title": "\"Икономист\" в репортаж за обезлюдените села: Ако адът са другите хора, България е рай!"}
{"url": "http://epicenter.bg/article/Ruski-ekspert--Politikata-na-Sofiya-kato-predsedatel-na-ES-shte-se-opredelya-ot-Berlin-/144951/11/33", "text": "От 1 януари 2018 г. България зае поста председател на Съвета на ЕС, а през юли 2018 г. ще я смени Австрия. Като имаме предвид германското влияние в България, можем да разберем, че през 2018 г. председателството на Съвета на ЕС ще премине под знака на политиката на Берлин. Бившият председател на Европарламента Ханс-Герт Пьотеринг, председател на Фондация \"Конрад Аденауер\" и близък на Ангела Меркел, вече пое негласни задължения като съветник на българското правителство.  Заедно с това Берлин вече разполага червените знаменца, обозначавайки докъде е позволено на България да действа като председател. Пьотеринг вече призова българския премиер Бойко Борисов (от прозападната партия \"Граждани за европейско развитие на България\" – ГЕРБ) да дисциплинира партньорите от управляващата коалиция за продължаване на проевропейския курс. Това беше намек за членовете на съюза на евроскептиците-националисти \"Обединени патриоти\" (с 27 места в парламентеа), с които ГЕРБ (95 места) беше принудена да формира правителствена коалиция след парламентарните избори през 2017 г., за да се противопоставят заедно на Българската социалистическа партия (80 места).  Представители на \"Обединени патриоти\" в правителството са вицепремиерът по икономическата и демографска политика Валери Симеонов и вицепремиерът и министър на отбраната Красимир Каракачанов. И двамата са ярки критици на миграционната политика на Брюксел, при това Каракачанов заяви, че е готов да сдържа мигрантските потоци от Турция с помощта на военна сила.  Пьотеринг ще следи на място в София за това \"Обединените патриоти\" да не внасят идеологически дисонанс в проевропейската политика на София. ГЕРБ е член на Европейската народна партия (ЕНП), която е представена във всички политически институции на Европейския съюз и вътре в която най-силни позиции имат ХДС на Ангела Меркел и баварският ХСС.  ХДС се смята за учредител в сянка на фондация \"Конрад Аденауер\", където Пьотеринг е председател. Фондацията работи и с младежката структура на ГЕРБ, консултира министъра на външните работи на България Екатерина Захариева и много други български политици. Своето назначение като съветник на българското правителство Пьотеринг нарече \"признание от страна на София за дейността на фондацията, работеща в България от 1994 г. и подкрепяща европейския курс на страната\".  Най-действеният лост за германското влияние в България е икономиката. През 2016 г. тогавашният президент на България Росен Плевнелиев даде на икономическите отношения с Германия статут на стратегическо значение. През 2017 г. новият български президент Румен Радев продължи тази линия.  В България работят над 4500 германски фирми, 1200 от тях са открили свои представителства в страната, 60% възнамеряват да разширяват присъствието си в бъдеще. Евентуално тяхно излизане от българския пазар сериозно ще засегне българската икономика. А като главно достойнство на България германският капитал назовава евтината работна ръка.  България получи членство в Европейския съюз преди 11 години – достатъчно дълъг срок, за да покаже пред света успехите на европейската интеграция. Вместо това страната от година на година губи промишления си потенциал, превръщайки се в аграрна провинция на Европа.  По данни на Евростат, 40% от българите живеят в бедност; 45,6% от българските деца живеят при неблагоприятни икономически условия. Особено тежко е положението на възрастовата група под 16 години: за 42,4% от тях месото и рибата са прекалено скъпи продукти, а 40% не могат да си позволят всеки ден плодове и зеленчуци.  Затова пък изгодите за Германия са налице. За нея България е доставчик на евтина работна ръка (към края на 2016 г. в Германия работят 260 000 български мигранти) и производствен цех за стоки с ниска себестойност, от което германският капитал успешно се възползва. По себестойност на произведената продукция от западните фирми, която е едва 4,4 евро на час, България е извън конкуренцията сред другите страни от ЕС. Както и по размера на минималната работна заплана – едва 235 евро.  За България Германия (заедно с Австрия) е водещ търговски партньор, докато в списъка на германските търговски партньори България заема 45-о място. През 2016 г. Германия е изнесла в България стоки на стойност 3,5 млрд. евро.  Интересен е фактът, че членството в ЕС под опеката на Германия води до това, че \"европеизацията\" на България регресира. През 2007 г. България е на 51-о място по свобода на словото, докато през 2017 г. пада на 109-о (по данни на правозащитната организация \"Репортери без граници\").  Управлението на партия ГЕРБ, която присъства на политическата сцена на страната от 2006 г. и три пъти е печелила избори за Народно събрание, вече се назовава от някои като \"ерата на олигарсите\". При това във външната политика България на практика е лишена от самостоятелност.  \"Ако германците имат ясна позиция, ние се съгласяваме с нея. При други обстоятелства действаме така, както пожелае Европейската комисия\", обяснява външната политика на София бившият министър на правосъдието Христо Иванов.  Заемайки поста председател на Съвета на ЕС, България обяви като един от приоритетите си съдействието за интеграцията на страните от Западните Балкани в ЕС. И направи това не без подсказване от Берлин. Пьотеринг също отбеляза важността на участието на София в западно-балканските дела.  Едновременно с това Западните Балкани са обект на повишен интерес от страна на Китай и Берлин въобще не се радва на това. И докато в Брюксел преценяват перспективите за приемане на западно-балканските държави в ЕС, Пекин им предлага изгодни икономически сделки.  През 2016 г. Китай взе в свои ръце управлението на гръцкото пристанище Пирея, за което предвижда ролята на логистичен център в Средиземноморието в рамките на проекта \"Един пояс, един път\".  В по-нататъшните планове на Пекин Балканите трябва да се превърнат във входен пункт за експорта на китайски стоки в Европа. Китай подписа споразумение за стратегическо партньорство със Сърбия, инвестира в транспортни проекти в Македония и в скоростна жп-линия Белград – Будапеща.  Еврокомисията вече започна разследване на последния проект, търсейки повод да го отнеме от китайците и да изисква провеждането спрямо Пекин на \"единна европейска политика\".   ", "date": "2018.01.12", "title": "Руски експерт: Политиката на София като председател на ЕС ще се определя от Берлин "}
{"url": "http://epicenter.bg/article/Lyubomir-Kyuchukov--Dosega-nyama-predsedatelstvo--otcheteno-kato-neuspeshno/144967/11/34", "text": "- Какво може да постигне България. На първо място да реанимира Солунския дневен ред, приет по време на гръцкото председателство през 2003 г. Той очертава европейската перспектива пред Западните Балкани, нещо, което през последните години беше забравено и се превърна в инерционна величина. На второ място, България трябва да се опита да генерира политики за региона и да динамизира процеси, които да доведат до тази интеграция. В международен план ситуацията в момента е благоприятна за този български приоритет. Европа се бои, както от Западните Балкани, така и за Западните Балкани. От тази гледна точка евроинтеграцията на региона отново излезе достатъчно високо в дневния ред на ЕС, а и на НАТО през призмата на европейската сигурност и стабилността на региона. - - Тук проблемите са поне два. Първо, за голям период от време самата перспектива беше изчезнала като хоризонт. Да си спомним изказването на Юнкер, който в началото на мандата си каза, че до 2020 г. не предстои ново разширяване. Това бе логично като времева прогноза, но контрапродуктивно от гледна точка на процесите, защото обществата в Западните Балкани загубиха силен импулс за реформи, а алтернативата пред Западните Балкани е евроинтеграция или национализми. И виждаме, че след това дезинтересиране на ЕС от региона, национализмите се засилиха. Това всъщност е обективно, защото в Западните Балкани имаме страни, които за пръв път получиха нова държавност, а някои от тях – първа държавност. Те бяха изправени пред една много сложна задача – да съвместят две трудносъчетаеми стратегически цели – от една страна да утвърждават суверенитет, да изграждат граници, да консолидират национални общества, а от друга страна – да се готвят за премахване на граници и отдаване на суверенитет през призмата на членството в Европейския съюз. И естествено, когато едната компонента намали своето влияние, се засили другата. - Трудно може да се говори за старт на председателството, защото засега имаме само официални прояви. Официалните прояви не предизвикват интрига. Интрига има единствено през призмата не кой присъства, а кой отсъства. Затова тук интрига нямаше. - - Да, всички присъстваха. Официалните прояви свършиха, това, което предстои е работа и реална отговорност. Тук има една опасност. През 1992 г. Франсис Фукуяма обяви края на историята. Но историята бързо го опроверга. Днес в България човек остава с впечатление, че история никога не е имало. И че нейното начало започва на 1 януари 2018 г. – с българското председателство на Съвета на ЕС. Председателството не е парад от събития и ръкостискания. А част от отговорен политически процес. - Това са жестове, които естествено, могат само да ни радват. Но те нямат реално отражение върху резултатите и успеха на едно председателство. Това е уважение към страната домакин, за което ние можем само да бъдем благодарни на Туск. - Основно по затварянето на т.нар. европейски досиета – тези дългосрочни политики, които преминават от председателство в председателство и които се финализират с приемането на съответните нормативни документи. Българското председателство наследи от Естония към 120 такива досиета, включително и основния естонски приоритет – цифровия пазар, който Естония не успя да затвори. Очаква се по време на българското председателство да бъдат добавени още около 20 досиета. Това е единият обективен критерий. Вторият е доколко България ще успее да покаже, че има движение по основната й цел – европейската перспектива за Западните Балкани. Но досега всички председателства са били отчетени като успешни. Ключово е това как ще бъдат запомнени. - Това е важно доколкото отразява позиция на самата Европейска комисия. Но решенията се взимат от Съвета, т.е. от държавите-членки. Трябва обаче да имаме предвид, че както Шенген, така и еврозоната, в момента са нещо повече от просто Шенген и просто еврозоната. Защото те очертават мястото на всяка страна в бъдещата архитектура на Европейския съюз. А всъщност това, без да бъде точка от дневния ред, ще бъде основната тема в дебатите на българското председателство – накъде ще върви Европейският съюз. Става дума за това дали ЕС ще тръгне по линия на едно ядро и периферия, при което, ако България не бъде в Шенген и еврозонта, отива във втората категория. Или ЕС ще върви към една по-задълбочаваща се интеграция с участието на всички страни, включително и България. - Тук дори не става дума за клуба на богатите и развитите. Тук става дума за това дали ще бъдем пълноценни членове на ЕС или, отсъствайки от някои от неговите формати, ние обективно няма да бъдем част от съответните политики. Ако България в рамките на следващите година и половина не успее да убеди страните членки, че нейното място е в Шенген като външна граница, която тя достатъчно успешно защитава, това ще постави страната ни в трудно положение. Що се отнася до еврозоната, там процесите на интеграция очевидно ще се задълбочават, за да може самата еврозона да функционира нормално и да не бъде заплашена от кризисни явления. В политически план присъединяването на България към еврозоната е елемент от това къде е нейното място в бъдещия ЕС. Друг е въпросът, че самото присъединяване към еврозоната трябва да бъде подложено на много сериозен икономически и социален анализ – какви плюсове и какви минуси ще ни донесе. Очаквам такъв анализ от правителството, както и мерки за преодоляване на евентуални трудности и негативни ефекти. - Когато става дума за тези формати – да. Защото тогава ще има нов процес на евентуално кандидатстване и присъединяване към тези структури – Шенген, еврозона или други формати, в които Българя не членува. Практически, това ще означава поредица от повторни кандидатствания в структури, които формират това бъдещо ядро на Европейския съюз. - Това не е проблем на Брюксел. Тази конвенция е част от дейността на Съвета на Европа. Има редица страни, които не са я ратифицирали. За съжаление, дебатът по този въпрос е твърде повърхностен и с много малко познаване на самата тема. Всеки, който отвори сайта на Съвета на Европа и съответно текста на самата конвенция, ще види, че има доста страни, които са я ратифицирали. Почти няма страна, която да се е присъединила, независимо дали е вече е ратифицирала или не конвенцията, без съответните уговорки. По много и най-различни членове от конвенцията. По самата проблематика на конвенцията – изкореняване на домашното насилие, няма никакви спорове. Така че ратификацията на конвенцията е нещо естествено. Оттук нататък в България трябва да се проведе политически дебат, който да изкристализира в декларация на Народното събрание, която да се връчи заедно с ратификационните документи и която да отрази виждането на България по текстовете, спорни за нас. - По-скоро бих изчакал края на председателството, преди да правя някакъв коментар. Често непознаването на ситуацията в България води до това, че България като цяло се свежда до две две или три клишета. Това, което ни дава председателството, е възможност за оформяне на доста по-разнообразна и балансирана картина на страната.", "date": "2018.01.12", "title": "Любомир Кючуков: Досега няма председателство, отчетено като неуспешно"}
{"url": "http://epicenter.bg/article/Branimir-Botev---Zelen--i--ekolog--v-Balgariya-se-prevarnaha-v-mrasni-dumi/144974/11/0", "text": "    Мимикрията е начин за оцеляване в природата, но хамелеонщината е една от най-противните форми на обществено поведение  В България има над 500 концесии за добив на подземни богатства и инертни материали, но срещу тях ЗЕЛЕНИТЕ не протестират. Публична тайна е, че се използва цианидното извличане на злато и успоредно с това сребро, платина и други ценни и цветни метали, което може да доведе до дългосрочно увреждане на почвата, водите, въздуха и природата на България. Но срещу това ЗЕЛЕНИТЕ не протестират. По 67 концесии, концесионерите не плащат нищо за добиваните от тях суровини. Това са природните богатства на България, но срещу това ЗЕЛЕНИТЕ не протестират.  Най-големият, концесионер добиващ злато в България заплаща концесионна такса в размер само на 1.5% от общата стойност на добитото от него злато. Но срещу това ЗЕЛЕНИТЕ не протестират. Замърсеността и запрашеността на въздуха в София и в другите големи градове на България бие всички негативни европейски рекорди. Скоро бяха измерени нива на замърсяване и запрашеност на въздуха над 7 пъти над допустимите за човешкото здраве норми, както в София, така и в Пловдив, Плевен, Русе, Велико Търново, Кърджали, Бургас, Варна и другаде, но срещу това ЗЕЛЕНИТЕ не протестират. В България има установени над 2000 незаконни сметища (в София 139, в Бургас 52, в Пловдив 26 и т.н.), които унищожават природата, отравят въздуха, водата и почвата, но срещу това ЗЕЛЕНИТЕ не протестират. Във всеки по-голям град има незаконни гета, махали и пр, където се горят гуми, отпадъци и всякакви други тровещи въздуха боклуци, където няма канализация и течаща вода, а живеещите наоколо са изложени на постоянна опасност за тяхното и на децата им здраве, но срещу това ЗЕЛЕНИТЕ не протестират. В България са регистрирани близо 2 млн. коли и камиони на възраст 15 и повече години без катализатори, които не просто замърсяват, а отравят въздуха ни. Но срещу това ЗЕЛЕНИТЕ не протестират. Пием вода с уран, не можем да дишаме от смог, налагат ни да преглътнем добив на волфрам до минералните извори на Велинград, незаконните сметища никнат като гъби, ТЕЦ-овете ни на въглища са сред най-големите замърсители в ЕС, децата ни са сред най-болните, продължителността на живота на българите е най-кратката в ЕС, но срещу това ЗЕЛЕНИТЕ не протестират. ЗЕЛЕНИТЕ протестират срещу най-екологичния транспорт в планината лифта и по този повод са превърнали Пирин и хората от Банско в своя мишена. ЗЕЛЕНИТЕ протестират срещу развитието на туризма, спорта, природата, поминъка на хората. От време на време протестират и срещу магистралите, най-вече „Струма“. Не знам какви са им мотивите и кой ги мотивира, но заради избирателното им и целенасочено „протестиране“ „зелен“ и „еколог“ в България се превърнаха в мръсни думи. Никой не вярва вече в тяхната безкористност и чисти намерения. Те самите се объркаха от многото си роли: природозащитници, бенефициенти по европроекти, получатели на грантови пари от държави, за които България е конкурент в туризма, партийци, които си направиха собствена политическа партия „Зелените“, собственици на фондации, неправителствени организации и пр., и пр. Показателно е на какво „доверие“ се радват тези зелени политици и провежданата от тях политика. На последните парламентарни избори едва 26 000 души са гласували за тях. Това е оценката на българите! Към това няма какво да се добави. ", "date": "2018.01.12", "title": "Бранимир Ботев: „Зелен“ и „еколог“ в България се превърнаха в мръсни думи"}
{"url": "http://epicenter.bg/article/Opeloto-na-ubitiya-Petar-Hristov-premina-v-tesen-semeen-krag/144944/3/0", "text": "  Опело на тленните останки на убития бизнесмен Петър Христов бе извършено днес от 10 часа в църквата на Преображенския манастир, който е между Велико Търново и село Самоводене. Церемонията бе извършена от игумена на светата обител отец Георги, предаде в. Труд.   По настояване на близките на Христов ритуалът е бил в много тесен семеен кръг.   Веднага след това траурната процесия потегли за Велико Търново, където в 12 часа ще е поклонението в ДКС „Васил Левски“. Впечатление направи, че на място има и полицаи, които следят за сигурността.   Репортер на БЛИЦ от мястото предаде, че вече са започнали да се събират опечалени хора пред ДКС, които искат да изкажат своето последно сбогом на убития милионер и голям дарител не само на Велико Търново, но и на родното си село Самоводене.      ", "date": "2018.01.12", "title": "Опелото на убития Петър Христов премина в тесен семеен кръг"}
{"url": "http://epicenter.bg/article/Prostrelyaniyat-danachen-shef-Ivaylo-Stamenov-e-pochinal-dnes-ot-ranite-si/144959/3/0", "text": "  Застреляният началник на отдел „Фискален контрол“ Ивайло Стаменов Цветков в НАП е починал, научи „Труд“.   Служителят на НАП Ивайло Стаменов е починал днес около 11 ч. от раните си. Това потвърди специално пред „Труд“ говорителят на Софийската градска прокуратура Зорница Таскова.   Тя посочи, че разследването по случая продължава. Предстои да бъде изготвена аутопсия, както и съдебно-медицинска експертиза и всички регулярни действия, които се предприемат в такива случаи.   Ивайло Стаменов бе прострелян на 18 декември м.г. в центъра на София.   Стаменов се е спускал бавно със своя автомобил БМВ Х5 по нанадолнището от площад “Св. Александър Невски” към бул. “Дондуков”, където е централата на Националната агенция за приходите (НАП). Внезапно откъм една от паркираните коли, към която наближило БМВ-то, проехтели три изстрела. Единият от куршумите пробил предното стъкло на джипа, а другите два – страничното. Килърите избягали с автомобила си.   Стаменов е бивш служител на МВР, а от няколко години работел в НАП като шеф на отдел “Фискален контрол”. Следял движението на акцизни стоки – цигари и алкохол.    ", "date": "2018.01.12", "title": "Простреляният данъчен шеф Ивайло Стаменов е починал днес от раните си"}
{"url": "http://epicenter.bg/article/Nepalnoleten-bezhanets-e-obvinen-za-bludstvo-s-5-godishno-dete-v-Tsentara-v-stolichniya-kv---quot-Vrazhdebna-quot--/144975/3/0", "text": "Софийска районна прокуратура внесе обвинителен акт за блудство спрямо 5-годишно дете. Това съобщиха от пресцентъра на Прокуратурата на Република България.  През есента на 2014 г., обвиняемият А. А. (непълнолетен) – чужд гражданин, със статут на временно пребиваващ на територията на Република България, се намирал в регистрационно-приемателен център – София, лагер \"Враждебна\". По същото време, в сградата на центъра пребивавал заедно със семейството си и петгодишният свидетел А. С.  На 16 ноември 2014 г., обв. А. се намирал в ст. 228, заедно с част от обитателите й - свидетелите М.Ф. и М. Ф. Около 17:30 часа в стаята влязъл пострадалият А., за да търси свой приятел. След като не го открил, А. поискал да си тръгне, но обв. А, който седял на едно от леглата, го придърпал към себе си. Започнал да извършва блудствени действия спрямо него, на които свидетели станали и намиращите се в същото помещение лица, посочени по-горе. Детето се опитало да се отскубне, но обвиняемият не преустановил действията си спрямо него.  След като обв. А. престанал да задържа пострадалия, детето незабавно напуснало стаята и съобщило за случилото се на своите родители. Те от своя страна уведомили органите на 05 РУ СДВР, които пристигнали на мястото на извършване на деянието. Обв. А. бил задържан, а по случая било образувано досъдебно производство.  Разследването е приключено под ръководството и надзора на Софийска районна прокуратура, като на 12.01.2018 г. е внесен обвинителен акт срещу А. за извършено от него престъпление по чл. 149, ал. 1, вр. чл. 63, ал. 1, т. 3 НК (блудство, по отношение на лице, ненавършило 14-годишна възраст), което се наказва с наказание „лишаване от свобода“ от една до шест години.  Предстои делото да бъде насрочено за разглеждане в Софийски районен съд.  ", "date": "2018.01.12", "title": "Непълнолетен бежанец e обвинен за блудство с 5-годишно дете в Центъра в столичния кв. \"Враждебна\" "}
{"url": "http://epicenter.bg/article/Tsveta-Karayancheva-pred-Yunker--Do-10-dni-shte-bade-obnarodvan-Zakonat-za-protivodeystvie-na-koruptsiyata-/144968/2/0", "text": "До 10 дни ще бъде обнародван Законът за противодействие на корупцията, заяви председателят на Народното събрание Цвета Караянчева на срещата си с председателя на Европейската комисия Жан-Клод Юнкер, съобщиха от пресцентъра на Народното събрание. Тя информира госта, че българският парламент днес потвърди отново неговото приемане.  За мен е чест да Ви посрещна в сградата на Народното събрание, на която е изписан и девизът, избран за мото на нашето Председателство, отбеляза Цвета Караянчева. За нас е много важно, че сте тук в самото началото на Председателството, за да обсъдим дневния ред на ЕС през следващите шест месеца, допълни тя.  Председателят на парламента увери Жан-Клод Юнкер, че българските парламентаристи се отнасят с особена отговорност към Парламентарното измерение. Ние ще работим заедно с правителството за това България да бъде конструктивен и коректен посредник в предстоящите ключови европейски дебати, заяви още Цвета Караянчева.  Тя добави, че ще продължи досегашната политика за постигане на съгласие между парламентарно представените политически сили по въпросите на Българското председателство на Съвета на ЕС, така че всички да участват пълноценно в дебатите от европейския дневен ред.  Председателят на Европейската комисия Жан-Клод Юнкер даде изключително висока оценка на организацията на Българското председателство и на неговото парламентарно измерение. Той поздрави парламента и правителството на страната ни за това, че амбициите им са насочени към интеграцията на Западните Балкани.  Сигурен съм, че Българското председателството на Съвета на ЕС ще премине успешно, заяви Жан-Клод Юнкер и изрази готовността на Европейската комисия да подкрепя страната ни за това.  Откакто българската дипломация съществува, е успяла да хвърли мостове не само в Западните Балкани, но и в Турция, каза Жан-Клод Юнкер, цитиран от Агенция „Фокус“. Юнкер коментира, че именно затова е доволен от присъствието си в България.  „Искам да привлека вашето внимание към тази група, която създадохме и която ще трябва да се занимава с принципа на пропорционалността, на субсидиарността. Вашият парламент е един от трите национални парламенти, които ще подпомогнат Комисията в това начинание“, коментира Юнкер.  ", "date": "2018.01.12", "title": "Цвета Караянчева пред Юнкер: До 10 дни ще бъде обнародван Законът за противодействие на корупцията "}
{"url": "http://epicenter.bg/article/Skandal--Hora-na-Kostov-dali-liftovete-na-Vitosha-s-bezhaberen-dogovor-prez-2007-g-/144969/2/0", "text": "Шестима от хората на Иван Костов в Столичния общински съвет (СОС) са гласували през 2007 г. за приватизационния договор, с който дружеството \"Витоша ски\" придоби лифтовете в парк Витоша. Това стана ясно от думите на председателя на СОС Елен Герджиков. Договорът е гласуван на 26 юли 2007 година, а по това време ГЕРБ не са имали общински съветници, обясни Герджиков, цитиран от \"Монитор\".  Изявлението му е по повод искането на ДБС, „Да, България“ и „Зелените“ Столична община да разтрогне договора, защото ски-съоръженията не се поддържат. От протокол за гласуването става ясно, че Атанас Кундурджиев, Вили Лилков, Иван Николов, Кръстю Тихчев, Тодор Николов и Христо Кожухаров от ДСБ са дали зелена светлина за приватизацията на лифтовете.  Герджиков определи въпросния договор като „обида за здравия разум“.  „Всеки договор за наем на гарсониера е по-дълъг и подробен от въпросния приватизационен договор. Второ, той не задължава дружеството „Витоша ски“ да предоставя услугата, т.е. те могат да работят или не, когато си поискат. Трето, задължението за инвестиции е всъщност пожелание“, заяви Герджиков. По думите му е абсолютна лъжа, че общината може да прекрати едностранно договора, защото не се изпълнява.  Той обясни още, че по договор инвестициите в лифтовите съоръжения са едва 500 хил. лв. Тези пари са изхарчени още през 2008 г., което е в изпълнение на договора. Отделно през годините са направени 11 проверки. По договор „Витоша ски“ е трябвало да запазят работните места, но през 2009 г. вместо 60, налични са били само 47 и поради това е съставен акт и е наложена глоба от 120 861 лв. Последната проверка е била миналата година, но нарушения не са констатирани  „Тежка форма на политическа шизофрения е хората, които са подготвили това решение, сега да ни обвиняват нас“, каза още Герджиков. Председателят на СОС смята, че проблемите на Витоша могат да се решат само с актуализация на плана за управление на природния парк, който обаче трябва да бъде одобрен от Министерството на околната среда и водите.  От „Московска“ 33 са категорични, че новия план не предвижда допълнително строителство на хотели и хижи в планината, а само възможност за нови инвестиции в модернизацията на ски съоръженията.  ", "date": "2018.01.12", "title": "Скандал! Хора на Костов дали лифтовете на Витоша с безхаберен договор през 2007 г."}
{"url": "http://epicenter.bg/article/Korneliya-Ninova-kam-evrokomisarite--Nashiyat-narod-e-dostoen-za-uvazhenie/144970/2/0", "text": "\"Нашето парламентарно поведение е ориентирано към национално съгласие по председателството, но всички теми, които касаят вътрешната политика и за нас представляват открити въпроси пред българския народ, ще продължим да решаваме с демократичните принципи и права на една опозиционна партия.\" Това заяви пред европейските комисари лидерът на БСП Корнелия Нинова. Ръководството на Народното събрание, шефовете на парламентарни групи и на водещите комисии в парламента се срещнаха с гостите. За нас, българските социалисти, има две изключително важни теми – кохезионна политика и реалното прилагане на социалния стълб, изтъкна тя.   В словото си Нинова открои основните предизвикателствата, които стоят пред България като европредседател, и пред целия ЕС по сериозни въпроси за бъдещето на общия ни дом – обща охрана, миграция, последиците от BREXIT.   Преди началото на събитието председателят на БСП Корнелия Нинова се срещна еврокомисаря Корина Крецу        ", "date": "2018.01.12", "title": "Нинова към еврокомисарите: Споделяме националното съгласие по председателството, но сме опозиция!"}
{"url": "http://epicenter.bg/article/Balgarskoto-voenno-razuznavane-otbelyaza-110-ata-si-godishnina-/144973/2/0", "text": "С тържествено събрание служба „Военна информация“ отбеляза 110-ата годишнина от създаването на българското военно разузнаване днес, 12 януари, съобщиха от пресцентъра на Министерството на отбраната. Началникът на отбраната генерал-лейтенант Андрей Боцев и заместник-министърът на отбраната Атанас Запрянов положиха венци пред паметниците на загиналите при изпълнение на служебния си дълг военни разузнавачи. По повод 110-годишнината от създаването на военното разузнаване и за постигнати отлични резултати военнослужещи и цивилни служители бяха наградени от името на министъра на отбраната и от началника на отбраната.  „110 години е много сериозна възраст на нашето военно разузнаване и през всичките тези години то достойно е отговаряло на изискването да служи вярно, честно и предано на нашето Отечество. Ако Българската армия няма загубена битка, то заслугата за това е и на военното ни разузнаване“, каза заместник-министър Атанас Запрянов. Той подчерта важността на професионалната и отдадена работа на военното разузнаване за вземането на правилни решения от държавното и военното ръководство в съвременния динамичен и изпълнен с предизвикателства свят. “Вашите оценки по актуалните теми напълно съвпадат с тези на нашите партньори от НАТО и ЕС“, допълни той и пожела на присъстващите да бъдат все така точни и прецизни в работата си.  „Вашата служба е една от най-ценените във въоръжените сили на България“ – заяви началникът на отбраната генерал-лейтенант Андрей Боцев. „Вашите предци са показали на какво са способни, Вие също вървите успешно по техните стъпки“, допълни той. Началникът на отбраната изрази признателност към труда на ветераните, а на настоящите военни разузнавачи пожела да продължат да изпълняват професионално задачите си.  Директорът на служба „Военна информация“ бригаден генерал Светослав Даскалов поздрави личния състав по случай професионалния празник на военния разузнавач с думите: „През всичките тези 110 години военното разузнаване е било посветено на защитата на националния интерес и достойно е изпълнявало своето призвание. Изминалите 110 години са го доказали по убедителен и безспорен начин, за това имаме повод за професионално самочувствие. Мисля че и очакванията на всички, които вземат стратегически за България решения са за едно модерно военно разузнаване“.  Бригаден генерал Даскалов посочи, че основният приоритет на службата ще продължи да бъде борбата с международния тероризъм в разнообразните му проявления, както и изпълнението на задачи в интерес на сигурността на български военнослужещи и обекти зад граница. Приносът на Службата за работата на военните разузнавателни структури и комитети на НАТО и ЕС се оценява високо отбеляза той и подчерта: „На всички колеги, които сега пишат историята на военното разузнаване, на тези, които изпълняват задачи зад граница, на ветераните и военните разузнавачи от резерва, искам да изкажа благодарност и признателност“.  Служба „Военна информация“ постави началото на честванията по случай 110-ата годишнина от създаването на българското военно разузнаване с кръгла маса, посветена на издаването на том I на книгата „История на българското военно разузнаване“. Събитието бе под патронажа на министъра на отбраната Красимир Каракачанов и се проведе на 9 януари във Военната академия „Г. С. Раковски“. Представеният труд е резултат от научно изследване на екип от военни историци (доц. д-р Станчо Станчев, доц. д-р Румен Николов и проф. д-р Йордан Баев) и служба „Военна информация“.  ", "date": "2018.01.12", "title": "Българското военно разузнаване отбеляза 110-ата си годишнина "}
{"url": "http://epicenter.bg/article/Kiril-Domuschiev--Vseki--koyto-ima-hubav-proekt--ima-shans-da-poluchi-sredstva-po-plana--Yunker-quot--/144976/2/0", "text": "Всеки, който има хубав проект и може да отговори на критериите на банката, които са доста облекчени спрямо стандартното банково финансиране, би имал шанс да получи средства по плана „Юнкер\". Това заяви пред БГНЕС Кирил Домусчиев, главен изпълнителен директор на „Хювефарма\", чието дъщерно дружество „Биовет\" получава 100 млн. евро финансиране по плана „Юнкер\" за предприятието за селскостопански и лекарствени продукти. Думите на бизнесмена бяха минути преди официалната пресконференция на председателя на ЕК Жан-Клод Юнкер и премиера Бойко Борисов в НДК.  \"Хубаво е, че представителите на Европейската инвестиционна банка отвориха офис в София и това ще даде възможност на много фирми да контактуват директно с банката и да се възползват от техните услуги, заяви Домусчиев. - Ние сме успешна компания и сме ухажвани от всички банки, ние сме клас А клиенти и всеки би се радвал да финансира проектите ни, каза той. Постигнахме нещо много добро за банката и за нас- проектът ни е впечатляващ и се надявам , когато след година ви поканим на откриването, да се съгласите с моите думи\", подчерта Домусчиев.  \"100 млн. евро получаваме по плана „Юнкер\"- общо инвестицията за проекта ще надхвърли 150 млн. евро, уточни той. - Ние вече строим предприятието в Пещера от около месец със сериозни темпове, засега използваме наши собствени средства. Става дума за завод за биотехнологии, с доста инвестиции в развойната дейност, което ще удвои капацитета на завода, а продукцията ще бъде насочена на 99% за износ, уточни той. Част от средствата по плана „Юнкер\", които ще получим, ще бъдат използвани и за изграждането в Разград на голям завод за ваксини, което проектиране в момента върви\", посочи Домусчиев.  \"Става въпрос за модерни технологии, за специалисти ,които ще бъдат назначени с доста над средното за страната заплащане- биолози, специалисти във ветеринарната медицина, хора с доста знания и възможности, изброи той. Очаква се да наемем 210 специалисти. Съвсем наскоро подписахме и купихме завод за ваксини в САЩ- това ще е бизнес с ветеринарни продукти за говедовъдството, което допълнително ще увеличи нашето присъствие на американския пазар,отговори той на друг въпрос на медия. Ще разработим доста нови ваксини на първо време за американския пазар, впоследствие – за останалата част на света\", каза Домусчиев. ", "date": "2018.01.12", "title": "Кирил Домусчиев: Всеки, който има хубав проект, има шанс да получи средства по плана „Юнкер\" "}
{"url": "http://epicenter.bg/article/Petar-Vitanov--Tezi-100-miliona-za-zaplati-v-MVR-ot-dzhoba-si-li-gi-izvadi-premierat-/144977/2/0", "text": "Тези 100 милиона лева за заплати на служителите в МВР от джоба си ли ги извади премиерът Борисов? Това попита народният представител от “БСП за България” Петър Витанов в предаването \"Делници\" по телевизия \"Евроком\".   \"В деня на официалното откриване на българското европредседателство станахме свидетели на характерно за министър-председателя поведение, каза Петър Витанов. - Тези 100 милиона са много важни за МВР. Те дават живителна сила на сектора \"Сигурност\". Действително заплатите на служителите, ангажирани в сферата, са много ниски и не съответстват по никакъв начин на техните отговорности. Решението за отпускане на средства е правилно. Начинът, по който се случи обаче е абсурден. Неправомерен е. Ние сме парламентарна република, а това означава, че всеки лев, който може да бъде отпуснат, трябва да бъде гласуван и одобрен в Народното събрание. Случилото се вчера е традиционната вече и порочна практика на премиера. Схемата е ясна, умишлено е подценяван бюджета, събират повече пари и след това той раздава чрез постановления на Министерски съвет на тъмно и по свое собствено усмотрение средства. И казва: \"Аз давам!\", все едно ги дава от собствения си джоб или ги вади някъде от Банкя. Недопустимо е подобно явление! То е без аналог в европейските страни! Такова авторитарно поведение е характерно за други географски ширини\".   Петър Витанов заяви също, че когато става дума за външна политика, всички политически партии трябва да гледат в една посока.  \"БСП заяви своята конструктивна роля, а парламентът е мястото, където ние можем да осъществяваме контрол върху изпълнението на приоритетите. Това е същността на опозицията, коментира той. - Като цяло обаче годината не започна добре. Станахме свидетели на неприятни събития, на убийства. Проблемът със замърсяването на въздуха в София също е огромен. Констатирахме незапомнен спад в раждаемостта за миналата година. Ние изчезваме като нация... Поскъпването на основни стоки за бита и на храните на практика изяжда увеличението на минималната работна заплата и на пенсиите. Мога да изброявам още. Въпросът е какво правим, какви мерки предприемаме, за да спрем тази негативна тенденция\".  ", "date": "2018.01.12", "title": "Петър Витанов: Тези 100 милиона за заплати в МВР от джоба си ли ги извади премиерът?"}
{"url": "http://epicenter.bg/article/Pochna-se--Obyaviha-gripna-epidemiya-v-Pernishka-oblast-/144978/2/0", "text": "РЗИ–Перник обявява грипна епидемия на територията на Пернишка област от утре, 13 януари, съобщиха от пресцентъра на Министерство на здравоопазването.  До второ нареждане се преустановяват детските и женските консултации, свижданията в лечебните заведения за болнична помощ и провеждането на профилактични имунизации.  От РЗИ – Перник са разпоредили на директорите на болниците при необходимост да осигурят допълнителни легла за вътрешните отделения на съответните структури.  РЗИ – Перник връчи предписание на началника на Регионално управление на образованието в Перник 15, 16 и 17 януари да бъдат обявени за неучебни дни на територията на областта.  Предгрипна епидемия е обявена в област Пловдив. Висока е и заболеваемостта в областите - Стара Загора, Пазарджик, Габрово и София – област.  Картината е динамична, като Регионалните здравни инспекции следят епидемичните нива и предприемат незабавни мерки.  ", "date": "2018.01.12", "title": "Почна се! Обявиха грипна епидемия в Пернишка област "}
{"url": "http://epicenter.bg/article/Karadaya-pred-Yunker--Da-polozhim-usiliya--za-da-prevarnem-regiona-v-zona--svobodna-ot-etnonatsionalisti/144979/2/0", "text": "  Всички демократични политически сили да положим усилия да превърнем региона в сигурна зона, свободна от етнонационалисти, това призова председателят на ДПС Мустафа Карадайъ по време на среща с председателя на Еврепейската комисия  Жан Клод Юнкер и Kолегиума от комисарите на ЕК с Председателския съвет на НС и председателите на  парламетарни комисии.   „Председателството на България на Съвета на ЕС е шанс да сме проактивни за по-добра Европа, обединена, по-силна и по-сигурна. Да покажем българското гостоприемство, природните красоти, историческото наследство, многообразието, а също – отговорност и професионална компетентност.  Това е шанс и във вътрешно политически план с нови сили и енергия да работим за необходимост на демократичните процеси, за сигурност, успех в борбата с корупцията, за реформите, икономически растеж, развитие на научния потенциал, постигане на нормалност в политиката, за човешкото достойнство, за европесйките ценности” призова лидерът на ДПС Мустафа Карадайъ.   Карадайъ подчерта необходимостта от програма за ускорено развитие на страната, акцент, който ДПС постави в НС.    Карадайъ припомни и съществуващите предизвикателства пред европейските граждани, а именно решаването на сложните  проблемите с тероризма и  миграцията.  И задължението за включването им в  общата кауза за постигане на сигурна и силна Европа.   По време на своето изказване председателят на ДПС  подчерта, че в България националистите бяха включени в управлението без да има нужда.   Карадайъ припомни за крайните националисти и популисти,които на места в Европа печелят избори и уточни, че националистите в Западна Европа, включително Полша и Унгария са по-скоро,  евроскептици и антимигранти.   „В България и на  Балканите национализмът е етнонационализъм. Българските националисти печелят изборите с реториката на национализма и популизма, а се обличат с дрехата на консерватизма, за да участвавъв властта и използват властта, да сеят омраза и евроскептицизъм, ерозират институциите на държавата.” каза Карадайъ.   Лидерът на ДПС предупреди, че Балканите са особена зона и всяка заигравка с национализмите е опасност за мира.   „Етнонационализмът поражда от едната страна условия за реципрочен национализъм  и от другата страна винаги има кой да се възползва от това”.     Председателят  на ДПС подчерта значимостта на Българския етнически модел, чиито създател и идеолог е почетният председател на ДПС д-р Ахмед Доган,  за установяване на демократичните ценности и членството на България в НАТО и ЕС. „Именно тази биография на ДПС ни прави строители на мирна, демократична България, отговорна пред бъдещите поколения”, заяви още Карадайъ.   Той призова ”Всички демократични  политически сили да положим  усилия да превърнем региона в сигурна зона, свободна от етнонационалисти.” И допълни, че ДПС няма да пести усилия за по-добра проспреираща Европа.   Карадайъ сподели, че България с Българския етнически модел  има добър опит с  успешно реализиран и гарантиращ мир, заедност и просперитет, които може да  предложи  на Западните Балкани в подкрепа на усилията им да се доближат до ЕС.   Председателят заяви,  че отношенията на ЕС и Турция са от съществено значение за България и Балканите.     На срещата участие взеха още зам.-председателят на НС д-р Нигяр Джафер, председателят на социалната комисия д-р Хасан Адемов и Халил Летифов, председател на транспортната комиси", "date": "2018.01.12", "title": "Карадайъ пред Юнкер: Да положим усилия, за да превърнем региона в зона, свободна от етнонационалисти"}
{"url": "http://epicenter.bg/article/Proveryavat-NDK-zaradi-signal-za-bomba-/144982/2/0", "text": "Има сигнал за бомба в сградата на НДК, той се проверява от службите на реда. Това съобщи БНТ, като се позова на информация от мястото на събитието.   Екипът на националната телевизия е бил помолен да излезе от сградата. Припомняме, че в НДК се провеждат голяма част от мероприятията, посветени на Българското председателство на ЕС.  ", "date": "2018.01.12", "title": "Проверяват НДК заради сигнал за бомба "}
{"url": "http://epicenter.bg/article/Ninova--Imame-printsipni-razlichiya-v-politikata-s-DPS--zatova-vnasyame-vota-sami/144988/2/0", "text": "\"   Дали БСП е изолирана, след като сама внася вота, Нинова отговори така: \"Напомня ми времето на изборите за президент. Тогава казаха, че сме изолирани и Румен Радев ще загуби. Имаме право на избор и избираме да сме различните и да сме алтератива\", поясни Нинова.    По въпросите, които касаят общото бъдеще на България в ЕС нямаме принципни различия с управляващите, но по вътрешни въпроси и откритите проблеми оставаме твърда опозиция. Целта е много голяма особено по темата корупция. Трябва да признаем, че имаме проблем. Корупцията е проблем на цяла Европа. Това, че вадим темата не е антиевропейско поведение, подчерта лидерът на БСП.   „В основата на мотивите ни за вота на недоверие стоят прозрачност и последователност. Внасяме го сами, след думите на почетния лидер на ДПС Ахмед Доган, че няма алтернатива на Борисов и трябва да пазим стабилността на държавата. Коя стабилност да пазим? Това, че се топим като народ, че всеки месец се закриват болници, че всяка седмица има корупционни скандали, престъпността ли? Имаме принципни различия за управлението на страната. Целта ни е да покажем проблемите и чрез вота на недоверие да търсим решението им.  „Какво лошо има в това да сме сами?“, попита лидерът на опозицията. „Хората гласуват за този, който им предлага реални неща и на когото имат доверие. Какво почтено има в това да направим широка коалиция? Важни са принципите в политиката“, даде рецептата за успешно управление Нинова.    „  „Накрая всички политици вкупом ще станем излишни. Ние искаме да се разграничим от това“, каза още тя.   ГЕРБ не си взели урок от оставката на Димитър Главчев.  , попита Корнелия Нинова.   ", "date": "2018.01.12", "title": "Нинова: Имаме принципни различия в политиката с ДПС, затова внасяме вота сами"}
