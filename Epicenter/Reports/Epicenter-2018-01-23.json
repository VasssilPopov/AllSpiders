{"url": "http://epicenter.bg/article/GERB-barzat-s-Konventsiyata--Vkarvat-sporniya-dokument-speshno-v-pravna-komisiya-/145735/2/0", "text": "Управляващите бързат да приемат Истанбулската конвенция, докато тече обществения дебат. Още утре спорният документ, разделил обществото, влиза в правна комисия, обяви БНТ. Желанието на управляващите е още следващата седмица конвенцията да мине през зала, за да се спре с протестите \"За\" и \"Против\", научи News.bg.  От мнозинството се притесняват, че ако се забави ратификацията, обществото още повече ще се раздели. Освен това и избирателите не са единодушни.  Припомняме, днес по инициатива на председателя на парламента Цвета Караянчева се проведе дебат по темата. Българската православна църква, както и Католическата църква в България, са против конвенцията. Според БПЦ документът нарушава християнските ценности. Според Католическата църква документът поражда множество противоречия. От ГЕРБ успокояват, че няма да признаваме третия пол, нито пък ще узаконим еднополовите бракове. Конвенцията обаче отваря вратите за правата на \"социалния пол\", който неминуемо ще доведе ди признаването на еднополовите браконве.  В управляващата коалиция няма единно мнение по темата. Патриотите са категорично против и няма да застанат зад документа. Левицата също е против ратификацията и смята, че проблемът с домашното насилие може да се реши със законодателни промени.  Светият синод излезе с решение всекидневно да се отслужва молебен срещу ратификацията на Истанбулската конвенция. \"Като помним думите на Господа \"...без Мене не можете да вършите нищо\" (Йоан.15:5) в тези дни на тежки духовни изпитания на вярата и съвестта на Православния български народ, Св. Синод на БПЦ - БП призовава Православния български народ с усърдна молитва да изпроси Божията помощ да не бъде приета Истанбулската конвенция, която, според нас, би довела до \"духовна смърт\" на народа и единодушно реши:  Извънредно, всекидневно във всички храмове и манастири в диоцеза на Българската православна църква - Българска Патриаршия да се отслужва молебния канон към Св. Богородица\", пише в становището на Светия синод.", "date": "2018.01.23", "title": "ГЕРБ бързат с Конвенцията. Вкарват спорния документ спешно в правна комисия "}
{"url": "http://epicenter.bg/article/Mitropolit-Kipriyan-/145679/2/0", "text": ". Това стана по време на обществената дискусия в Аулата на Софийския университет относно законопроекта за ратифициране на Конвенцията на Съвета на Европа за превенция и борба с насилието над жени и домашното насилие организирана от председателя на Народното събрание Цвета Караянчева. Домакинство на форума предложи СУ \"Св. Климент Охридски\".   \"  заяви в изказването си на обществената дискусия по конвенцията митрополит Киприян.    По този начин митрополит Киприян повтори основния извод от  становището на Светия синод, прието на 22 януари.   Старозагорският митрополит Киприан прочете отново позицията на Светия Синод, призова парламентът да не я ратифицира и я връчи на парламентарния председател Цвета Караянчева.   Истанбулската конвенция води до духовна смърт. Тя е средство за насаждане на чужда нам система. Нов превод няма да промени нищо - с gender в оригинала се преследват цели, различни от насилието, посочи митрополит Киприян. , обърна внимание Киприян.   , каза той. Според тази идеология биологичният пол няма значение за човешката идентичност, а представлява диктатура на природата над човека. Това отрича основната библейска мъдрост - и сътвори Бог човека по свой образ, като мъж и жена ги сътвори, продължи Киприян.   Регламентите на конвенцията, свързани с въвеждане на стереотипни роли на пола са против установените от Бога роли в семейството, добави той.    припомни в края на словото си библейските слова той.   След това митрополит Киприан връчи позицията на Светия синод на Цвета Караянчева.   . За съжаление конвенцията не предприема мерки и не насочва към действителните проблеми, не акцентира върху широко разпростреното насилие в медиите, констатира той. \"Безспорно насилието е едно обществено явление, което изисква мерки на много нива. Преди всичко това е възпитанието, образованието, институционални мерки, а също така и помощ на жертвите. Църквата винаги е работила по тези въпроси\", заяви д-р Богдан Пенев. \"Конвенцията не предприема и не насочва към действителна борба срещу истинските проблеми, не акцентира върху разпространеното в развлекателната индустрия насилие. Вместо това документът е концептуална, но също и правна основа за идеологическа и културна революция, която се състои в предефиниране на понятието на пола. Това не е само социална роля\", продължи д-р Пенев.   Вместо това  . Отваря вратите държавата да образова децата без да се съобразява с мнението на семейството и религиозните общности, предупреди представителят на българските католици.  - нарушава основни конституционни права като свободата на съвестта.  упрекна той. Епископската конференция смята този документ за неприемлив и призовава българските управници да преразгледат документа и да предприемат реакция спрямо европейските институции, каза представителят на Католическата църква.     Да се съсредоточим върху истинската цел на конвенцията за защита на жените като жертви на насилие, призова британската посланичка Ема Хопкинс. УНИЦЕФ също даде рамо на Истанбулската конвенция, за да се защитят правата на децата, които често с жертви на насилие по света. Българската асоциация на университетските жени пък изказа нед  ", "date": "2018.01.23", "title": "Митрополит Киприян заклейми Истанбулската конвенция на дискусията в СУ. Залата го аплодира бурно!"}
{"url": "http://epicenter.bg/article/Nachalnikat-na-NSO-NSO-podade-ostavka/145708/2/48", "text": " съобщи сайтът „Гласове“.   Формално молбата му за напускане, депозирана в понеделник вечерта, е мотивирана с преминаване на друга работа.  Преди няколко дни стана известно, че     Имало нарушения и в автопарка – роднина на Антонов е карал автомобил, предоставен на НСО за тест драйв. Антонов, който има дългогодишна кариера в МВР, бе назначен на поста от президента Росен Плевнелиев по предложение на правителството през 2014 г.  което приравнява полицейските длъжности във военни звания. Важен детайл тук е, че постановлението важи за резервисти от МВР и ДАНС, какъвто Антонов не беше към онзи момент. Все пак Антонов беше заведен като резервист по силата на текст от Закона за отбраната, който важи само за военно време.     Тази ситуация беше в разрез със Закона за отбраната, което наложи три месеца след назначаването на Антонов президентът Росен Плевнелиев да промени друг указ, с който се определят изискванията за военни звания за отделните служби. Така официално Антонов беше \"закован\" за поста.   Ангел Антонов е бивш директор на две главни дирекции в МВР по времето на ГЕРБ.   ", "date": "2018.01.23", "title": "Извънредно! Началникът на НСО подаде оставка"}
{"url": "http://epicenter.bg/article/Dobrev-skochi-na--kyorfishetsite--na-Yoncheva--Tya-kam-nego--Rodninite-vi-iztochvat-Obshtina-Haskovo/145714/2/0", "text": "Дебатите по вота на недоверие към кабинета „Борисов 3“ провокираха нов яростен сблъсък между депутатите Елена Йончева и Делян Добрев.   В изказването си от парламентарната трибуна избраничката от БСП отново атакува колегата си от ГЕРБ заради хасковския „Кумгейт“. „Българинът има точка на търпимост и смятам, че ние вече я стигнахме. Превръщането на България в корумпирано владение на ГЕРБ и г-н Борисов и в територия без перспектива за нас, българите, няма да мине“, каза Йончева.   Тя цитира Лъчезар Иванов, който каза, че силата на партия ГЕРБ е Бойко Борисов, който смело разбива всички корупционни схеми и коментира: „Очевидно ГЕРБ имат чувство за хумор. Така междувременно в условията на закачки и шеги корупцията се превърна в неизбежност. Тя вече е битов стандарт“, каза Йончева. Тя обвини ГЕРБ, че са вкарали корупцията даже в детските градини. „Вие успяхте да създадете легална корупционна схема – санирането“, каза говорителят на БСП. „Големите обществени поръчки се печелят с определени фирми, свързани с властта“, поясни Йончева и даде пример с Хасково и посочи, че поръчките се печелят от роднинско-приятелския кръг на областния лидер на ГЕРБ там.   Според нея Община Хасково е пример за това как се извършват схемите на корупцията. Йончева даде друг пример и със строителството на оградата по границата с Турция. „Как ще обясните на обществото, че при изхарчени 180 млн. лв. за оградата по турската граница още преди настъпването на зимата тя започна да пада?“, зададе въпрос на министър-председателя Бойко Борисов Елена Йончева.   Веднага след нея, думата взе Делян Добрев, който този път беше подготвен с конктретни данни относно евентуалнто облагодетелстване на опонентката си по времето на кабинета на Тройната коалиция, чийто премиер бе бившият й приятел Сергей Станишев.   „Месеци наред хвърляте кьорфичеци към мен“, обърна се той към Йончева. И продължи с конкретни въпрос: „Първият ми въпрос към вас е, дали имате фирма, която е съдружник 50% на 50% с офшорна фирма от Вирджинските острови. Общо капиталът на фирмата е 10 000 лева, обаче какво се случва? От тези 10 000 лева, фирмата на г-жа Йончева се задължава срещу вписаните 50 дяла да внесе 5 000 лева. От друга страна офшорката се задължава, срещу същите 50 дяла, да внесе 315 000 лева. Това са конкретни данни. Откъде са тези 315 000 лева и за какво са дадени в тази ваша обща фирма”, попита Делян Добрев.   По думите му сред учредяването и вписването на въпросната фирма, тя се е задължила да направи допълнителна парична вноска в размер на 250 000 евро. „Ако се чудите в кои сметки са влезли тези пари, ще ви покажа удостоверение – КТБ, където „Авторска телевизия” на Елена Йончева е направила превод в размер на 5 000 лева, а от друга страна – валутен превод в размер на 161 000 евро”, подчерта Делян Добрев.   Той посочи, че според пълномощното за офшорната фирма, упълномощено лице е Зорница Блъскова. „Ако потърсите в интернет информация за лицето Зорница Блъскова, ще видите, че тя е съдружник с лицето Георги Георгиев в една много интересна фирма – „Инвестмънт Проджектс” АД. Същата тази фирма е във всички доклади за източването на КТБ”, коментира още Делян Добрев. Той попита Елена Йончева още дали за периода 2005 – 2009 г. е получила близо 700 000 лева от дружества, включително с държавно участие. „Вие г-жо Йончева ходила ли сте в КТБ? Нали знаете, че има списък, където се откриха и други ваши колеги, в този списък вие фигурирате 6 пъти”, коментира още Делян Добрев и допълни: „Визирам колегите от ляво, при вас се получава крадецът вика „Дръжте крадеца”. В лично обяснение Елена Йончева призова, ако някой притежава информация за конкретни корупционни схеми, да внесе сигнал до прокуратурата и останалите компетентни органи. \"Никога не съм използвала държавни или общински средства, нито съм участвала в държавен или общински бизнес\", посочи Йончева.   Социалистката припомни, че бащата на Делян Добрев – Александър е получил над 2 млн. лв. от офшорка.", "date": "2018.01.23", "title": "Добрев скочи на „кьорфишеците“ на Йончева. Тя към него: Роднините ви източват Община Хасково"}
{"url": "http://epicenter.bg/article/Tsvetan-Tsvetanov--/145715/2/0", "text": "Когато вие приключвахте управлението си, усещането за корупция е било 96%, сега е 83%. Това заяви зам.-председателят на ГЕРБ Цветан Цветанов от парламентарната трибуна в разискванията по вота на недоверие, поискан от социалистите.   Когато БСП управлява контрабандата е с най-високи нива, когато ГЕРБ управлява, тя пада надолу, подчерта Цветанов. България няма алтернатива на управлението на ГЕРБ, с висок икономически разтеж, изтъкна Цветанов.   \"С министър-председател Бойко Борисов, в България идват всички европейски лидери - и Туск, и Юнкер! А при Орешарски никой не идваше. ЕК повярва на надеждността на българската граница и бяха отпуснати 160 млн. евро\", изреди Цветанов.   Излизате и говорите лъжи, обърна се той към представителите на БСП. Според Цветанов червените дори се опитали да го изкарат причастен към групата на \"Наглите\", разбита по времето, когато е бил министър на вътрешните работи. „На Пленум на БСП преди само два дни, те бяха написали пет точки, с които ще се сезират прокуратурата. Стигнаха до там, че с една от точките, едва ли не, да ме направят съпричастни към „Наглите”. Тези, които за две години и половина имаше 13 отвличания, които бяха доказани. 2 убийства и всичко това, беше във вашия управленски мандат. Стигнахте до там, че това да се мъчите да ми го припишете. Днес за пореден път казахте, че съм бил шофьор, аз нямам професионална книжка и никога не съм бил”, възмути се Цветанов. От трибуната Цветанов обвини БСП, че \"били чести посетители и ползватели\" на КТБ.   Лидерът на ПГ на ГЕРБ подчерта, че упрекът от страна на БСП, че премиерът отсъства е несъстоятелен, защото в мотивите на вота на недоверие пише, че е към МС, а в залата били всички министри.   Министър-председателят е концентриран върху основния ангажимент - това е председателството. И министър-председателят провежда срещи по него. Това е отговорът, който направихме днес, каза Цветанов.   Парламентът стана средище на обидни квалификации, не смятах, че това е най-доброто, което трябваше да видят българските граждани, продължи той.   Докато Цветанов говореше, лидерът на БСП Корнелия Нинова го репликира от място. Което му даде повод да зяви, че искала да му отнеме думата. И дори да направи следния извод: \"Както Корнелия Нинова искаше да ми отнеме думата, така искаше и да отнеме възможността да имаме законодателство, което да бори корупцията.\"  ", "date": "2018.01.23", "title": "Цветан Цветанов: Колеги от БСП, вие говорите лъжи! А при Борисов идват и Туск, и Юнкер!"}
{"url": "http://epicenter.bg/article/Simeonov--Vmesto-da-e-balgarskata-Tereza-Mey--Ninova-se-prevrashta-v-edna-politicheska-Anita-Meyzer/145716/2/48", "text": "Остри нападки от парламентарната трибуна отправи вицепремиерът Валери Симеонов към лидера на БСП Корнелия Нинова по време на дебатите около вота на недоверие към кабинета „Борисов 3“.   „Вместо да е българската Тереза Мей, Корнелия Нинова се превръща в една политическа Анита Мейзер“, заяви той. И продължи с същия атакуващ стил: \"Искате вот, за който си измисляте аргументите 10 дни  преди това\"   По отношение на твърдението на ДПС, че активистка на НФСБ е била хваната в каналджийство, той заяви, че са далеч от богатия им опит. \"Най-малко вие можете да давате оценка на политическа сила, която е поела отговорността да участва в управлението и срещу която не можете да извадите една думичка за корупция и злоупотреба\", каза Симеонов, като посочи, че такъв е манталитетът и на БСП.   Той призова за смирение по време на европредседателството и каза, че след това ще имат време да си разчистват сметките. \"Вотът е жалък\", каза Симеонов и добави, че вместо в българска Тереза Мей, Корнелия Нинова се превръща в една политическа Анита Мейзер.   Според него, вотът на недоверие на БСП е нещо инфантилно, защото говори общо за корупцията. Симеонов поясни, че е разбрал това, когато е организирал обход на оградата с вертолет и лично се е обадил на Корнелия Нинова и я е поканил, но тя не е дошла.   „При твърденията за оградата по границата не става въпрос за журналистика, а за нелепа пропагандна кампания.Отново тук от трибуната на Народното събрание се изричат поредица от неверни твърдения. Първо беше казано, че съоръжението е некачествено“, заяви Симеонов.   Той обърна внимание, че докладът, който се цитира, е от времето на служебния кабинет и добави, че според него едно такова твърдение за пореден път обругава и оклеветява труда и усилията не само на хората, които са го правили, а на тези, които са отговаряли за това.   „Второто невярно твърдение е, че преди зимата оградата започнала да пада. Не е започнала да пада ей-така от само себе си. Оградата падна при проливни валежи и то само на тези места, където нямаше силна преграда, която да спре пороите, формирали се в резултат на валежи с 315 л./кв.м.“, заяви вицепремиерът. „Не отговаря на истината, че нашата ограда е била по-скъпа от тази на Гърция“, посочи Симеонов. „Към всички тези лъжи, които бяха изказани ще си позволя да припомня и редица други лъжи, които бяха изказани по медиите и в някакъв материал, странно защо беше нарачен документален филм. Там ставаше въпрос за абсолютно неверни факти“, коментира вицепремиерът. Симеонов отговори на въпрос на лидера на БСП Корнелия Нинова дали е спазил обещанието си да пусне в прокуратурата сигнали за туризма: „Между четири е шест сигнала съм пуснал в областта на туризма“. \"Корупция има от Щатите, до Тунис“, коментира още вицепремиерът Валери Симеонов и попита лидера на БСП Корнелия Нинова колко сигнала е пуснала лично до прокуратурата.", "date": "2018.01.23", "title": "Симеонов: Вместо да е българската Тереза Мей, Нинова се превръща в една политическа Анита Мейзер"}
{"url": "http://epicenter.bg/article/Borisov-razgovarya-sas-Zaev-za-aktivizirane-na-rabotata-po-transportnata-infrastruktura/145717/2/48", "text": "  През това време, опозицията в парламента открито го нарича „страхливец“, заради отказа му да се яви в парламента.       Българският премиер каза, че е изтъкнал важността на Коридор №8 за целия континент и необходимостта страните, които не ползват еврофондове, да бъдат подпомогнати финансово.   Бойко Борисов посочи също, че е възложил на министъра на транспорта, информационните технологии и съобщенията да следи лично хода на реализацията на жп линията между София и Скопие – проект, чието значение беше изтъкнат и от много жители на Струмица по време на съвместното заседание на правителствата на България и Македония.", "date": "2018.01.23", "title": "Борисов разговаря със Заев за активизиране на работата по транспортната инфраструктура"}
{"url": "http://epicenter.bg/article/Svetiyat-Sinod-s-priziv-za-usardni-molitvi-protiv-ratifikatsiyata-na-Istanbulskata-konventsiya/145718/2/0", "text": "Светият Синод отправи призив за усърдни молитви против ратификацията на Истанбулската конвенция. Извънредно, всекидневно във всички храмове и манастири в диоцеза на Българската православна църква – Българска Патриаршия трябва да се отслужва молебният канон към Св. Богородица, е синодалното решение, съобщи пресцентърът на Синода. „Като помним думите на Господа „…без Мене не можете да вършите нищо” (Йоан.15:5) в тези дни на тежки духовни изпитания на вярата и съвестта на православния български народ, Св. Синод на БПЦ – БП призовава православния български народ с усърдна молитва да изпроси Божията помощ да не бъде приета Истанбулската конвенция, която, според нас, би довела до „духовна смърт” на народа”, се казва в мотивите за решението.   \"Като помним думите на Господа „…без Мене не можете да вършите нищо” (Йоан.15:5) в тези дни на тежки духовни изпитания на вярата и съвестта на Православния български народ,   на народа и единодушно Р Е Ш И:  Извънредно, всекидневно във всички храмове и манастири в диоцеза на Българската православна църква – Българска Патриаршия да се отслужва молебният канон към Св. Богородица.  Обръщението на Св. Синод относно ратифицирането на Истанбулската конвенция да се прочете след светата Литургия от църковния амвон на 28 януари - Неделя на митаря и фарисея\"", "date": "2018.01.23", "title": "Светият Синод с призив за усърдни молитви против ратификацията на Истанбулската конвенция"}
{"url": "http://epicenter.bg/article/Zashto-detsa-ubiha-bezdomen-mazh-/145659/3/0", "text": "Убийството е извършено с особена жестокост и по особено мъчителен начин. То е извършено по хулигански подбуди. Още на 16 януари е възникнал спор между мъжа и децата в пункт за събиране на вторични отпадъци. На другия ден двете момчета са решили да му отмъстят, нанасяйки му побой. На 20-и те са решили, че побоят не е достатъчен и отново го направили.   Това обясни в „Здравей, България” окръжният прокурор на Варна Владимир Чавдаров, коментирайки убийството на бездомник, извършено от деца.   Не са установени данни за техни противообществени прояви до този момент. 14-годишното момче ходи на училище, а 13-годишният – не. Предстои да бъде поискана най-тежката мярка „задържане под стража” за по-голямото момче, което е задържано за 72 часа.   „Подобно убийство е неразбираемо за много от хората. В социалните мрежи повечето го свързват с етническата принадлежност на децата. За съжаление обаче има и други случаи. Това до някъде е загуба на реалност.   В един момент съвременните деца започват да губят връзката между добро и лошо”, обясни от своя страна детският психолог Иван Игов. По думите му друг проблем е агресивната среда, в която живеят. 1/3 от семействата, когато има проблем, се справят агресивно помежду си. „Логично е децата да виждат, че тази агресия означава, че ти си човек, който се справя”, обясни психологът. ", "date": "2018.01.23", "title": "Защо деца убиха бездомен мъж?"}
{"url": "http://epicenter.bg/article/-Bulgaragaz--mozhe-da-se-okazhe-sas-zaporirani-smetki/145669/4/0", "text": "\"Булгаргаз” ЕАД може да се окаже със запорирани сметки. Причината е, че фондът Worldview, основният кредитор на „Петрокелтик“, най-големия британски инвеститор в България, ще търси изпълнение за неизплатени средства от „Булгаргаз“.   За неизплатените сметки на „Булгаргаз“ става ясно от съобщение на фонда в Туитър, предаде БГНЕС.   Изпълнителният директор на „Булгаргаз“ Николай Павлов не за първи път влиза в конфузна ситуация и в неясна като причина конфронтация с британския инвеститор. \"Петрокелтик“ е един от най-големите британски инвеститори в България и държи концесията за добив на природен газ от три блока в шелфа на Черно море - \"Галата\", „Калиакра\" и \"Каварна\". Когато Николай Павлов бе министър на енергетиката в служебното правителство, наложи глоба на „Петрокелтик“.   След извършена обстойна проверка на случая се оказа, че глобата е незаконна и неправомерно наложена, а средствата бяха възстановени. От компанията отказаха коментар на този „странен случай“ с довода, че не искат заради него да накърнят авторитета на търговските и икономически отношения между Обединеното кралство и България.   В края на миналата година имаше сериозно раздвижване в контактите между София и Лондон и от тази гледна точка действията на шефа на „Булгаргаз“ и бивш служебен министър Николай Павлов будят недоумение и изглеждат нелогични. Българският министър-председател Бойко Борисов бе в Лондон, където беше приет от премиера Тереза Мей.   По време на разговорите той изрази надежда, че Великобритания ще остане наш стратегически партньор. На посещение пък в София пристигна британският министър на търговията Грег Хендс, за да задълбочи търговските отношения и да подкрепи приоритетите на българското председателството на ЕС. Тогава Хендс се срещна с вицепремиера Томислав Дончев и министъра на икономиката Емил Караниколов, с които обсъдиха бъдещата търговска политика на Великобритания и на ЕС, както и ключови сектори в отношенията между двете страни като енергетиката.", "date": "2018.01.23", "title": "“Булгаргаз“ може да се окаже със запорирани сметки"}
{"url": "http://epicenter.bg/article/Kevorkyan--Koy-mozhe-da-pishe-za-komunizma-/145662/11/0", "text": "\r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n \r\n", "date": "2018.01.23", "title": "Кеворкян: Кой може да пише за комунизма?"}
{"url": "http://epicenter.bg/article/Mini-Maus-poluchi-zvezda-na-Aleyata-na-slavata/145670/6/0", "text": ". Приятелката на Мики Маус трябваше да чака за признанието повече от 40 години от мъжката мишка. Двамата дебютират на екран заедно - през далечната 1928 г., но по някаква причина компанията „Дисни”, която е техен създател, досега не беше номинирала Мини Маус за звезда на алеята. Формален домакин на церемонията беше певицата Кейти Пери, която не пропусна да подчертае голямото забавяне.    Източник: нова.тв", "date": "2018.01.23", "title": "Мини Маус получи звезда на Алеята на славата (Видео)"}
{"url": "http://epicenter.bg/article/Germaniya-i-Frantsiya-prieha-rezolyutsiya-za-nov-dogovor-za-priyatelstvo/145656/7/0", "text": "Германските и френските законодатели приеха вчера обща резолюция, в която се подчертава необходимостта от по-тясно сътрудничество между двете страни. Приемането на документа е по повод 55-ата годишнина от подписването на Елисейския договор за приятелство, предаде Асошиейтед прес.   На специално заседание на Бундестага председателят на френското Национално събрание Франсоа дьо Рюжи заяви, че мултилатерализмът е \"тайната на успеха на Европа\". Укрепването на сътрудничеството между нашите две страни е предпоставка за укрепването на Европа, каза той.   Подписаният през 1963 година Елисейски договор бележи помирението между Франция и Германия след Втората световна война. Одобрявайки общата резолюция и признавайки важността на договора, германските законодатели призоваха за ново споразумение за задълбочаване на сътрудничеството. По-късно вчера делегация от германски депутати, водена от председателя на Бундестага Волфганг Шойбле, участва в Париж в специално заседание на френския парламент.   В реч, произнесена на френски, Шойбле заяви, че френско-германското сътрудничество е история на един успех и подчерта, че нито едната, нито другата страна няма бъдеще без Европа. В общата резолюция, гласувана от парламентите на двете страни, техните правителства се призовават да \"адаптират основополагащите принципи на Елисейския договор\", така че той да отговаря на новите предизвикателства на глобализацията. Сред тях Шойбле посочи световната миграция, опасността от международен тероризъм, въоръжените конфликти край външните граници на Европа, натиска от страна на авторитарни режими и еволюцията на международните финансови пазари.   Френският парламент прие със 133 гласа срещу 12 против и двама въздържали се резолюцията, одобрена преди това от Бундестага.    ", "date": "2018.01.23", "title": "Германия и Франция приеха резолюция за нов договор за приятелство"}
{"url": "http://epicenter.bg/article/Grisho-se-prechupi--Ne-uspya-da-se-klasira-za-vtori-poreden-polufinal-v-Melbarn/145665/8/0", "text": "Британският талант Кайл Едмънд изхвърли Григор Димитров от Аустрелиън Оупън! Двубоят от четвъртфиналите продължи близо 3 часа и завърши с успех на Едмънд с 6:4, 3:6, 6:3, 6:4!   Така Гришо не успя да се класира за втори пореден полуфинал в Мелбърн, а съперникът му чака победителя от срещата между Рафаел Надал и Марин Чилич. 49-ият в света Едмънд изигра може би мача на живота си до момента, показа се на предела на възможностите си и успя да преодолее съпротивата на Григор Димитров. Победата днес е първа за Кайл над тенисист от топ 10, а достигането до полуфинала е най-големият успех до този момент в кариерата му. Българинът така и не се настрои към агресиваната игра на своя опонент, а в същото време направи доста непредизвикани грешки. Кайл започна уверено с пробив, а до края на първия сет направи още един и излезе напред в резултата. Григор се завърна подобаващо през втората част и успя да изравни сетовете. В трети сет имаше само един пробив, който бе на сметката на Едмънд, а през цялата част световният номер 3 стигна само да един брейкбол, който обаче не бе реализиран. В заключителният сет Гришо допусна ранен пробив, който успя бързо да върне. При 4:4 обаче се стигна до нов пробив в полза на Едмънд, а при своето подаване британецът показа стабилни нерви. Последната точка бе топка в аут от страна на Григор. Григор застана на сервис, а първото разиграване бе спечелено от Едмънд. Британецът показа отличен форхенд, с който успя да стигне до брейкпойнт. Българският тенисист обаче се справи и дори получи предимство. Съперникът му обаче стигна до втора точка за пробив и след топка в аут успя да пробие - 0:1. Едмънд затвърди пробива с бърз гейм на 0 - 0:2. Григор най-после се посъбуди и успя да спечели подаването си бързо - 1:2. Едмънд отвръща със същото и повежда с 3:1. Димитров показа подобряване на играта си, влезе два пъти на мрежата, а с мощен сервис затвори гейма на 0 - 2:3. Гришо започна добре при сервиса на Едмънд и поведе с 30-15, но със сечен форхенд и воле Кайл успя да обърне. Двойна грешка доведе до равенство в гейма. Топка в аут по диагонала даде предимство на Григор, а нов аут доведе до изравняване на резултата 3:3. Двамата показват много зрелищен тенис, който радва зрителите. Сервисът на българина заработи, затрудни максимално Едмънд, който прати две топки в мрежата и геймът е за Григор - 4:3. Младият британец бе безмилостен на сервис и стигна бързо до изравняване след гейм на 15 - 4:4. Григор обаче изостана с 15:40 при своето подаване и бе притиснат максимално. Топка в аут. С невероятно изпълнение обаче той успя да пробие за втори път и да стигне до сервиране за сета - 4:5. Димитров обаче пласира добре ударите си, предизвика грешки на съперника с мощен форхенд и дръпна с 40-15. Едмънд отвърна с мощен сервис и спаси първата точка за пробив. Топка в аут на Гришо и се стига до равенство 40-40. А много агресия българинът успя да затрудни съперника си и завърши разиграването със смаш. Едмънд пак се спаси благодарение на своя сервис. Кайл успя да спечели подаването си и този първи сет, след като заложи на силен и точен сервис,  Григор започна ударно и с гейм на 0 - 1:0. Хасковлията започна да се справя по-добре със сервиса на Едмънд и стигна до пробив, след три топки в аут на брутанеца - 2:0. Вместо да затвърди обаче, Гришо направи две непредизвикани грешки и британецът получи три възможности за пробив. Агресивна игра от българина спаси първите две възможности за Едмънд. Мощен сервис на средната линия и се стига до равенство. Топка в мрежата и успешен форхенд правят резултата 3:0 в негова полза. Димитров дръпна с 30-0 при подаването на своя съперник, но британецът стигна до 30-30. дълбок ретур до правата доведе до точка за пробив за хасковлията, но тя бе спасена и се стигна до равенство. Григор успя да си спечели нова точка за пробив, но прати топката в аут. Едмънд се спаси и спечели подаването си - 3:1. Гришо намали темпото и с по-консервативна игра успя да вземе своето подаване - 4:1. Едмънд също спечели сравнително лесно гейма си, който завърши с топка в мрежата от страна на българина - 4:2. Димитров продължи с по-спокойната игра, която зае мястото ан агресията и логично се стигна до равенство при сервиса на българина - 40-40. Двойна грешка и Едмънд има шанс да върне пробива. Световният номер 3 се измъкна от трудната ситуация, а топка в аут му донесе успех в гейма - 5:2. Кайл Едмънд успя лесно при своето подаване, но Димитров ще сервира за спечелване на сета - 5:3. Гришо поведе с 30-0, но се стигна до 30-30. Топка в мрежата води до точка за сета за световния номер 3. Нова топка в мрежата след силен сервис и  Едмънд сбърка форхенд при 30-30. После отрази с първата си точка в гейма, при която не трябваше да влиза в разиграване. Със сервис в тялото британецът взе предимство и затвори гейма - 0:1. Григор отвърна с бързо спечелен свой сервис - 1:1. Британецът отново бе затруднен при сервиса си, стигна се до равенство, но успя да се измъкне и отново да поведе в сета - 1:2. Едмънд стигна до брейкбол при подаването на Григор, но българинът успя да се спаси и да изравни. Едмънд пък отново взе бързо подаването си и поведе с 3:2. Гейм на 0 за Димитров и равенството е възстановено - 3:3. Британецът бе безмилостен при своя сервис и безгрешен - гейм на 0. Младият съперник на Григор успя да стигне и до пробив, след две двойни грешки на нашия тенисист и ситуацията в сета се усложнява - 3:5. Кайл Едмънд показа силата си на сервис, а с много агресивна игра притисна Димитров и в крайна сметка успя да затвори сета при първата си възможност.  Григор започна със спечелен гейм на 15, но със същото отвърна и Едмънд - 1:1. Последва гейм на 0 за Димитров, за да се стигне до 2:1 в негова полза. Две непредизвикани грешки от хасковлията позволиха на британеца да спечели своя сервис гейм - 2:2. Британецът откри с форхенд уинър, а световният номер 3 за пореден път сгреши от бекхенд за 30-30. След това и лесна топка от форхенд – брейкбол. Нова грешка и пробив - 2:3. Григор обаче успя веднага да върне пробива, след много агресивна игра - 3:3. При 30-30 Димитров прати топката в аут и се стига до точка за пробив в позла на Едмънд. Топка в мрежата измъкна българина от тежката ситуация. Ас и Гришо повежда в сета - 4:3. Едмънд успя, макар и трудно, да вземе подаването си и да изравни 4:4. Топка, която бе с милиметри в аут доведе до две точки за пробив за Едмънд. Григор отвърна с ас, но все още изостава. Топка в мрежата, пробив и Едмънд е на гейм от победата! Гришо поведе с 15-0, след това с 30-15, но Едмънд отвърна с два мощни сервиса и получи мачбол. ", "date": "2018.01.23", "title": "Гришо се пречупи! Не успя да се класира за втори пореден полуфинал в Мелбърн"}
{"url": "http://epicenter.bg/article/Pochina-Koni-Soyar---nay-vazrastnata-raboteshta-holivudska-aktrisa/145668/10/100", "text": "Американката  , най-възрастната работеща холивудска актриса, почина на 105 години в своя дом в Лос Анджелис, съобщи сайтът TMZ. Актрисата е родена в края на 1912 година в семейство на еврейски емигранти от Румъния. \r\n \r\n През 1959 година тя партнира на Франк Синатра и на Едуард Робинсън в комедията на Франк Капра \"Дупка в главата\". През 2012-а, когато Кони Сойър е на 99 години, тя става член на американската киноакадемия. Последната роля на актрисата беше тази на мис Съливан в телевизионната драма \"Рей Донован\".    Източник: дарик   Източник: Дарик", "date": "2018.01.23", "title": "Почина Кони Сойър - най-възрастната работеща холивудска актриса"}
{"url": "http://epicenter.bg/article/Mramoren-sladkish-s-maskarpone/145681/9/14", "text": "  Разбийте сиренето заедно със  захарта. Продължавайки разбиването, добавете кората и сока от портокал и брашното. Добавете яйцето и разбийте.    Разтопяваме шоколада и маслото на водна баня. Оставете да се охлади. Разбийте яйцата, захарта и ванилията. Добавете към шоколадовата смес, сложете и брашното.    Включете фурната на 180С. Намазнете тавичка и изсипете шоколадовата смес. Отгоре с помощта на супена лъжица сипвайте бялата смес. С метална шпатула разбъркайте с кръгови движения, за да се получи *мраморна* шарка.   Печете сладкиша 30 минути, докато се надигне. Сладкишът се изважда и се нарязва на квадрати.", "date": "2018.01.23", "title": "Мраморен сладкиш с маскарпоне"}
{"url": "http://epicenter.bg/article/Svetlana-i-Gushterov-se-sgodyavat-tazi-sedmitsa--zhenyat-se-lyatoto/145676/10/100", "text": "Светлана Василева и Християн Гущеров ще се сгодят на 28 януари, а ще се оженят през лятото.   Това разкрива двойката в специално интервю за списание Lovestyle. Гущеров обаче все още не е финализирал развода си с поп фолк певицата Мария. Очаква се, докато стане време за сватбеното тържество, всичко да е приключило. Василева била готова да стане майка, а двойката би искала да има две деца. Светлана и Християн нямат деца. Гущеров се грижеше за дъщерята на Мария - Марая, докато бяха заедно. Междувременно през уикенда Християн Гущеров влезе в новините заради пиянско сбиване, но все още не е ясно дали ще получи обвинение. 29-годишният бизнесмен отказал да даде алкохолна проба.   Източник: Дир.бг", "date": "2018.01.23", "title": "Светлана и Гущеров: Сгодяваме се тази седмица, сватбата ще е през лятото"}
{"url": "http://epicenter.bg/article/Premierat-Boyko-Borisov-se-sreshtna-s-turskiya-poslanik-Hasan-Ulusoy--snimki-/145674/2/0", "text": "Министър-председателят Бойко Борисов се срещна с посланика на Турция Хасан Улусой, съобщиха от Правителствена информационна служба.   По време на разговора Улусой поздрави българския премиер с поемането на ротационното председателство на Съвета на ЕС и изрази очакване, че това ще бъде успешен период не само за страната ни, но и за цяла Европа. Двамата са единодушни, че диалогът между държавите-членки на ЕС и Турция трябва да бъде нормализиран в контекста на разбирателство и разумни решения.   Премиерът Борисов и посланик Улусой обсъдиха и подготовката и организацията на предстоящата среща между ръководителите на водещите европейски институции и Турция.   На срещата беше дискутирано и продължаващото сътрудничество и партньорство между България и Турция в областта на културата. Възстановяването на духовни сгради на територията на двете страни беше заявено още при срещата на премиера Борисов с турския президент Реджеп Тайип Ердоган на 7 януари в Истанбул, когато двамата откриха реставрирания български храм „Свети Стефан“.   Българският министър-председател Бойко Борисов и посланикът на Турция обобщиха по време на срещата си, че България и Турция ще продължат да поддържат активно двустранно сътрудничество, защото освен непосредствен наш съсед, турската държава е и важен партньор в областта на миграцията, борбата с тероризма, земеделието и енергетиката.", "date": "2018.01.23", "title": "Премиерът се срещна с турския посланик Хасан Улусой (снимки)"}
{"url": "http://epicenter.bg/article/Tsetska-Tsacheva--Ima-vazmozhnost-da-priemem-Istanbulskata-konventsiya-s-rezervi/145680/2/0", "text": "     ", "date": "2018.01.23", "title": "Цецка Цачева: Има възможност да приемем Истанбулската конвенция с резерви"}
{"url": "http://epicenter.bg/article/BSP-Sofiya--Zashto-v-novite-uchebnitsi-po-istoriya-nyama-i-duma-za-smartta-na-Stamboliyski-/145686/2/0", "text": "Социалистите от София приеха гневна декларация, в която се изразява протест срещу новите учебници по история. Защо в тях няма нито дума за смъртта на Стамболийски, за убитите деца от Ястребино, за набучените на кол глави на партизани, питат червените. Хората на Калоян Паргов настояват за оставката на министър Красимир Вълчев, защото според тях той носи основната отговорност за новите учебни програми по история за Х клас.   „Държим българското правителство да изтегли програмите по история и цивилизация за Х клас. Да се организира обществено обсъждане на програмите по българска история и по българска литература, разработени за българското училище, с оглед на тяхното обективно осветляване“, се казва в позицията на „Леге“ 10. \"Градският съвет на БСП - София настоява за оставката на министъра на образованието и науката Красимир Вълчев, който носи основната вина за приемането и одобряването на програмата по История и цивилизация за Х клас, която изопачава националната ни история, зачерква антифашистката съпротива у нас и фактически съдейства за реабилитиране на фашизма\", се казва в приетата декларация.   “Градският съвет на БСП – София е сериозно обезпокоен от поредния опит българската образователна система да бъде използвана за налагане на идеологеми и стериотипи, изфабрикувани от световния неолиберализъм и неговите представители у нас. В този случай, с приетите програми по история и цивилизация за учениците от Х клас“, пише в документа, одобрен от БСП-София.   В документа се припомня как се стига до сегашната редакция на учебните програми:   „Още по време на първия кабинет на Бойко Борисов (2009 – 2013) бе разработен доклад със задача да се пренапише българската история, която да се превърне в инструмент за възпитание на т.нар. гражданско общество от соросоиден тип. Тогава авторите изпълниха задачата да разкрият „дискриминационната” роля и нетолерантно отношение на българската класика, предлагайки от учебната програма да бъдат изхвърлени творби на Ботев, Вазов, Яворов, Елин Пелин, Дебелянов, Йовков, Смирненски, Гео Милев, Вапцаров. Тези антикултурни актове ставаха част от политиката и на служебните правителства, назначавани от президента Росен Плевнелиев.   По времето на втория кабинет на Бойко Борисов (2014-2016), с участието на Реформаторския блок, управляващите отново посегнаха към емблемите на националната ни памет, но преди всичко към знаците и символите на революционните и социални борби у нас. Чуждестранни фондации и техните български емисари провеждаха открити уроци по антикомунизъм в българското училище, представяйки откровени лъжи и груби манипулации за историческия път на България през втората половина на ХХ век. Министър Кунева стимулираше този процес, както и мултиприцирането на безпаметието за нацизма и неговите ужасни деяния у нас.   А днес, третият кабинет на Бойко Борисов узакони такива програми по история и цивилизация, в които учениците ще трябва за една година да усвоят хилядолетното историческо развитие на народите по българските земи. Това, само по себе си, е нонсенс. Зачерква се досегашният подход, според който усвояването на българската история се извършва на етапи с оглед на възрастовите характеристики на учениците и което е още по-пагубно, българската история престава да е специално обособена в контекста на европейската и световната история, за да се разтвори в тях като един от равнопоставените им компоненти.“   В него се казва още: „И така, новата програма по история за Х клас, разчетена на процеси, протичащи в течение на повече от десет хилядолетия по българските земи, е ненаучна и в същото време непосилна за усвояване. Единственото обяснение за въвеждането на такава програма е, ако родните неолиберали, заели възлови позиции в управлението на държавата, са решили младите българи да знаят колкото се може по-малко и по-еклектично за собствената си държава и културна принадлежност.   След покушението срещу сърцевината на културната идентичност се атакува същността на голяма част от събитията през ХХ век, отново през призмата на идеологическите клишета на неолибералното мислене и пропаганда. Учениците ще трябва да усвояват и запаметят като най-типични за историята от първата и втората половина на ХХ век следните понятия: терор, атентат, комунизъм, съветизация, диктатура на пролетариата, експроприация, Комунистически интернационал, безпартиен режим, Народен съд, репресивен апарат, „трудововъзпитателни общежития“ (лагери), горяни, „Възродителен процес“, социалистическа индустриализация, насилствено коопериране, изселване.   Същевременно, няма и дума за убийството на Стамболийски, за първото в света антифашистко въстание – Септемврийското въстание. Няма дума за приетия още през 1924 г. Закон за защита на държавата, който през 40-те години се насища с още по-радикални наказателни текстове. Няма дума за убитите без съд и присъда български комунисти, земеделци, леви интелектуалци, сред които Гео Милев, Христо Ясенов, Йосиф Хербст, Георги Шейтанов. Няма дума за присъединяването на България към фашистката коалиция с активната роля на Богдан Филов и Борис ІІІ. Няма дума за убитите деца от Ястребино, за набучените на коловете глави на партизани и ятаци. Няма и дума за фашизъм, нацизъм, хитлеризъм, Холокоста, концентрационни лагери.   Едва ли има българин, който да не е наясно, че съвременният неолиберализъм се характеризира със заличаване на истините от националната културна и историческа памет, с възпитанието в антикомунизъм и русофобия. Едва ли има българин, който да не е наясно, че щедро платените агенти на Джордж Сорос и на други чуждестранни фондации изпълняват поръчките на своите господари да тровят българското общество с неистини и груби фалшификации. Едва ли има българин, който да не е наясно, че под претекста изучаване на национална история се масовизират лъжи за близката история на България, извършва се груба манипулация с младите българи: те се възпитават в омраза към всичко, което е резултат от колективната енергия на народа ни, от неговите революционни и социални пориви, превръщат се в национални нихилисти и отцеругатели.   Ние, социалистите от София, предупреждаваме народните представители, правителството на България и лично министър-председателя Бойко Борисов, че заиграването с българската история, пренебрегването на крупни исторически събития, опитите да бъдат заличени фашизмът и хитлеризмът от паметта на българския народ ни разделя не само като общество, но и от фундаменталните ценности на Европейския съюз.“  ", "date": "2018.01.23", "title": "БСП-София: Защо в новите учебници по история няма и дума за убийството на ястребинчетата?"}
{"url": "http://epicenter.bg/article/56-i-sme-ot-80-strani-v-klasatsiya--Nay-dobrite-darzhavi-/145689/2/0", "text": "България заема 56-то място в традиционната класация на U.S. News & World Report на \"Най-добрите държави\" за 2018 година. Това става ясно от публикувано съобщение на сайта на списанието. Миналата година сме били на 63-то място в същото подреждане. Общо са класирани 80 държави по 9 критерия. Сред тях са икономически ръст, бизнес-климат, туризъм, стандарт на живот, население, култура. Първите три места в класацията са за Швейцария, Канада и Германия. САЩ са едва седми. На последните три места са Сърбия, Ангола и Алжир. България е в компанията на Колумбия и Кения. Пред нас на 54-та позиция е Румъния, 53-та е Словения. Изпреварили сме и една държава от ЕС - Латвия е 59-та.  ", "date": "2018.01.23", "title": "56-и сме от 80 страни в класация ”Най-добрите държави”"}
{"url": "http://epicenter.bg/article/Korneliya-Ninova--/145692/2/0", "text": "Вотът на недоверие към правителството, който поиска левицата не е саботаж, а сурова необходимост. Това заяви зам.-председателят на ПГ на \"БСП за България\" Крум Зарков в пленарната зала на парламента.   Когато едно правителство не може да се справи с основния проблем пред държавата си, губи право да управлява, подчерта от трибуната на парламента Крум Зарков. Зарков изложи аргументите на левицата да поиска вот на недоверие към третото правителство на Бойко Борисов.   Корупционният тумор разяжда държавата ни. Виждат го чуждите наблюдатели, виждат го нашите съграждани, заяви зам.-председателят на ПГ на \"БСП за България\". И припомни както публикациите в чуждестранни медии, рисуващи България като най-корумпираната държава в ЕС, така и социологическите изследвания, отчитащи високо усещане за корупция у българските граждани.   „Внесеният от ПГ на „БСП за България“ вот на недоверие към правителството не е демонстрация на самоволна опозиционност, нито някакъв вид враждебен акт или евтина реклама. Този вот уви, е сурова необходимост“, каза в началото на изказването си Зарков. Той е продуктиван най-вече от собствените действия и крещящото бездействие на правителството на ГЕРБ и „Обединени патриоти“, подчерта социалистът. \"Вотът черпи своите мотиви от непоклатимата логика, според която когато едно правителство, което и да е то, не може да се справи с основния проблем за страната ни, то фактически губи правото си да управлява“, бе изводът на Зарков. Социалистът изреди случаи, превърнали се в емблематични като скандала с ремонта на НДК, с оградата на българо-турската граница, програмата за саниране. \"Всичко това се свързва в Хасково. \"Хасковогейт\", уважаеми дами и господа е цялостен модел за усвояване на обществен ресурс, където участниците са близки, а после общи с управляващата партия\", продължи Крум Зарков. Заместник-председателят на ПГ на \"БСП за България\" заяви, че хората знаят това, но мълчат.   \"С гласуването в четвъртък всеки народен представител ще покаже своето отношение към истината. Ще има ли 121 от тук присъстващите, които ще имат смелостта да я припознае? Ако вотът успее, всяко следващо правителство, което и да е то, ще знае с какъв аршин ще бъде премерено и отсъдено\", каза в заключение Крум Зарков.    Под искането на недоверие към кабинета са се подписали всичките 80 народни представители от \"БСП за България\". Вотът на недоверие бе внесен в деловодството на Народното събрание на 17 януари.   Разискванията по вота се провеждат на извънредно заседание на парламента. В началото социалистите настояха премиерът Бойко Борисов да дойде в залата и председателят на парламента Цвета Караянчева обеща да го уведоми.  ", "date": "2018.01.23", "title": "Крум Зарков: Вотът не е саботаж, а сурова необходимост!"}
{"url": "http://epicenter.bg/article/Korneliya-Ninova-/145693/2/48", "text": "„   С тези думи председателят на БСП Корнелия Нинова започна изказването си по време на дебатите около вота на недоверие към кабинета „Борисов 3“.   „Обръщам се най-вече към българските граждани. Уважаеми български граждани, правим този вот на недоверие за вас. Всеки от вас е свободен човек да подкрепя БСП, ГЕРБ, ОП, „Воля“, ДПС. Това е свободен избор, но всеки от вас е срещал в живота си корупцията“, заяви Нинова.   Лидерът на социалистите посочи, че вотът на недоверие е за хората, за да имат смелост, сили, да ги освободи от страха и да им даде самочувствие, че никое правителство не е по-голямо от тях. „Този вот не е само за БСП и на БСП. Той е на майките на децата в София, които не са си платили и не са в онзи списък за детските градини с предимство. То е за работниците, които не са си получили заплатите, но работодателите ще се измъкнат от отговорност, защото са си платили, на когото трябва или са близки до властта. Той е на собствениците на малки и семейни фирми, които няма да получат обществена поръчка“, каза лидерът на БСП.    Ние искаме да сменим 28-годишия модел на управление на страната“, каза тя.   Уважаеми българи от всички политически цветове. Не се предавайте! Може да е трудно и бавно. Но рано или късно всеки, който краде ще лежи в затвора. Преди да сме партийци ние сме българи. Рано или късно България ще стане нормална държава“, каза още в емоционалното си слово Корнелия Нинова.   . Ако не искаш да бъдеш купен - бият. Осъвършенстват се, модернизират се, защото светът се модернизира. Помните ли как Бойко Борисов управляваше митниците преди години? Простичко – с телефони“, каза Нинова и припомни за случая  , каза лидерът на социалистите. Корнелия Нинова поясни, че приходите от акциз са се увеличели от увеличаването на акциза, а не от усилията на правителството. „Ние държим на думата си. И за всичко, което се отнася за бъдещето на Европа и достойното място на България в нея, работим заедно и сме получили вашето признание за това.  . В кой европейски документ пише, че някоя от ценностите може да се замразява временно? Желанието да заключите тези права за 6 месеца е антиевропейско дело“, каза Нинова.   Тя попита за 6 месеца ще спрат ли кражбите. „Съмнявам се. Уважаеми българи, след малко ще чуете от трибуната едно изречение, което не би трябвало никога да се изрича в демократична държава, член на ЕС. А то ще бъде „БСП няма право да говори за корупция“.   Вие не можете да кажете на 1 милион българи: \"Няма да говорите\". Никога от БСП няма да чуете това изречение. Вие няма да говорите. Ние ви уважаваме в избора да гласувате за ГЕРБ, ДПС, вие сте свободни хора. Ние ще критикуваме правителството, ръководството на ГЕРБ, но никога няма да си позволим да кажем: „Нямате право да говорите от името на хората, които са ви пратили тук“, заяви лидерът на БСП.   Нинова посочи, че управляващите ще се опитат да отнемат на БСП да бъде водач на борбата с корупцията. „Няма да ви го позволим. Първата причина – защото БСП е единствената партия в България, която на свой най-висш форум е направила анализ на грешките си и е приела убийствена самокритика“, подчерта Корнелия Нинова. Според нея само смел, мъдър и почтен към избирателите си политик може да се самокритикува.  . „Преди една година обявихме своята главна цел – унищожаване на паралелната държава, която краде от вас 10 млрд. лева. Тази паралелна държава се изправи веднага срещу нас“, каза Нинова. Тя подчерта, че БСП е отказала на паралелната държава да бъде част от нея, въпреки натиска. „Не се съгласихме да бъдем част от тази паралелна държава, да папкаме и да слушаме. Обявихме се против нея. Тогава тази паралелна държава извади тоягата“, заяви Нинова и обърна внимание, че БСП ще издържи и на това, защото ще ги направи по-силни. \"Ние имахме възможност да станем част от корупцията - ние не искаме да споделяме с тях трапезата. Искаме да сменим модела, 28-годишния модел на управление на България\", заяви Нинова.", "date": "2018.01.23", "title": "Корнелия Нинова: Българи, не се предавайте! Рано или късно всеки, който краде, ще лежи в затвора"}
{"url": "http://epicenter.bg/article/Anton-Kutev--Kade-e-premierat-Borisov--Ne-sme-li-parlamentarna-republika-/145694/2/0", "text": "\"Без министър-председателя няма как да започнем дебати по вота на недоверие\". Това заяви от парламентарната трибуна депутатът от БСП Драгомир Стойнев преди началото на дебатите по вота на недоверие към кабинета „Борисов“ 3. \"Да поканим министър-председателя. В крайна сметка това е неговото правителство и този вот на недоверие е към неговия кабинет\", добави той.   Председателят на парламента Цвета Караянчева отговори, че премиерът Бойко Борисов ще бъде уведомен.     Малко след това думата взе и друг депутат от левицата - Антон Кутев, като той повтори същите думи. \"Не може да има дебати по вот на недоверие без присъствието на премиера. Вие г-жо председател казахте, че ще уведомите Бойко Борисов. Нима той не знае, че има вот на недоверие? Г-жо председател, дайте почивка, докато в зала дойде премиера\", призова Кутев.  Къде е премиерът, попита социалистът Антон Кутев в началото на разискванията по вота на недоверие към кабинета \"Борисов 3\". Парламентарният шеф Цвета Караянчева обеща да го извика. Точно това възмути депутатът от БСП.   \"Няма как да оправдаем отсъствието на премиера\", каза Кутев. И подчерта, че България е република с парламентарно управление.А министър-председателят няма как да не знае, че опозицията иска да се гласува недоверие към кабинета му.   След като премиерът знае за вота на недоверие, а още не е тук, трябва да дадете почивка, докато дойде, обърна се към Караянчева Кутев.   От своя страна Караянчева отказа да даде почивка, защото липсват обективни причини и отново повтори, че министър-председателят ще бъде уведомен, а дебатите стартираха.  ", "date": "2018.01.23", "title": "Антон Кутев: Къде е премиерът Борисов?! Не сме ли парламентарна република!"}
{"url": "http://epicenter.bg/article/Prekasnaha-zasedanieto-na-parlamenta--Opozitsiyata-vika-premiera-/145696/2/48", "text": "Парламентът прекъсна извънредното си заседание, на което се разисква по вота на недоверие към кабинета \"Борисов 3\", поискан от левицата.   В мястото за министрите има само осем представители на кабинета, сред които вицепремиерите Томислав Дончев и Валери Симеонов. Премиерът Борисов обаче отсъства. Това възмути представителите на \"БСП за България\".   „Един час този, който води правителството го няма. Страх ли го е, притеснява ли се? Може ли такова отношение?“, попита от трибуната соцдепутатът Таско Ерменков. „Ако премиерът го е страх, ако има притеснения, разбирам го... Сигурно няма да намери начин да обясни колко борбено е правителството“, каза още той. Ерменков поиска почивка до идване на Бойко Борисов в зала. Цвета Караянчева даде 15 минути на депутатите.   В началото на заседанието в специално изказване червеният Антон Кутев настоя премиерът Борисов да се яви в пленарната зала. България е парламентарна република, каза той. „Когато става дума за вот на недоверие към правителството, няма как да оправдаем по-късното идване или изобщо неидването на министър-председателя на това събитие. Той не знае ли, че има вот на недоверие?\", заяви от трибуната Антон Кутев. И се обърна към парламентарния шеф Цвета Караянчева: \"Тъй като сме държава с парламентарно управление, а вие сте председател на парламент в момента, вие сте човекът, който трябва да осигури присъствието на министър-председателя тук!“   Още в началото на заседанието социалистът Драгомир Стойнев обърна внимание, че премиерът Борисов не е в залата. И настоя за неговото присъствие по време на разискванията.   След почивката заседанието на парламента продължи в отсъствието на премиера. \"Защо се уплаши да дойде премиерът\", попита депутатът от левицата Свиленски. Той настоява да се прекъсне заседанието, докато министър-председателят не пристигне в залата. Цвета Караянчева продължи да води заседанието.   Това ядоса друг социалист - Георги Гьоков, който поиска Караянчева да прекрати заседанието, докато не дойде премиерът Борисов. Караянчева отсече: \"Няма да го прекратя!\"   Тук стана отново Кутев. Социалистът попита кога корупцията е била по-голяма - когато Бойко Борисов е бил главен секретар на МВР или, когато Бойко Борисов е премиер. И продължи с въпросите. Като попита корупция ли е, когато жената на главния секретар на МВР придобие банка. \"Това корупция ли е? С кого да го обсъдя, след като го няма човекът, който израстна толкова много?!\", продължи Кутев.  ", "date": "2018.01.23", "title": "Прекъснаха заседанието на парламента. Опозицията вика премиера. Борисов не дойде!"}
{"url": "http://epicenter.bg/article/--Galap-/145698/2/0", "text": "67% от българите смятат, че по време на европредседателството партиите трябва да загърбят всичките си противоречия. В същото време 51% от запитаните са на мнение, че демокрацията в България е в опасност. Това показват данните от експресен сондаж на „Галъп”, проведено в периода 15-16 януари т.г. сред 801 пълнолетни българи.   От няколко месеца управляващите и особено ГЕРБ лансират тезата, че вътрешнополитическите сблъсъци трябва да минат на заден план през следващите 6 месеца, за да може България максимално да се възползва от своето европредседателство. Това е и в основата на критиките срещу БСП за вота на недоверие.   Критиците на кабинета „Борисов 3” обаче твърдят, че лошите практики във властта продължават с пълна сила и присъствието на евролидерите и чиновниците от ЕС не променя с нищо ситуацията. \"Напрежението в обществото е ясно доловимо\", пишат и авторите на изследването.   65% от анкетираните знаят за статиите в западната преса, които през последните дни представиха бедността и корупцията в нашата страна. 82% са съгласни с твърденията в материалите, а само 16% са на противоположното мнение.   \"Председателството явно няма да успее да отмени вниманието от острите обществени проблеми – както беше отчетено и в предишни сондажи още преди месеци\", коментират от \"Галъп\".   По отношение на европейския дневен ред почти поравно са привържениците и противниците на идеята нашата страна да помага на Турция да затопли отношенията си с ЕС.   Отново поляризиращ е въпросът дали респондентите одобряват приемането на еврото у нас. С 2% преднина, 48% срещу 46%, води лагерът на тези, които не смятат този тип политически декларации за добра новина.", "date": "2018.01.23", "title": " „Галъп“: Хем искаме „стабилност” през председателството, хем виждаме опасност за демокрацията"}
{"url": "http://epicenter.bg/article/BSP--Karayancheva-e-smela-zhena--za-razlika-ot-strahlivetsa--koyto-se-e-skril-v-Ministerski-savet/145700/2/0", "text": "Отказът на премиера Бойко Борисов да се яви в парламента по време на обсъждането на вота на недоверие срещу кабинета му предизвика бурната реакция на народните представители. Председателката на Народното събрание Цвета Караянчева съобщи, че министър-председателят няма как да бъде в НС, тъй като в момента има важни международни срещи.   Пръв взе думата депутатът  . „Имам вяра в Цвета Караянчева, защото е смела жена за разлика от страхливеца, който се е скрил в Министерски съвет“, каза народният представител от БСП.   „В парламентарната държава вие стоите най-високо, вие сте лицето, което трябва да защитава парламентаризма“, каза Мирчев на председателя на Народното събрание Цвета Караянчева и обърна внимание, че министър-председателят още не е в зала. Председателят на парламента Цвета Караянчева заяви, че е уведомила министър-председателя, но той има международни срещи. Тя подчерта, че Борисов следи дебата.    от БСП предложи премиерът да дойде в парламента като му приключат срещите. Той заяви, че има материали за контрабанда по границата и на лекарства и иска да ги връчи на премиера.    от БСП поиска да се прекрати заседанието до идването на премиера Борисов.", "date": "2018.01.23", "title": "БСП: Караянчева е смела жена, за разлика от страхливеца, който се е скрил в Министерски съвет"}
{"url": "http://epicenter.bg/article/Premierat-Boyko-Borisov-se-sreshtna-s-ruskiya-poslanik-Anatoliy-Makarov/145701/2/48", "text": "Докато в парламента текат горещи дебати по вота на недоврие, а от БСП не спират да повтарят, че премиерът Бойко Борисов трябва да се яви в пленарна зала, от правителствената пресслужба разпространиха информация какво точно прави министър-председателят.   Бойко Борисов и посланикът на Руската федерация Анатолий Макаров проведоха работна среща, на която обсъдиха развитието на двустранните отношения.   Като области от взаимен интерес бяха посочени енергетиката и туризма. Руският дипломат поздрави премиера за началото на ротационното председателство на Съвета на Европейския съюз и убедителната защита на приоритетите му пред Европейския парламент.   Той изрази надежда, че България ще работи за подобряване на диалога между държавите-членки и Русия. Докато премиерът и руският дипломат разговаряха, българският парламент обсъждаше вота на недоверие срещу кабинета \"Борисов 3\". БСП настоя премиерът да се яви в пленарна зала, а председетелката на Народното събрание Цвета Караянчева бе принудена да даде почивка. В 14,15 часа, тя съобщи, че Бойко Борисов няма възможност да бъде в НС, тъй като в момента има важни международни срещи.", "date": "2018.01.23", "title": "Премиерът Борисов се срещна с руския посланик Макаров, докато го чакат в парламента"}
{"url": "http://epicenter.bg/article/Lachezar-Ivanov--Silata-na-nashata-partiya-e-Boyko-Borisov--koyto-sam-bori-koruptsiyata-/145702/2/0", "text": "БСП не е партия на бъдещето, а на миналото. Социалистическата партия подготви прехода и го извърши, заяви от парламентарната трибуна депутатът от ГЕРБ Лъчезар Иванов. Той взе думата, за да защити правителството на ГЕРБ по време на дебатите по вота на недоверие, поискан от левицата.   Лъчезар Иванов се впусна в историческа хронология, започвайки от началото на 90-те години. Той с патос четеше изказването, което си бе написал.   Ееее, страшно ви боли, обръщеше се към социалистите от време на време Лъчезар Иванов. Вашата политическа сила загуби своя облик и своята идеология, каза още той. И каза още: \"Сред вас има и хора с достойнство, които бяха натирени от г-жа Нинова.\"   Изказването му завърши с истинска ода за премиера Борисов. \"Силата на нашата партия е в лидера Бойко Борисов, който без страх разкрива всички схеми на корупция и предава лицата на прокуратурата”, каза Иванов. Вие, БСП, нямате лидер, който да ви изведе в 21 век, обърна се към социалистите той. „Сега гледате гладно пълната ни витрина и завиждате. Гледате със завист външнополитическите успехи на ГЕРБ, 10 пъти губите избори от ГЕРБ. Но всичко остава един мираж за вас. Еееее, много ви боли. Пътят, по който ви води Нинова няма да ви доведе до никъде. Не като г-н Бойко Борисов, който от политик се издигна до лидер и международен фактор. Той разкрива всички схеми на корупция, независимо откъде произлизат. Това ни прави силни и ни помага да печелим доверието на хората“, развихри се ГЕРБ-ерът. „Как вие се борите с корупцията? Този вот на недоверие освен, че беше отразен от всички медии с нищо не може да допринесе за страната ни“, каза Лъчезар Иванов. И посочи пътя, по който според него, социалистите можело да се поправят - „Смирение, диалог - това е пътят за просперитет!“   В налачоно на изказването си Лъчезар Иванов посочи: „Корупцията няма политически цвят и правителство. Тя изисква много години за своето развитие. ГЕРБ е на власт от 2009 година, а корупцията не е от последните години.\" И припомни три нормативни акта от началото на прехода, които според него стоят в основата на корупцията. С тях от плащане на данъци са освободени кооперациите, фондациите, спортните организации.   „След това започва формирането на паралелната държава, дефинирано от Корнелия Нинова“, продължи Иванов. Той даде пример с масовата приваизация, ограбването на банковия сектор и т.н. \"Във вашите мотиви сте се плъзгали около различните проблеми като един умел скиор в слалом. Всичко това, обаче показва вашата политическа немощ и опит да дискредитирате страната\", каза още Иванов.    ", "date": "2018.01.23", "title": "Лъчезар Иванов: Силата на нашата партия е Бойко Борисов, който сам бори корупцията!"}
{"url": "http://epicenter.bg/article/Veselin-Mareshki-alternativno--Shte-glasuvam-s-tretata-si-chast/145704/2/48", "text": "Лидерът на Воля Веселин Марешки разсмя пленарната зала с изказването си за корупцията. Той се пробва да захапе Корнелия Нинова за изказването й. Марешки опита нескопосано да се разграничи от останалите партии, които, за разлика от неговата, са участвали във властта, разказва Канал 3.   \"Аз ще гласувам с третата си част, тази, която не е участвала в този грабеж, в който явно вие сте участвали\", провокира усмивки Марешки, с което провокира закачки, че нещо намеква за \"трети\" пол.   \"Един час този, който води правителството го няма. Страх ли го е, притеснява ли се?\", попита социалистът Таско Ерменков, който извоюва почивка от 15 минути, за да може да дойде. \"Може ли такова отношение?\", попита той. \"Ако премиера го е страх, ако има притеснения, разбирам го... Сигурно няма да намери начин да обясни колко борбено е правителството\", заключи соцдепутатът. Борисов липсваше и след почивката, което отново провокира социалистите да попитат кога ще дойде и да го упрекнат в неуважение към българските избиратели. В пленарната зала са няколко министри, сред които двамата вицепремиери Томислав Дончев и Валери Симеонов.   \"Осигурено е присъствие на състав на Министерския съвет\", обясни Караянчева и подчерта, че премиерът има международни, неотложни ангажименти. \"Няма как да продължи дебатът без него\", не се съгласи Антон Кутев. Като не можете да осигурите присъствието на министър-председателя.   \"Корупция ли е, когато жената на главния секретар на МВР придобива над 100 имота в една банка? Аз смятам, че това е корупция. С кого да го обсъдя, като го няма главният секретар на МВР?!\", попита Кутев.   Лъчезар Иванов от ГЕРБ направи ретроспекция на генезиса на корупцията у нас и отвърна на Кутев със закана, че можел много да разказва с примери за жената на бившия соцлидер и бивш премиер Сергей Станишев, Моника. Той обвини социалистите, че опитват да дискредитират България, но ги предупреди, че няма да им донесе дивиденти, особено във вътрешен план.   Натискът на соцдепутатите да присъства и министър-председателят в парламента продължава. По-рано един след ораторите на БСП повдигат въпроса и се стигна даже до викове \"оставка\" и тропане по банките в пленарната зала.  ", "date": "2018.01.23", "title": "Веселин Марешки алтернативно: Ще гласувам с третата си част"}
{"url": "http://epicenter.bg/article/V-parlamenta---debat-po-vota--Izvan-nego---mladezhi-iskat-ostavkata-na-pravitelstvoto-na-GERB-/145705/2/0", "text": "Докато в пленарната зала на Народното събрание се дебатираше по поискания от левицата вот на недоверие към правителството, младежи протестираха срещу кабинета.   Те раздадоха на депутатите от мнозинството листовки, направени под формата на банкноти от 200 и 500 евро, за да покажат, че корупцията се шири и по най-високите нива на държавната власт Младите хора протестираха пред Народното събрание с искане за оставката на ГЕРБ и в подкрепа на вота на недоверие към правителството. „Глас срещу ГЕРБ = глас за България“, „Спаси България от корупцията“, „Ходете си вие, за да не емигрираме ние“ и „ГЕРБ = корупция“- са само част от плакатите, които младежите бяха направили, за да покажат отношението си към политиката на кабинета „Борисов 3“.   За да изразят  отрицанието си към аферата Суджукгейт, като метафора на корупцията в страната, младите хора бяха закачили истински суджук на въдица.", "date": "2018.01.23", "title": "В парламента - дебат по вота. Извън него - младежи искат оставката на правителството на ГЕРБ!"}
{"url": "http://epicenter.bg/article/karakachanov/145706/2/48", "text": "Вицепремиерът и министър на отбраната Красиимр Каракачанов скочи остро на изказването на депутата от ДПС Джейхан Избрямов по време на дебатите около вота на недоверие срещу кабинета „Борисов 3“.   Израникът от движението заяви, че доброволната военна служба, за чието въвеждане настоява военният министър, е пример за корупция. Тогава Красимир Каракачанов поиска думата, за да заяви на Джейхан Ибрямов, че говори „приказки от хиляда и една нощ“.   „Българският народ се събуди и вече никога няма да позволи една етническа партия да бъде балансьор в българската политика“, заяви ядосан вицепремиерът и лидер на ВМРО.   В цялото си изказване той оборваеше твърденията на Джейхан Ибрямов, обявявайки ги за фактологически неверни.   „Корупцията не е само по висшите етажи на властта. Да има, но корупцията започва от най-обикновения дребен чиновник“, заяви Красимир Каракачанов. Той подчерта, че темата за корупцията е важна за обществото на дебатът по нея трябва да бъде задълбочен и конструктивен. „Да, корупция има. За съжаление има сериозна корупция от 27-28 години, но по всички тези въпроси, с подобни дебати, от които някой може да си вдигне рейтинга, файда – йок. Би имало ефект, ако се говори конкретно какво да се направи и как трябва да се направи”, посочи Каракачанов. „Предлагам конструктивен диалог, а не патетични речи и неверни информации с кухи обвинения”, допълни още той.   Преди изказването на вицепремиера, Джейхан Ибрямов заяви, че   „Досега изказващите се колеги профанизираха, снижиха нивото на самия дебат. Корупцията, колеги за мен е само една от последиците от типа абсурдно управление. Ние трябва да търсим първопричината първо в това. За мен и за ДПС причината е този модел, който не предлага ясна визия, ясна стратегия за управление. Самият модел предразполага към корупция“, каза Ибрямов.   Според него връзката между корупция и национална сигурност се онагледява с индекса на възприятие на корупцията, който е от порядъка на 41 пункта. „Като ние заемаме едно от последните места като държава членка на ЕС“, заяви Ибрямов. Той обърна внимание върху двамата вицепремиери от националистическите формации. „Единият е без ресор, без портфейл и той стана известен със своите шумни акции да ликвидира шума в Слънчев бряг. Какво каза заместник-министър Георг Георгиев: „Ние преследваме всякакви прояви на расизъм“. От една страна на вън и пред европейските ни партньори говорим едно, а от друга страна правим съвсем друго“, каза Ибрямов.   „Държа в ръцете си отговор от МРРБ. В него ние направихме запитване за две пристройки на две сгради, които са в нарушение“, каза той и уточни, че става въпрос за строежи в Община Златоград. „Тук може да запитате вашия вицепремиер, защо тези нарушения не са влезли в изпълнение. Ето това е корупцията в държавата. Да си овластен и да не правиш нищо“, каза Ибрямов.   Той обърни внимание, че активистка от НФСБ е била хваната за каналджийство. „Ако това не е корупция на база участие във властта, здраве му кажете“, посочи депутатът от ДПС. Ибрямов коментира, че преди месец и половина вицепремиерът Красимир Каракачанов е предвождал марш с факли, отричащ Ньойския договор, но по същото време България набелязва своите приоритети и един от тях е Западните Балкани. „От една страна вицепремиерът протестира срещу заграбените територии, а от друга ние излизаме пред европейските партньори и точно обратното“, коментира Ибрямов.", "date": "2018.01.23", "title": "Каракачанов към депутат от ДПС: Говорите приказки от „хиляда и една нощ“!"}
{"url": "http://epicenter.bg/article/Boyko-Borisov-provede-razgovor-s-Ana-Barnabich/145710/2/0", "text": "Премиерът Бойко Борисов информира сръбския министър-председател Ана Бърнабич за обсъжданията, проведени от него през последните дни, за насърчаване на интеграцията на страните от Западните Балкани, съобщиха от правителствената информационна служба. В телефонен разговор Борисов посочи, че темата, изведена като приоритет на Българското председателство на Съвета на ЕС, е била подкрепена консенсусно от различните групи в Европейския парламент и от лидерите на Съюза.   Общото мнение е, че първият етап е инфраструктурната свързаност и изграждането на трансевропейските транспортни коридори. В това отношение премиерът Борисов посочи и възможностите, които предоставя Берлинският процес, както и интересът, проявен от международни финансови организации.   Българският министър-председател каза, че страната ни ще продължи да е активна в този процес и разчита на ангажираността и на сръбското правителство.", "date": "2018.01.23", "title": "Бойко Борисов проведе разговор с Ана Бърнабич"}
{"url": "http://epicenter.bg/article/-quot-Volya-quot--obyavi--che-shte-glasuva-protiv-vota-na-nedoverie-kam-kabineta--quot-Borisov-quot--3/145712/2/0", "text": "Ще гласувам „против“ вота на недоверие, както бих гласуваха „против“ вот на доверие към кабинета. Това каза народният представител от ПГ на „Воля“ Кръстина Таскова време на дебатите по вота на недоверие към кабинета „Борисов“ 3 за провала му в борбата с корупцията.   „Очаквах конкретни ясни примери, доказателства за корупция, а не празни приказки“, каза Таскова. По думите й един конструктивен вот на недоверие се изразява в това, че трябва да имаш алтернативен министър-председател. „Единствената група, която може да предложи алтернативен министър-председател е „Воля“, каза Таскова.   „Г-жо Нинова вие с коя част вкарахте вота на недоверие? С тази, която приватизираше със СДС или с тази, която толерираше корупцията в БСП?“, обърна се депутатът към лидера на БСП Корнелия Нинова.   След изказването на Кръстина Таскова лидерът на \"Воля\" Веселин Марешки развя плакат от трибуната: \"Национално освободително движение за чиста и свята република\". Марешки се обърна към БСП и ДПС: \"Сега ви даваме още една възможност. Последвайте ни. Не вотът на недоверие е начинът, по който ние да водим тази борба с корупцията\", заяви Марешки и ги призова да не подкрепят вота на недоверие.", "date": "2018.01.23", "title": "\"Воля\" ще гласува против вота на недоверие към кабинета \"Борисов\" 3"}
{"url": "http://epicenter.bg/article/Uvolnenieto-na-Kevin-Speysi-struva-na-Netfliks-39-mln-dolara/145707/10/100", "text": "Интернет платформата  ( ) е претърпяла непредвидена загуба от 39 милиона долара след разтрогването на договора с актьора  , обвинен в сексуални посегателства, съобщиха световните агенции. От  са информирали своите инвеститори за неочаквания разход, свързан с прекратяването на снимките на епизодите от сериала \" \" и спирането на биографичния филм за  \" \". И в двете продукции играеше  . Според списание \"Варайъти\" снимките на \" \" ще бъдат възобновени в началото на тази година. \r\n \r\n Работата над шестия и последен сезон на телевизионния сериал беше преустановена през месец октомври миналата година, след като американският актьор  обвини  , играещ главна роля в поредицата, в сексуални посегателства. Събитията се случили преди 30 години, когато  бил непълнолетен. Самият  се оправда ,че ни си спомнял за инцидента, но призна своята хомосексуалност.   Източник: дарик", "date": "2018.01.23", "title": "Уволнението на Кевин Спейси струва на Нетфликс 39 млн долара"}
{"url": "http://epicenter.bg/article/Po-primera-na-kralitsa-Elizabet-II--Keyt-Midaltan-shte-rodi-u-doma/145711/10/99", "text": "36-годишната Кейт Мидълтън се подготвя за новото полълнение в своето семейство.   През април херцогинята на Кембридж ще стане майка за трети път. В началото на бременността ѝ съпругата на принц Уилям бе измъчвана от тежка форма на токсикоза, затова тя ограничи публичните си прояви. Но сега Мидълтън редовно се появява пред обществото. Почитателите на кралското семейство отбелязват, че тя изглежда просто прекрасно.    Поради това, че самата Кейт и съпругът ѝ Уилям се въздържат от коментари относно подготовката за дългоочакваното събитие, обществото продължава само да гадае достоверността на информацията, която се появява в пресата.   Наскоро източници съобщиха, че Мидълтън не планира да ражда в родилен дом. Затова репортерите ще трябва да дежурят не пред болницата \"Света Мария\", където се появиха очарователните Джордж и Шарлота, а пред една от резиденциите на кралското семейство.    \"Катрин е съобщила на приятели, че иска да роди в домашна обстановка. Тя вече е обсъдила това с Уилям. Той е подкрепил нейното решение. И на двамата им харесва тази идея. Освен това, така ще се избегне масовият шум около стените на болницата\", каза осведоменият източник от обкръжението на Мидълтън.     Трябва да се отбележи, че самата съпруга на принц Уилям не е първият член на кралското семейство, отказал се от услугите на родилния дом. Кралицата на Великобритания се е появила на бял свят в лондонската резиденция на дядо ѝ, а нейните синове се родиха в Бъкингамския дворец, а дъщеря ѝ Анна - в Кларънс-хаус.   По-рано херцогинята на Кембридж зарадва обществото с нови снимки на малката Шарлота. Кейт разреши публикуването на снимките на детето. В началото на 2018 година момичето тръгна на детска градина в Кенстингтън. Близките на Шарлота решиха, че е по-добре детето да не си стои толкова много у дома и трябва да общува повече със свои връстници.   Потребителите на социалните мрежи изпаднаха във възторг от кадрите, на които е запечатана малката наследница на принц Уилям. Мнозона смятат, че тя е малко копие на Елизабет II. Дъщерята на Кейт и Уилям се появи на бял свят през май 2015 година.    Източник: Блиц", "date": "2018.01.23", "title": "По примера на кралица Елизабет II: Кейт Мидълтън ще роди у дома"}
{"url": "http://epicenter.bg/article/Savremenna-prikazka---Servityorat--koyto-shte-se-ozheni-za-printsesa-Yudzhini/145725/10/100", "text": "Английското кралско семейство ще организира още една сватба. Принцесата на Йорк Юджини се сгоди за дългогодишния си приятел Джак Бруксбанк, стана ясно вчера.   Юджини, която е на 27-години, е осмата поред за наследяване на британския престол. Тя е по-малката от двете дъщери на херцозите на Йорк Андрю и Сара.   Мъжът, който предстои да стане най-новия член на английското кралско семейство, е бивш сервитьор, който се отказва от висшето си образование и от работа във финансовата индустрия в Лондонското сити, за да се занимава със заведения.   Джак Бруксбанк е син на експерт-счетоводителя Джордж Бруксбанк и неговата съпруга Никола.   Сред предците на 31-годишния Джак е и Стамп Бруксбанк, който е управител на Централната банка на Англия през 18-и век.   Джак Бруксбанк се обучава в елитното училище Стоу в Бъкингамшир, където таксата е 10 000 паунда на срок, а сред бившите му възпитаници личат имена, като Ричард Брансън и Джон Сейнсбъри.   Вместо да последва много от съучениците си и да вземе финансова диплома от университет, след което да заработи в Лондонското сити, Джак получава подкрепата на родителите си и започва да работи веднага след училище, насочвайки се към работа в заведения.   Той започва като сервитьор и работи в заведението Admiral Codrington в Челси.   Там Джак Бруксбанк се запознава с бизнесмена Пиърс Адам, който го взема на работа в друго заведение на име The Markham Inn, също в Челси.   Адам описва Бруксбанк като 'феноменален' служител, който с радост се занимава с проблеми с персонала и с клиентите.   През трите години, в които работи в Markham, Джак се запознава с принц Хари и неговия приятел Гай Пели и започва да се движи в кралските кръгове.   'В Markham Inn се занимавах с най-различни странни хора и всеки имаше своите изисквания. Опознах също така местните, които обичах', казва Джак за времето си в Markham.   От там той се мести като управител на нощния клуб Mahiki в Мейфеър, който е един от най-ексклузивните клубове в страната и е любим на принц Хари и на други членове на кралското семейство.   Въпреки че, според някои данни, той отпразнува 21-ия си рожден ден (когато все още не е познавал принцеса Юджини) в танци с гола стриптизьорка, Джак твърди, че не прекарва много време в употребата на алкохол с посетителите на заведенията, в които работи.   Преди време Джак е заявявал: 'Тръгвам си от работа в 11 часа вечерта и се прибирам вкъщи. Не съм много по алкохола. Хората си мислят, че купонясваме много, но всъщност не е така. В моя случай аз се прибирам вкъщи и гледам филм.'   Той обаче се оказва, че познава доста добре бизнеса с питейни заведения, тъй миналата година става посланик на луксозната марка текила Casamigos, сред чийто съоснователи е холивудската звезда Джордж Клуни. Джак и Юджини са представени един на друг от общи познати преди повече от три години, по време на ски ваканция в Швейцария.   'Двамата незабавно бяха привлечени един от друг и оттогава почти не са се разделяли,' казва техен приятел.   Юджини учи в Нюкасъл, когато двамата се запознават, а Джак работи в Лондон, но двамата успяват да запазят връзката си.   След месеци слухове, Джак е предложил брак на своята принцеса в Никарагуа по-рано този месец, а от кралското семейство обявиха, че двамата ще станат семейство през есента.    Източник: Profit.bg", "date": "2018.01.23", "title": "Съвременна приказка - Сервитьорът, който ще се ожени за принцеса Юджини"}
{"url": "http://epicenter.bg/article/Balgariya-izprashta-19-sportisti-v-Pyong-Chang-/145683/8/0", "text": "19 квоти спечелиха българските спортисти за зимните олимпийски игри в Пьонг Чанг 2018, които започват на 9 февруари. Групата ни бе утвърдена днес по време на общото събрание на Българския олимпийски комитет (БОК). Съществуват шансове за още една квота в сноуборда, за която до последно ще се бори Теодора Пенчева. Страната ни ще има представители в шест спорта - биатлон, сноуборд, ски алпийски дисциплини, ски скокове, ски бягане и спускане с шейни.  Най-много квоти имаме в биатлона - 10, където за първи път от игрите в Албервил 1992 ще бъдем в пълен състав - 5 мъже и 5 жени. Това са Красимир Анев, Владимир Илиев, Антон Синапов, Димитър Герджиков и Михаил Клечоров. При дамите: Емилия Йорданова, Десислава Стоянова, Стефани Попова, Даниела Кадева и 20-годишната Милена Тодорова. В състезанията по сноуборд ще разчитаме на Радослав Янков и Александра Жекова. В ски скока на Владимир Зографски, а в алпийски ски - на Алберт Попов и Мария Киркова.  Имаме 1 квота за спускането с шейни и тя е за Павел Ангелов и три за ски бягането - Веселин Цинзов, Йордан Чучуганов и Антония Григорова. Деветима са дебютантите в българския състав за Пьонг Чанг 2018. С най-много участия в родната делегация са Жекова и Киркова, за които това ще бъде четвърта поредна олимпиада.  ", "date": "2018.01.23", "title": "България изпраща 19 спортисти в Пьонг Чанг "}
{"url": "http://epicenter.bg/article/Pochina-dyadoto-na-Grigor-Dimitrov-/145697/8/18", "text": "Дядото на Григор Димитров - Господин, е починал. Това е станало още преди четвъртфиналния сблъсък на първата ни ракета при мъжете от тазгодишния Australian Open, който той загуби от Кайл Едмънд, твърди агенция БЛИЦ.   Неговите родители Димитър и Мария са пазели в тайна тъжната вест, но той вероятно е подозирал, че нещо лошо се е случило, тъй като други хора са коментирали темата пред най-добрия ни тенисист.   Дядото на Григор си отиде от този свят на 80-годишна възраст.  ", "date": "2018.01.23", "title": "Почина дядото на Григор Димитров  "}
{"url": "http://epicenter.bg/article/Grigor-ot-Avstraliya--Nyamam-tarpenie-da-se-pribera-vkashti---Video-/145703/8/18", "text": "Григор Димитров направи специално обръщение към феновете си в България след загубата си от Кайл Едмънд с 4:6, 6:3, 3:6, 4:6 на 1/4-финалите на Аустрелиън Оупън.   , сподели Григор Димитров след загубата си от Кайл Едмънд на четвъртфиналите на Аустрелиън Оупън. Българският тенисист загуби в четири сета и по този начин не успя да повтори постижението си от миналата година, когато стигна до полуфиналите в Мелбърн, припомня БГНЕС.   , коментира Григор. , допълни той.     Турнирът в София от сериите АТП 250 се провежда между 4 и 11 февруари в \"Арена Армеец\".   “, каза Димитров, който, научи в навечерието на мача с Едмънд, че дядо му е починал.    ", "date": "2018.01.23", "title": "Григор oт Австралия: Нямам търпение да се прибера вкъщи! (Видео)"}
{"url": "http://epicenter.bg/article/Makedoniya-poiska-ot-Balgariya-nezabavni-pregovori-s-ES/145657/7/0", "text": "Македонският президент Георге Иванов очаква България да подкрепи незабавно започване на преговори за членство на Македония в Европейския съюз. Това той заяви на среща с българския посланик в Скопие Иван Петков, предаде агенция МИА, цитирана от БТА. \"Нарасналият интерес на ЕС към региона показва, че има позитивен политически климат за разширяване на съюза. Председателството на България е отличен шанс да се възползваме от този климат\", каза Иванов в разговор с посланик Петков.   Петков представи на македонския държавен глава приоритетите и програмата на българското председателство на ЕС. Иванов подчерта, че перспективата за членство в ЕС е единствената гаранция за стабилност, сигурност и просперитет на Македония. Той отбеляза, че отлагането на преговорите за членство в съюза е непродуктивно, действа демотивиращо и създава напрежение в македонското общество.  ", "date": "2018.01.23", "title": "Македония поиска от България незабавни преговори с ЕС"}
{"url": "http://epicenter.bg/article/Sergey-Lavrov-se-obadil-v-agentsiya--Blumbarg--i-popital-ot-kakvo-e-bolen/145709/7/0", "text": "Министърът на външните работи на Русия Сергей Лавров се обадил в агенция „Блумбърг“ и попитал от какво е болен, съобщава БГНЕС. До това комедийно развитие на ситуацията се стигна, след като репортер на агенцията попита сутринта на брифинг говорителя на руския президент Владимир Путин Дмитрий Песков от какво е болен Лавров. Стиуцаитя беше разгледана във Фейсбук от говорителя на външно министерство Мария Захарова: „Лавров помоли от „Блумбърг“ да уточнят от какво е болен. И, няма да повярвате, от агенция „Блумбърг“ отговориха, че, основававйки се на слухове, се поинтересували от здравето на министъра и не попитали него самия, а Кремъл, в контекста на размествания в правителството след изборите.“ „Яко, а? Това е урок за всички нас как те работят – всяка лъжа влиза в работа за постигане на целта. Каква цел? Добър въпрос“, написала Захарова. Попитан за здравословното състояние на Лавров, на брифинга Песков отговори: „Не се вълнувайте, при нас всичко е нормално. Вчера видях министъра на пресконференция по телевизията, днес ще има преговори [между президентите на Русия и Аржентина], където той трябва да присъства, той е в списъка на участниците. Нямам такава информация [за проблеми със здраве3то на Лавров]”, добавил Песков.", "date": "2018.01.23", "title": "Сергей Лавров се обадил в агенция „Блумбърг“ и попитал от какво е болен"}
{"url": "http://epicenter.bg/article/Rekord--Kitaytsi-postroiha-zhp-vazel-za-9-chasa-/145733/7/0", "text": "Китайци построиха за девет часа жп възел на нова гара в провинция Фуджиян, южен Китай. Общата дължина на линията е 246 км. В строителството й са участвали седем специални машини - влака и 23 багера. Повече от хиляда работници са били разделени в седем различни екипа, за да вършат едновременно различни дейности под погледа на строителния надзор.   Видео, заснето от въздуха, показва как строителите работят по три отделни линии, които се събират на гарата. Строителите освен това са поставили семафорите, както и системите за контрол на трафика. Според агенция Синхуа, гарата е Лонгян, а строителството е започнало на 19 януари и е свършило на 20 януари. Гарата свързва три основни железопътни артерии.   Бързината се дължи на добрата организация, коментира заместник-шефът на китайската група за строителство Tiesiju. Линията, която минава през тази гара, ще свързва югоизточен с централен Китай. По линията ще се движат високоскоростни влакове с максимална скорост от 200 км в час.   Това не е първата подобна демонстрация на строителните способности на китайците. Китайската компания Broad Sustainable Building Co. твърди, че сградите, построени от нея са най-бързо вдигнатите постройки в света.   През 2010 г. компанията построява 15-етажният хотел Ark само за 48 часа. Пак същата година завършва 30-етажен хотел само за 15 дена, а цената му на квадратен метър е само 1000 долара, което се смята за много ниска цена. През 2011 г. вдига 6-етажна сграда за 5 дена. През 2015 г. завършва един от проектите си - Mini Sky City, небостъргач с 57 етажа. Строителството е отнело точно 19 дни, или по 3 етажа дневно.   През 2015 г. властите решават да вдигнат разрушения мост Санюн в Китай. Строителите запечатват във видео издигането му и става ясно, че е готов за 43 часа. Всъщност се оказва, че разрушават стария за 24 часа и строят новия за 19 часа.   Още миналата година стана ясно, че Китай ще инвестира 4,7 трилиона юана (725 млрд. долара) ще инвестират властите в Китай в строителство на инфраструктура до 2020 г. В плановете са включени строителството на регионални пътища, които да превърнат области в регионални хъбове в следващите три години. Общо в плановете са включени повече от 300 проекта.  ", "date": "2018.01.23", "title": "Рекорд! Китайци построиха жп възел за 9 часа "}
{"url": "http://epicenter.bg/article/Balgarin-vliza-v-X-Factor-Finlandiya-/145678/6/0", "text": "Викторио Ангелов от България ще се бори за симпатиите на жури и зрители в най-новото издание на X Factor – Финландия, пише  „Монитор“.   През 2014 г. той стана един от тримата финалисти във финландското издание на The Voice Kids. Поредният сезон на формата в скандинавската държава тръгва на 4 февруари по MTV3 Finland, но заради суровите клаузи, които имат договорите на участниците, Викторио отказва да разкрие подробности за явяването си на кастинга.   \"Нямам търпение да разберете какво се е случило! Мечтая да успея да пробия и по някакъв начин да прославя България!\" - само това коментира Викторио, който от две години е ученик в музикалната гимназия Сибелиус в Хелзинки.   Младият изпълнител е роден в Шумен и започва сценичната си кариера преди 12 години, когато майка му го завежда при музикалния педагог Мариана Ставрева.   \"Тогава нямах идея нито къде съм, нито какво се случва, а най-малко какво предстои\", спомня си той. На първия си урок изпял \"Боряно, Борянке\", песен, научена в детската градина.   С бял панталон и моряшка тениска Викторио прави дебюта си на сцената със \"Старият капитан\" на Тони Димитрова. Преди 6 години семейството на гласовитото момче се премества в Турку, Финландия, където изучавал фински в интеграционен клас. Музикалното му развитие било под въпрос, докато момчето не среща вокалната педагожка от Русия Светлана Зеньова, която е негов ментор и до днес.   Тийнейджърът обаче не само продължава, но прави и удар. Докато гледа телевизия, разпознава рекламата за The Voice of Finland Kids, решава да участва, намира човек, който да му преведе какво трябва да подготви и в последния ден от срока изпратил на организаторите аматьорско домашно видео с Have You Ever Seen The Rain на Creedens.   В риалити формата момчето успя да си завоюва позиция във финалната тройка.     ", "date": "2018.01.23", "title": "Българин влиза в X Factor Финландия  "}
{"url": "http://epicenter.bg/article/Pochina-legendarniyat-dzhaz-muzikant-Hyu-Masekela/145695/6/0", "text": "Южноафриканският легендарен джаз тромпетист   почина в Йоханесбург, след дълга битка с рак на простатата, на 78-годишна възраст, предадоха световните информационни агенции. Масекела получава първия си тромпет на 14 години и започва да развива отличителния си музикален стил афро джаз през 50-те години на миналия век. Но апартейдът в РЮА става причина много творци и музиканти да напуснат държавата и да правят кариера в чужбина. \r\n \r\n През 1960 г. Хю Масекела заминава за Ню Йорк едва 21-годишен, за да прекара три десетилетия в изгнание. Той се качва на джаз сцената, а негови наставници са Дизи Гилеспи и Луис Армстронг.   По-късно южноафриканецът се премества в Лос Анджелис, а сингълът му \"Grazin' in the Grass\" се изкачва до номер едно в музикалните класации в САЩ. Масекела издава над 40 албума. Сътрудничи си с музиканти като Марвин Гей, Стиви Уондър и Мириам Макеба. След освобождаването от затвора на Нелсън Мандела през 90-те години на XX в., той се връща в Република Южна Африка.    Източник: Darik", "date": "2018.01.23", "title": "Почина легендарният джаз музикант Хю Масекела"}
{"url": "http://epicenter.bg/article/Koy-i-kak-organizira-Maydana-v-Kiev--Soros-upravlyaval-politikata-na-SASht-kam-Ukrayna/145677/11/0", "text": "Серия от около 2500 вътрешни документи, основно файлове от тип Microsoft Word, Excel и Power Point, както и pdf, принадлежащи на мрежата от неправителствени организации на Джордж Сорос към фонд „Отворено общество“ (ФОО), получена от група “DC Leaks”, показва, че Сорос и неговите съветници са командвали политиката на САЩ по отношение на Украйна, след поддържания от него и администрацията на Барак Обама държавен преврат през 2014 година, когато беше свален демократично избраният украински президент Виктор Янукович и неговото правителство.   В изтеклите документи, се описва как ФОО и Международният фонд „Възраждане“(МВФ) на Сорос, разположени на адрес улица Артема 46 в Киев, са работили с Държавния департамент на САЩ, след т.нар. революция през 2014 година, получила наименованието „Евромайдан“, за да не се допусне федерализация на Украйна.  Освен Джордж Сорос (споменаван като „ДС“ в изтеклите документи на ФОО, други участници в планирането на украинския преврат са били посланикът на САЩ в Киев Джефри Пайет, Дейвид Мил (икономически съветник на Пайет), Лени Бернардо (ФОО), Евхен Бистрицкий (изпълнителен директор на МФВ), Александър Сушко (председател на управлението на МФВ), Иван Кръстев (председател на Центъра за либерални изследвания и участник в други организации, намиращи се под влиянието на Сорос и правителството на САЩ, София, България), Сабин Фрейзър (ФОО) и Деф Бартън (директор на Американската агенция за международно развитие (USAID), Украйна). USAID е изпълнявал ролята на посредник за Централното разузнавателно управление (ЦРУ).   Сорос е присъствал на срещата след преврата на 21 март 2014 година, на която се е обсъждала подкрепата на САЩ за „Новата Украйна“. В един от документите, „Новата Украйна“ се описва като ключова мярка „за преобразяване на картата на Европа, предоставяйки възможност за връщане към изходни позиции за европейска интеграция“.  Сорос е настоявал за санкции срещу Русия, за това, че тя е отказвала да признае поставеното след преврата правителство под ръководството на Арсений Яценюк, в което влизат и неонацисти и е отхвърлил варианта за федерализация на Украйна, който би предоставил самоуправление на рускоезичния източен регион Донбас. Всъщност, Сорос е блокирал предложението на Пайет за преговори по предложението, направено от министъра на външните работи на Русия, което би предоставило автономия на Източна Украйна, вътре във федерализираната Украйна.   Сорос е отхвърлил предложението, защото е смятал, че това ще даде на Русия прекалено силно влияние в Украйна. Въпреки че заместник държавният секретар по европейските и евразийските работи Виктория Нуланд не е взела участие в тази среща на 21 март, тя е била близка с Пайет и Яценюк, когото ласкаво е наричала „Яц“. В края на краищата, администрацията на Обама е отхвърлила федерализацията на Украйна и предоставила пълната си подкрепа за едностранните действия на Петро Порошенко и неговия кукловод – Сорос.  Няма нищо учудващо в това, че по-рано през 2016 година година Пайет е преместен от Киев като посланик в Атина. В един от документите е предвидена необходимостта от борба с „Russlandversteher“, това е немска дума, означаваща „разбиращите Русия“, по цяла Европа и особено в Гърция с нейните исторически тесни културни и религиозни връзки с Русия. В документа на ФОО се препоръчват координирани усилия в Гърция за влияние над общественото мнение против Русия и в полза на украинското правителство, прославяно след преврата. Освен това, се предлага пропагандистка антируска и проукраинска операция, насочена против вестници, десет „аудиовизуални медии“ (теле и радиокомпании), шест интернет страници в Гърция и „около 50 лидери на общественото мнение“, присъстващи в гръцките социални мрежи.   Сред гръцките издания, които е трябвало да участват в соровската антируска кампания са били „Kathimerini, Avgi, Ta Nea, Vima, Efymerida Syntakton, Eleutherotypia, Proto Thema и Rizospastis“. Гръцко-руската търговска палата в Атина също е била мишена на соровската пропагандистка операция. Аналогични антуруски и проукраински операции в медиите е трябвало да се проведат и в Италия, Испания и Франция. Мотивировката е била противодействие на всяко движение в подкрепа на по-рано съществувалото положение в Украйна от страна на партиите „СИРИЗА“, „Подемос“ и „Движението 5 звезди“, съответно в в Гърция, Испания и Италия.   Стратегията на Сорос се е наричала „картографиране на дебатите“.  Едновременно със стремежа да се повлияе на гръцката политика по отношение на Украйна, Сорос и неговата банда НПО-та са подкрепяли разширението на Европейския съюз, в частност, включването в него на Украйна и Турция, което е против интересите на страните-членки на ЕС. Първостепенно значение се е придавало и на интеграцията на Молдова към структурите на ЕС. Обща тема на много соровски документи е тази, че основна причина за „разбирането на Русия“ са „антиамериканските“ настроения в Европа. Европейските профсъюзи са отделени от бандата на Сорос като централни разпространители на „антиамериканските“ мнения“.   Освен това са отделени определени политически партии, включително френския „Национален фронт“, „Йоббик“ в Унгария, холандската „Партия на свободата“ и британската „Партия на независимостта на Обединеното кралство“ (ЮКИП), които са наричани от Сорос „ПРД“ – или „популистки радикални десни“.   В соровските документи са отличени и проруските германски политици, сред тях са – бившите канцлери Герхард Шрьордер, Хелмут Кол и Хелмут Шмит; министър-председателят на Бранденбург Матиас Платцек, лидерите на „Левите“ Грегор Гизи, Сара Вагенкнехт и Катя Киппинг и бившият кмет на Хамбург Клаус фон Донаний.   Сорос, направил първите си ходове като подрастващ в Унгария, сътрудничейки си с нацисткото Гестапо и тогавашната унгарска фашистка партия, предпочита да съставя „списъци за разстрел“ с имената на неговите противници.  Но заслужава внимание степента, до която Сорос е осигурявал финансови средства, материално снабдяване и друга поддръжка за украинските заговорници през 2012 година, 2 години преди „Евромайдана“. ФОО и неговите родствени организации са предоставили цели сгради, офисни пространства, компютри, програмно осигуряване, скоростен интернет, оборудване за провеждане на видеоконференции, автотранспорт, пътувания в САЩ и други материални средства. Всичко това се е правило със сътрудничеството на американското и шведското посолство в Киев, USAID, Фонда Карнеги, шведската Агенция за международно развитие (SIDA) и свързания с ЦРУ Национален фонд за демокрация (НФД).  Журналисти, занимаващи се с разследвания, също са били нужни на Сорос, за да отидат в Украйна и да пишат статии, които е трябвало да бъдат одобрявани от агентите на Сорос преди публикация. Крупен съавтор на Сорос и САЩ за разпространяване на украинска пропаганда е бил телевизионният канал Hromadske, който е отличен за неговата работа за противодействие на руската пропаганда.  В един от соровските документи се съдържа следната препоръка „Изберете журналисти от петте целеви страни (Германия, Франция, Испания, Италия и Гърция) и им предлагайте дълги журналистически командировки в Украйна. Вместо да им казвате конкретно какво да пишат, те трябва да внесат предложения за статии, а ние си съхраняваме правото на вето върху тези, които смятаме за контрапродуктивни. Има предложение да се взаимодейства направо с журналистите, за да се определят конкретните интереси“. В соровския документ даже се признава, че такъв подход не е „истинска независима журналистика и ние можем да навредим на доверието на журналистите към нас“.   Хората на Сорос са предложили да се направи „заслон“ между него и журналистите, отразяващи Украйна. Организацията на унгарския евреин е предложила „трета страна да получи грант и да действа като посредник, редактор, контрол на качеството и т.н. А МФВ трябва да играе водеща роля в тази инициатива за подчертаване на своите украински корени“. Организацията на Сорос е решила да се заеме с издания, занимаващи се с „журналистика в обществен интерес“ за сътрудничество в областта на разпространение на пропаганда, свързана с Украйна.  Има редици световни журналисти, които са се съгласили да си сътрудничат със Сорос и с готовност са се съгласили да получават заплата, за да разпространяват неговата пропаганда, както и тази на ЦРУ. Едно от тези издания, споменато като наливащо вода в мелницата на Сорос и пишещо проукраински статии, е Huffington Post-Германия, което си е сътрудничило с Burda, дясноцентристско издателство в Германия. Други германски публикации, които Сорос благосклонно е разглеждал като провеждащи антируска линия по отношение на Украйна, е имало в Frankfurter Allgemeine Zeitung, Frankfurter Rundschau, Die Welt, Süddeutche Zeitung, Tageszeitung, Spiegel и Junge Welt. Критика от страна на Сорос са заслужили Neues Deutschland и Freitag, споменати като много дружелюбно настроени по отношение на Русия и антиукраински.  В документите се споменава и за анализатор от швейцарското издание Neue Zürcher Zeitung, като получаващ пари от Сорос за наемане на „помощник в изследванията“, който да разпространява проукраинска пропаганда. Другите, намиращи се на антируска заплата и пишещи украински пропагандистки статии, са изследователите в Барселонския институт за международни изследвания, Чатъм Хаус в Лондон и Института за международни отношения в Италия. Пропагандистки медиавируси, споменати от бандата на Сорос, включват изгонването на Русия от Г-8, военната поддръжка от НАТО и включването в Алианса на Украйна, както вече споменатите санкции срещу Русия. В секретен документ от 12 март 2015 година се разказва, че антируски настроеният бивш командващ на НАТО и близък приятел на Бил и Хилъри Клинтън – Уесли Кларк, както и полският генерал Валдемар Скшипчак са консултирали Порошенко по военни въпроси относно Русия. В документа Сорос се нарича „самопровъзгласеният защитник на Нова Украйна“.  Сорос е един от най-близките съветници и финансисти на Хилъри Клинтън.   В изтеклите соровски документи се описва как фонда „Глобална инициатива Клинтън“ и фондовете на Сорос си сътрудничат по въпроса за подриване на суверенитета на страни по целия свят, включително на европейски страни. И тези отношения трябва да притесняват всеки американски избирател на 8 ноември.      ", "date": "2018.01.23", "title": "Кой и как организира Майдана в Киев?! Сорос управлявал политиката на САЩ към Украйна"}
{"url": "http://epicenter.bg/article/Vezhdi-Rashidov--Iskate-da-vidim-nyakoy-bradat-s-mladenetsa-v-ratse--zachenat-neznayno-kak--/145699/11/0", "text": "Председателят на парламентарната комисия по Култура и медии Вежди Рашидов взе отношение по скандалната Истанбулска конвенция.   Публикуваме мнението му за Истанбулската конвенция без редакторска намеса:   \"Странно е,че днес сме изправени пред една дилема, която всеки по своему трябва да тълкува.  Това е спорът за биологичния пол и всичко онова, което от съществуването на света се нарича  личен избор, начин на живот и отклонения от биологията.   Безспорно има два биологични пола – мъжки и женски. Тази даденост е водила еволюцията на човечеството. Днес човешката наивност е едва ли не в позицията  да заеме ролята на Бог. Но трябва да приемем поне това, че никой не е по-голям от природата. Замислям се дали бъдещето няма да ни предложи изненадата в духовните храмове да рисуваме по стенописите Адам и Ева заедно с някой джендър между тях?!   Или модерните икони да бъдат нарисувани със самоопределил се мустакат и брадат незнаен пол с Младенеца в ръце, заченат незнайно как. Господ е създал мъжа и жената не с цел да си доставят само удоволствие, а със свещената мисъл тези два пола да възпроизвеждат човешкия род.   А в живия живот кой какво прави под юргана е личен избор в една чисто интимна сфера, към което всеки трябва да гледа с толерантност и разбиране. Аз лично гледам така.     Смятам, че в  Истанбулската конвенция има  спекулация. Прикритието зад повода да се защити справедливата борба с домашното насилие над жените, е параван за прикриване на тази налудничавост, за която говоря. Когато в една държава има ясни закони и те работят, всеки човек трябва да се чувства защитен. Глупаво е в едно семейство да се говори за слаб  и силен пол. По тази логика можем да наречем слаб пол и децата, и старците, дори и мъжа. Защото малтретирането не е свързано единствено с груба сила, а и с психически тормоз, който понякога е по-опасен от физическия.   Дълбоко в себе си смятам, че когато става дума за основната клетка на обществото – семейството, насилие може да има както към жената,така и към децата, към беззащитните старци, а много често и към мъжа.   Затова трябва да има закон, който да забранява насилието върху целия човешки род. Така наречения хомо сапиенс.   В обяснителния доклад към Конвенцията няма нито една дума за най-естественото право на жената – майчинството. Няма нито един ред в защита на това право! Откакто съществува вярата, човек се кръсти пред иконата на Дева Мария с Младенеца. Когато Богородица ражда Младенеца става светица.  Майчинството е свято. Но според джендър идеологията на Джудит Бътлър, която е в основата на Истанбулската конвенция, философията е децата да не се зачеват, а да се проектират и тяхното раждане да става в епруветки чрез даряване на семенна течност, сурогатно майчинство, изкуствена утроба и генна манипулация.   Няма да се учудя, ако махнем щастието на майката, която е родила, ако игнорираме детството, за да става отглеждането на децата по някакъв друг начин – дистанционно може би?! А това, че в образованието трябва да обясняваме на хората, че е възможно да са родени в грешно тяло, ще направи така, че това интимно чувство, интимният избор ще се превърне в най-ниското стъпало на човечеството. Да избереш какъв да бъдеш е личен избор, от който никой не е лишен и за това не е необходим закон. Останалото е  самоунижение на обществото.", "date": "2018.01.23", "title": "Вежди Рашидов: Искате да видим някой брадат с Младенеца в ръце, заченат незнайно как? "}
{"url": "http://epicenter.bg/article/Devet-akademitsi-sreshtu-Istanbulskata-konventsiya--Nadnicha-litseto-na-nravstvenoto-raztlenie-/145713/11/0", "text": "  Под този призив са се обединили девет български академици, които са изпратили отрито писмо до президента Радев, до председателя на парламента Караянчева и до премиера Борисов, във връзка с предстоящата ратификация на Истанбулскана конвенция.         Ние, група български академици, сме сериозно разтревожени, че  през последните дни българското общество отново е подхвърлено на  противопоставяне и разделение по повод печално известната Истанбулска конвенция.     Редица разумни гласове на мислещи хора чухме през тези дни,  които съветват за трезва преценка и настояват да се върнем към  традиционните ценности на българското общество, към православната ни  вяра и да прозрем, че Неслучайно и Светият Синод на православната църква категорично  осъди тази конвенция и предупреди за опасностите, които се крият зад  неясния и неточен превод.   Категорично е и осъждането ѝ от главния мюфтия на Република България.   И нека си припомним думите на пророк Исая „Тежко на оногова, който приема доброто за зло, и злото за добро, тъмнината за светлина, и светлината за тъмнина“.   Всички сме против насилието срещу жени и деца. И кой нормален човек ще отхвърли казаното в Библията, че Бог мъж и жена ги сътвори, а не другояче?  Достатъчно дълго българското общество е проявявало изключителна  търпимост и толерантност към паради и демонстрации на нетрадиционни  навици и предпочитания.  ", "date": "2018.01.23", "title": "Девет академици срещу Истанбулската конвенция: Наднича лицето на нравственото разтление!"}
{"url": "http://epicenter.bg/article/Gen-Kircho-Kirov--Byah-osaden-bez-dokazana-vina--kato-po-Stalinovo-vreme-/145724/11/0", "text": "      - Държа да отбележа, че тази присъда беше получена в следствие на  едно много скоротечно съдебно дело – дело, поръчково по характер  и режисирано. Лично аз знаех още от лятото на м.г., че ще бъда осъден по това дело и резултатът се случи. Беше невероятно да се наблюдават уговорените действия между Военна прокуратура и Военния съд. Бях осъден при отсъствие на реални доказателства за вина или да бъда малко по-мек – при недостатъчно на брой и по качество доказателства.  Държа да кажа, че аз съм осъден на базата на показанията на едно  единствено лице, които бяха използвани в хода на съдебното следствие  срещу мен.   - Прокуратурата го разгласи, така че аз ще се въздържа от коментар по  него. Под моето достойнство е да коментирам него и неговите  показания.   - Така е. Делото беше режисирано отвън и има политически привкус.  Освен това то протече така, както по всяка вероятност са протичали делата от тройката на ЧК по Сталиново време – бързо и не беше дадена  възможност да се защитим, нито моята защита получи възможност да  проведе тези действия, които смятахме за необходими.   - Делото е с политически привкус, защото то трябва да покаже, че в България има осъдени високопоставени лица от тези „времена с борба с корупцията”. Моят ранг все пак беше ранг на министър и днес, когато  страната ни председателства Европа, очевидно е, че трябваше да се покаже едно такова действие пред нашите партньори от ЕС.  Освен всичко друго, както виждаме днес, брифингът на Прокуратурата съвпада с дебатите в парламента по проблемите на корупцията и по  проблемите на искания вот на недоверие, което само подчертава  политическия привкус на делото, което има за цел да отвлече вниманието  на обществеността от тези дебати, както и от съществените въпроси, които се разглеждат там.   - Разбира се.     - Да, срещу мен се водят от моята бивша служба общо четири дела и  едно водя аз срещу тях – значи общо протичат пет дела. Повечето от  делата са на първа инстанция, но едното – първото, което беше  заведено срещу мен, премина на втора и отиде на трета инстанция,  която инстанция отмени издадената ми присъда и го върна за  доразследване на втората инстанция. Другите дела са на първа  инстанция, като държа да отбележа, че по две от тях на първа  инстанция аз вече спечелих тези дела.   - Първото дело все още се намира на второинстанционния съд и по  него няма решение. Делото, по което получих присъда от 15 години  лишаване от свобода, е на първа инстанция. То също е за  присвояване на сума от около 5 милиона лева съвкупно. Държа да  отбележа пред аудиторията на вашата медия, че аз не съм получавал  такива пари, аз не съм виждал такива пари, не са преминавали през  мен такива пари. Аз винаги съм смятал, че тези средства, които съм  утвърждавал като разходи заминават по своето предназначение и, за  съжаление, не мога, както Прокуратурата да говоря свободно и  открито по някои въпроси, свързани с делото, защото рискувам  отново да бъда обвинен в разгласяване на класифицирана  информация – аз вече имам едно дело по такъв повод.   - Не мога да предвидя оценката. Но държа да кажа, че на първа  инстанция не получих справедливост и правосъдие, но вярвам в това,  че в българската съдебна система има хора с достатъчно морал,  достатъчно съвест и достатъчно професионализъм и могат да отсъдят  по право, по морал и по убеждения.   - Тези обвинения, които са ми предявени, считам, че абсолютно не  отговарят на истината.    - Аз започнах друго дело, то има финансов характер. Моето дело е  затова, че неправомерно и незаконно от моето обезщетение беше  одържана една сума, на която като действие ръководството на  Националната разузнавателна служба няма право по закон.", "date": "2018.01.23", "title": "Ген.Кирчо Киров: Бях осъден без доказана вина, като по Сталиново време!"}
{"url": "http://epicenter.bg/article/Valeriya-Veleva--G-n-Borisov--zashto-obarnahte-grab-na-Tsarkvata-i-na-Naroda---/145734/11/0", "text": " на Истанбулската конвенция, обяви Българската православна църква.   на Истанбулската конвенция, обяви Католическата църква   дойде от протестанти и евангелисти. От богослови и миряни.   прозвуча и от Главата на българското мюсюлманство.  За първи път Светият синод призовава за      За първи път Църквата повежда Народа си.  Срещу Властта!    Защо допуснахте да Ви отнемат Народа?  Вие, който направихте най-много за българските храмове, който дадохте толкова пари за икони, за камбанарии, който винаги сте се уповавал на Началника Горе!  Защо му обърнахте гръб?    Защо обърнахте гръб на Патриарха, чиято благословия винаги сте търсил?    Кой ще плиска менчето пред Вас, когато режете поредната си лента?  Кой ще бъде до Вас, когато полагате клетва?  Църквата? Или джендърите?    Понятие, което го няма нито в правния ни мир, нито в народната традиция, нито в българското семейство.  И ако не виждате това, значи сте загубил политическите си сетива, които винаги са Ви спасявали в критични моменти. И благодарение на които сте взимал правилните решения, за да станете три пъти премиер на България.    Казвахте досега, че без Господ, нищо не можете да направите. И ние Ви вярвахме, защото усещахме, че сте искрен. Означава ли, че сте забравил за Господ, щом сте приел против волята Му да наложите решение, което ще доведе до дълбоки ПОЛИТИЧЕСКИ и СОЦИАЛНИ промени в България? Не за добро! Каквото и да Ви говорят съветниците, каквото и да Ви обещават от Брюксел, Народът няма да приеме решението Ви, г-н Премиер!  Никой сред народа не се впечатлява от ежедневните Ви срещи с първенците на Европа, които би трябвало да предизвикват гордост. Всички коментират натрисането на джендърите в живота ни. Джендърът слезе на битово ниво - в кръчмите, в кухните, в училище, превзе страховете на майките и ражда гнева на бащите. А когато един политик допусне това, той вече е загубил властта над народа си. Не вярвайте, че Конвенцията е само за защита на жените и децата от насилие. Имаме закони за това. Конвенцията няма да спре насилието. За това трябва силна държава и върховенство на закона. Конвенцията обаче защитава онези, за които \"полът е фантазия\", а децата се раждат и отглеждат посредством технологични способи!    Веднъж ратифицирали Конвенцията, тя получава върховенство над вътрешното ни законодателство.   Българските майки няма Ви простят това, г-н Борисов!  Защо дръзвате да тръгнете против майките и бащите?  Казват, макар че не искам да вярвам, че сте сключил сделка – ратифицираме Конвенцията срещу отпадането на Мониторинга върху страната. Но и по този въпрос Ви заблуждават, г-н Премиер! Светът, който налага тази Конвенция, е в огромна криза! След година и половина тези, които сега Ви целуват, няма да бъдат същите. Но Конвенцията ще е започнала своята разрушителна роля в живота ни.  Защо се нагърбвате с тази непосилна отговорност? Това е тежест, смазваща дори силен политик като Вас. Никой държавник, никога не е успявал, когато е тръгвал срещу Народа си.   Сега под натиска Ви ратификацията може да мине в парламента. Чрез трикове дори с гласовете на 61 депутата Конвенцията може да се промуши.  Но президентът ще ѝ наложи вето.  Тогава ще Ви трябват 121 депутати!    А патриотите? Ще се прегърнете завинаги с Марешки?! И всичко това Народът да Ви прости!?!  А Църквата да го одобри!?!  Не се заблуждавайте! Не изневерявайте на себе си!", "date": "2018.01.23", "title": "Валерия Велева: Г-н Борисов, защо обърнахте гръб на Църквата? "}
{"url": "http://epicenter.bg/article/KEVR--Nyama-osnovaniya-za-poskapvane-na-toka/145685/4/0", "text": "     ", "date": "2018.01.23", "title": "КЕВР: Няма основания за поскъпване на тока"}
{"url": "http://epicenter.bg/article/15-godini-zatvor-za-bivshiya-direktor-na-razuznavaneto-gen--Kircho-Kirov/145667/3/0", "text": "Втора, още по-тежка присъда от 15 г. лишаване от свобода получи бившият директор на разузнаването ген. Кирчо Киров, съобщиха от прокуратурата. Срещу Кирчо Киров има общо четири дела. Освен това за разгласяване на държавна тайна, едното от делата е във Военно-апелативния съд, след като ВКС го върна през ноември миналата година. Преди това Софийският военен съд призна Киров за виновен и го осъди на 10 години затвор. По-късно тази присъда бе потвърдена и от Военно-апелативния съд. По това дело Киров отговаря пред съда за това, че като ръководител на разузнаването е присвоил държавни средства в левове, евро, щатски долари и английски лири, чиято обща левова равностойност е в особено големи размери - близо 5 милиона лева. През януари тази година стана ясно, че Софийската военно-окръжна прокуратура е внесла в Софийския военен съд втори обвинителен акт срещу бившия директор на Националната разузнавателна служба. По него е обвинен в това, че заедно със свой доверен служител, началник на водещо структурно звено във ведомството, са присвоили за 5 години (от 2007 до 2011 г.) парични средства в евро и щатски долари, чиято левова равностойност надхвърля 5 милиона и 100 хиляди лева. Третото дело е за това, че Киров е пътувал с бизнес класа, но по думите му, то е спечелено в негова полза на първа инстанция.", "date": "2018.01.23", "title": "15 години затвор за бившия директор на разузнаването ген. Кирчо Киров"}
{"url": "http://epicenter.bg/article/Balgarin-namushka-zhena-si-i-sina-si-v-Gartsiya/145671/3/0", "text": "43-годишен българин намушка с нож 33-годишната си съпруга и 18-годишния им син, след като жената отказала да се върне при него. В неделя около 18 часа изоставеният съпруг отишъл при жена си и сина им в село Паладио край град Комотини, където те работели и живеели, съобщи вестник \"О хронос\".  Мъжът помолил съпругата си да се върне в дома им, който била напуснала. 33-годишната жена обаче категорично отказала, което разярило отритнатия съпруг. Той извадил нож и намушкал 18-годишното момче и майка му. След това нанесъл наранявания и върху себе си, качил се на колата и подкарал към Александруполис.   На магистралата 43-годишният мъж е задържан. Той, съпругата му и синът им са настанени в болницата „Сисманолио“ в Комотини. Към момента няма информация за състоянието им. Разследването по случая продължава.", "date": "2018.01.23", "title": "Българин намушка жена си и сина си в Гърция"}
{"url": "http://epicenter.bg/article/Izgorya-zavedenieto-pred-zala--Festivalna-/145672/3/0", "text": "Пожар изпепели зимната градина на популярното заведение Sweet Bar & Grill пред зала \"Фестивална\" в София, съобщи Дир.бг. Сигналът за огъня е подаден малко след 5,40 часа тази сутрин, съобщиха от пресцентъра на МВР. На място веднага са изпратени 3 противопожарни автомобила. Няма пострадали хора. По първоначални данни са изгорили около 500 квадратни метра от постройката, която е изградена през зимата на 2012/2013 г. Наемодател на заведението е фирмата „Академика 2011“, която е собственост на Министерството на спорта.", "date": "2018.01.23", "title": "Изгоря заведението пред зала ”Фестивална”"}
{"url": "http://epicenter.bg/article/Vtori-falstrat-na-deloto-KTB/145682/3/0", "text": "Специализираният наказателен съд за втори път не успя да даде ход на делото за фалита на Корпоративна търговска банка (КТБ). Разпоредителното заседание отново беше отложено поради процесуални пречки, съобщи БТА. Причината отново е, че основният обвиняем Цветан Василев не е редовно призован.   Съдия Виржиния Петрова обяви пред прокуратурата и адвокатите на останалите 17 подсъдими, че отговор от сръбската държава няма. Сръбските власти имат задачата да връчат на Василев документи по делото, за да разбере, че то вече е в съдебна фаза.   Съдийката попита за пореден път дали адвокатите на банкера Константин Симеонов и Лазар Карадалиев ще поемат ангажимента да уведомят клиента си за делото. Карадалиев поклати отрицателно глава. Те отказаха да предоставят на съда актуални телефони и електронни пощи на Василев. Друг от подсъдимите Георги Христов също не се яви днес на заседанието. Трети опит за започване на разпоредително заседание ще бъде направен на 14 февруари. Обвинителният акт във всичките му копия е над 210 000 страници. По делото са обвинени 18 лица, като окончателни и прецизни обвинения, описани в над 5000 страници, са предявени на всеки от обвинените.   Според прокуратурата организирана престъпна група, ръководена от бившия собственик на банката Цветан Василев и създадена с користна цел – придобиване на материални облаги, включително икономически ползи в особено големи размери, е присвоила 2,559 млрд. лева.  Василев е обвинен за 76 деяния, като освен за организирана престъпна група, той отива на съд и за длъжностно присвояване в особено големи размери. Сред обвинените е бившият подуправител на БНБ Цветан Гунев. Той отива на съд за длъжностно престъпление. Разпитани са повече от 400 свидетели. Изготвени са над 90 експертизи от 27 вещи лица. Обемът на събрания доказателствен материал, заедно с веществените доказателства и приложенията, надхвърля 1360 тома.", "date": "2018.01.23", "title": "Втори фалстрат на делото КТБ"}
{"url": "http://epicenter.bg/article/Hristiyan-Gushterov-ostava-2-g--bez-knizhka--plashta-solena-globa/145684/3/0", "text": "Християн Гущеров, който бе задържан в столичното Шесто РПУ заради побой в кв. \"Бояна\", ще остане за 2 години без книжка.   Припомняме, че при скандала Християн Гущеров е ударил с джипа си патрулния автомобил на полицаите. \r\n \r\n \r\n", "date": "2018.01.23", "title": "Християн Гущеров остава 2 г. без книжка, плаща солена глоба"}
{"url": "http://epicenter.bg/article/Prokuror-Elin-Aleksov--Kircho-Kirov-e-prisvoil-5-1-mln--lv--ot-razuznavaneto/145688/3/0", "text": "Военните прокурори искат от съда да бъде наложена мярка за неотклонение \"домашен арест\" за бившия началник на НРС ген. Кирчо Киров. Това съобщиха на пресконференция военният прокурор Елин Алексов и говорителят на главния прокурор Румяна Арнаудова. Алексов допълни, че съдът е отказал да наложи мярка \"домашен арест\" на Киров, но определението ще бъде обжалвано на втора инстанция. Арнаудова пък напомни, че делото е гледано при закрити врата, поради което не може да бъде разгласена пълната информация, събрана по него.  Софийският военен съд постанови присъда от 15 г. затвор за бившия шеф на националното разузнаване, който е обвиняем за това, че от 2007 г. до 2011 г., като директор на НРС, в съучастие със свой подчинен началник, е присвоил от бюджета на службата валута-евро и щатски долари в особено големи размери, равняващи се на повече от 5,1 милиона лева. Решението на военните магистрати обаче не е окончателно и подлежи на обжалване. \"Присвоените пари са 39 процента от особените разходи на Националната разузнавателна служба, които тогава не са подлежали на проверка от Сметната палата. Те са били описвани като нужни за дейност, която е вече закрита. Няма данни по делото, че те са били използвани за разузнавателна дейност\", обясни прокурор Алексов.     зползването на сумата в размер на 5,1 млн. лв. не е предмет на доказване от прокуратурата, а на Комисията за разкриване и изземване на незаконно придобито имущество.   „   „     „", "date": "2018.01.23", "title": "Прокуратурата иска домашен арест за генерал Кирчо Киров"}
{"url": "http://epicenter.bg/article/Tsonev-kam-Simeonov--Tova-li-nedorazumenie-shte-govori-s-mentorski-ton-za-DPS-/145719/2/48", "text": "Изказването на вицепремиера Валери Симеонов от парламентарната трибуна по време на дебатите около вота на недоверие към кабинет „Борисов 3“ предизвика острата реакция на депутата от ДПС Йордан Цонев. Той поиска процедура по начина на водене на пленарното заседание заради изказването на вицето, който каза, че НФСБ далеч не са толкова добри в каналджийството, в сравнение с ДПС.   „Освен тази цинична обида към ръководител на парламентарна група и на цяла партия, при това най-голямата от опозицията, с менторския тон, с който ни говори, ще използвам неговия тон -  , каза Йордан Цонев.   И продължи: „Заслуги за нашето европейско и НАТО-вско членство, защото наистина сте недоразумение“.   Йордан Цонев се обърна към председателстващия пленарното заседание Емил Христов с думите: „Вероятно не може да изгоните и да наложите наказание на вицепремиер, но можете да му правите бележка, докато говори”.", "date": "2018.01.23", "title": "Цонев към Симеонов: Това ли недоразумение ще говори с менторски тон за ДПС!? (видео)"}
{"url": "http://epicenter.bg/article/Ninova-otgovori-na-Simeonov--Zashto-da-se-obizhadm--kogato-govori-glupav-chovek-/145720/2/48", "text": "„Прокуратурата отказа да образува досъдебно производство срещу Елена Йончева по сигнал на Валери Симеонов, но прокуратурата има две производства за оградата, за която вина носи вицепремиерът“.   Това каза в лично обяснение лидерът на БСП Корнелия Нинова във връзка с изказването на вицепремиера Валери Симеонов, че се е превърнала в политическата Анита Мейзер   „Това е отговорът, без спекулации, без нападки, без обиди. Истината: срещу Елена нищо – срещу него – две“, заяви Нинова. „Наистина недопустим език и груби обиди. Не към мен лично. Има една хубава мисъл, г-н Симеонов: „Не трябва да се обиждаш, когато говори умен човек, а когато говори глупав, защо изобщо да се обиждаш?“, обърна се лидерът на БСП към вицепремиера Валери Симеонов.   „Вземам тази дума не за да се оправдавам и да давам лично обяснение, а за да защитя Елена Йончева, а да ви кажа, че вие оправдахте тезата ми в началото на изказването. Когато посочи корупцията, върху него се хвърля цялата система на манипулации, лъжи, обиди, груби думи, на цинизъм, но отговорът е само един“, допълни Нинова.     „Качествата на лидерите на БСП ще ги преценят българските избиратели, а партията на Валери Симеонов трудно би могла да се открие с микроскоп. Уважаваме всички аргументи, но от тази трибуна да се раздават лични квалификации и впечатления по политическата дейност на лидерите на опозицията, не е най-подходящият вариант да блеснете пред собствените си избиратели“, обърна се Валери Жаблянов към вицепремиера Валери Симеонов.   Според него председателстващият заседанието Емил Христов е имал възможност да му наложени наказания за това. „Страхът от това някои да си признае, че правителството на България се проваля в борбата с корупцията се изражда в най-банални квалификации на опозицията“, заяви Жаблянов. В друга процедура по начина на водене Димитър Главчев от ГЕРБ обърна внимание, че наказания на членовете на Министерски съвет не могат да бъдат налагани.", "date": "2018.01.23", "title": "Корнелия Нинова отговори на Валери Симеонов: Защо да се обиждам, когато говори глупав човек?"}
{"url": "http://epicenter.bg/article/Karadaya/145722/2/48", "text": "Движението за права и свободи (ДПС) ще подкрепи вота на недоверие срещу коалиционното правителство на ГЕРБ и \"Обединени патриоти\".   Това обяви от парламентарната трибуна председателят на ДПС Мустафа Карадайъ по време на дебатите в пленарна зала. Причината е \"явната неадекватност на правителството\".   „ДПС ще гласува „за“ вот на недоверие, поради причините които пораждат крайно негативните последици – само една от които е корупцията“, изтъкна от парламентарната трибуна Карадайъ. Според него е време за диалог и програми за управление по отделните секторни политики. „Време е за решителни действия за премахване на хранителната среда за корупцията“, отсече председателят на ДПС.   Мустафа Карадайъ подчерта, че властта продължава да финансира нереформирани системи, както и че липса визия за целта на реформите, които трябва да се проведат.   По думите му няма ясна стратегия какво да стане и как да се достигне целта.   Малко вероятно е правителството да падне от вота на недоверие, но то е обречено да се провали и да падне, заради генезиса си, изтъкна в словото си председателят на ДПС.", "date": "2018.01.23", "title": "Мустафа Карадайъ: Правителството е неадекватно! То е обречено! ДПС ще подкрепи вота на недоверие "}
{"url": "http://epicenter.bg/article/Tomislav-Donchev--Kogato-ima-koruptsiya--izchezva-smisalat-ot-chestno-sastezanie-/145726/2/0", "text": "Борбата с корупцията изисква и други политически фундаменти, на първо място това е следването на еднакви стандарти. Това означава да говориш това, което мислиш и да правиш това, което говориш. Да си еднакво суров и към свои, и към чужди. Това се опитваме да правим ние.   Това заяви от парламентарната трибуна вицепремиерът Томислав Дончев. Той започна словото си с констатацията, че когато има корупция, изчезва смисълът от честно състезание.   Удряйте политически представители, но да не стигнем до ситуацията, когато като ударим капитана, да потопим лодката, обърна се към БСП той.   И изтъкна, че корупцията няма как да бъде победена, ако не спечели на своя страна обществото. Корупцията е от двете страни на гишето, изтъкна Дончев.  ", "date": "2018.01.23", "title": "Томислав Дончев към БСП: Удряйте, но да не стане така, че като ударим капитана, да потопим лодката!"}
{"url": "http://epicenter.bg/article/Misteriya-s-ostavkata-na-shefa-na-NSO/145727/2/48", "text": "Поредна мистерия оставката на началника на НСО генерал Ангел Антонов!   След като сайтът „Гласове“ в 14.53 съобщи, че в понеделник вечерта той е подал заявление за напускане, два часа и половина по-късно - чак в 17.30 от пресцентъра на институцията и от „Дондуков“ 2 категорично отрекоха да има такова нещо.   Според \"Гласове\" Ангел Антонов е подал оставка, като е формално мотивирана с преминаване на друга работа. Реалната причина обаче била прокурорска проверка за извършени от него злоупотреби. Преди няколко дни стана известно, че Военно-окръжната прокуратура е започнала проверка по няколко сигнала, подадени от служители на НСО.   Официално молбата му за напускане не била депозирана в президентството. По закон той трябва да бъд сменен с указ на президента.   В сигналите се твърди, че Антонов е ловувал в ловното стопанство „Кричим“, а излетите му там са били маскирани като командировки. Имало нарушения и в автопарка – роднина на Антонов е карал автомобил, предоставен на НСО за тест драйв, писа „Труд“ преди време. Миналата година НСО беше замесена в скандала с джиповете на държавните горски стопанства, които, вместо да бъдат използвани за ловен туризъм на вип персони, се ползваха от НСО за политическия елит. Нещо повече – лично премиерът Бойко Борисов шофираше един от тях. През последните години в НСО беше утвърдена практиката премиерът да шофира автомобил на службата - нещо, което е в разрез с всички норми за работа на НСО.   Антонов, който има дългогодишна кариера в МВР, бе назначен на поста от президента Росен Плевнелиев по предложение на правителството през 2014 г. Антонов получи генералски пагони в мандата на Плевнелиев при опорочена процедура, по силата на постановление на Министерския съвет, което приравнява полицейските длъжности във военни звания. Важен детайл тук е, че постановлението важи за резервисти от МВР и ДАНС, какъвто Антонов не беше към онзи момент. Все пак Антонов беше заведен като резервист по силата на текст от Закона за отбраната, който важи само за военно време.   От престараване за назначаването му на всяка цена от администрациите на МС и на президента тогава не съобразиха, че Антонов ще получи военно звание, което е с една степен по-висока от тази, която се изисква за началник на НСО. Тази ситуация беше в разрез със Закона за отбраната, което наложи три месеца след назначаването на Антонов президентът Росен Плевнелиев да промени друг указ, с който се определят изискванията за военни звания за отделните служби. Така официално Антонов беше \"закован\" за поста. Ангел Антонов е бивш директор на две главни дирекции в МВР по времето на ГЕРБ. Известна е близостта му с дясната ръка на Борисов - Цветан Цветанов, по онова време вътрешен министър.   Днешната мистерия с Ангел Антонов удивително напомня на ситуацията от октомври 2017 г., когато пак няколко сериозни медии съобщиха, че президентът Румен Радев е решил смени шефа на НСО. Цитирайки „отлично осведомени източници“ от президентството, изданията дори назоваха името на неговия наследник – ген. Тодов Гребенаров. Оказа се обаче, че новината е фалшива, тъй като Антонов продължава да ръководи държавните гардове.   Политици обясняват странните ситуации с Ангел Антонов с противоборството между Румен Радев и правителството. Държавният глава държи НСО да има нов началник, докато Антонов е считан за протеже на ГЕРБ.  Той се изкачи в йерархията на МВР в кабинета \"Борисов 1\", когато вицепремиер и министър бе Цветан Цветанов. Ангел Антонов е  бил директор на главните дирекции „Криминална полиция” и „Национална полиция”.", "date": "2018.01.23", "title": "Мистерия с оставката на шефа на НСО"}
{"url": "http://epicenter.bg/article/-quot-Anatema-quot--i-ot-kattolitsite-za-Istanbulskata-konventsiya-/145728/2/0", "text": "Епископската конференция на Католическата църква в България смята Истанбулската конвенция за неприемлива. Това каза д-р Богдан Пенев, съветник към Епископската конференция на Католическата църква в България по време на обществена дискусия по законопроекта за ратифициране на Конвенцията на Съвета на Европа. Според д-р Богдан Пенев с помощта на конвенцията се прави опит да се осъществи нов обществен ред, в който семейството и традицията се маргинализират, а държавата получава дълбок контрол върху тях. \"Безспорно насилието е едно обществено явление, което изисква мерки на много нива. Преди всичко това е възпитанието, образованието, институционални мерки, а също така и помощ на жертвите. Църквата винаги е работила по тези въпроси\", заяви той. Според него конвенцията не предприема и не насочва към действителна борба срещу истинските проблеми, не акцентира върху разпространеното в развлекателната индустрия насилие. \"Вместо това документът е концептуална, но също и правна основа за идеологическа и културна революция, която се състои в предефиниране на понятието на пола. Това не е само социална роля\", заяви д-р Пенев. В становище на Католическата църква се казва още, че Истанбулска конвенция заявява претенции за решаване на проблеми от жизнена значимост, но поражда същевременно множество противоречия и спорове в страните от Съвета на Европа и предизвиква повече притеснения и разделения отколкото да дава решения. Католиците настояват народните представители съвестно да анализират не буквата, а духа на Конвенцията, която е видимо подвластна на идеологически похвати, към които нашето общество проявява завидна критичност.", "date": "2018.01.23", "title": "\"Анатема\" и от католиците за Истанбулската конвенция!"}
{"url": "http://epicenter.bg/article/Pet-chasa-debati-po-vota-na-nedoverie--Glasuvaneto---v-chetvartak--25-yanuari-/145729/2/0", "text": "Пет часа продължиха разискванията по поискания от \"БСП за България\" вот на недоверие към правителството. Дебатите започнаха малко след 13 ч и приключиха три минути преди 18 ч. Гласуването ще бъде на 25 януари, в четвъртък.   В пленарната зала бяха разменени остри реплики, но премиерът Бойко Борисов не ги чу. Защото не се яви. От изказванията обаче стана ясно, че правителството не е застрашено, мнозинството в парламента е непоклатимо. Вотът ще бъде подкрепен освен от поискалите го социалисти - 80 народни представители, още от представителите на ДПС, които са 25. Зад кабинета ще застанат депутатите от управляващото мнозинство ГЕРБ и Обединени патриоти (общо 122), но и представителте на \"Воля\".", "date": "2018.01.23", "title": "Пет часа дебати по вота на недоверие. Гласуването - в четвъртък, 25 януари!"}
{"url": "http://epicenter.bg/article/SEM-shte-proveryava-ima-li-tsenzura-i-natisk-v-BNT/145730/2/0", "text": "Съветът за електронни медии ще направи наблюдение има ли плурализъм в БНТ, съобщи националното радио. Решението за това беше взето на днешното му заседание. За целта ще бъде направен преглед на дискусионните предавания месец назад, за да се види има ли баланс при каненето на гостите и темите.  Вчера водещите на \"Денят започва с култура\" се оплакаха в ефир от натиск от програмния директор Емил Кошлуков по отношение на това кого канят и какви въпроси задават. Той се оправда, че ги карал да работят повече за по-висок рейтинг и срещал съпротива.  Председателят на СЕМ София Владимирова обясни: До момента в СЕМ няма постъпила жалба или сигнал от екипа на предаването.  Генералният директор на БНТ Константин Каменаров заяви, че става въпрос за комуникационен проблем.", "date": "2018.01.23", "title": "СЕМ ще проверява има ли цензура и натиск в БНТ"}
{"url": "http://epicenter.bg/article/Borisov-shte-prisastva-na-lektsiyata-na-Tramp-v-Davos-/145731/2/0", "text": "Българският премиер Бойко Борисов ще бъде на лекцията на американския президент Доналд Тръмп в Давос.   След 13 години страната ни отново е поканена на световния икономически форум. Дали Тръмп и Борисов ще разговарят все още се пази в тайна, предаде БТВ.   Световният икономически форум в Давос започна днес. Заради обилния сняг властите забраниха всякакви демонстрации и протести. Въпреки това днес имаше протестиращи срещу участието на Тръмп във форума.   В швейцарския курорт днес започва работа традиционният Световен икономически форум. След официалното откриване беше обявен и голям протест срещу участието на Доналд Тръмп, но заради обилния сняг властите забраниха всякакви демонстрации.   Престижният форум ще продължи до петък. Тогава е и изказването на американския президент. Швейцарските медии са единодушни, че Тръмп ще бъде атракцията на тазгодишното издание на форума.   Далеч преди пристигането му неправителствени организации подеха кампания поканата към него да бъде анулирана. Освен за днешния протест, близо 5 хиляди полицаи са готови и за очакваните в петък нови акции на антиглобалисти и екозащитници.", "date": "2018.01.23", "title": "Борисов ще присъства на лекцията на Тръмп в Давос "}
{"url": "http://epicenter.bg/article/Pravitelstvoto-predlozhi-korektsiya-na-reshenieto-si-za-Pirin/145732/2/48", "text": "Членове на коалицията от неправителствени организации и граждански групи \"За да остане природа в България\" получиха по електронна поща от Министерски съвет проект за решение на правителството, касаещо изменение на точка 2 на решение 823 на Министерски съвет от 28 декември 2018 г., а именно - какво ще се направи при евентуалната поява на инвестиционно намерение за втори кабинков лифт в ски зона Банско в Национален парк Пирин, съобщиха от коалицията.   С редакцията се предлага до приемането на нов план за управление на националния парк министърът на околната среда да не одобрява и да не дава съгласие за извършване на каквото и да е строителство в границите на зона III - зона за туризъм, и затворената от външните й граници зона IV (за сгради и съоръжения) с изключение на обектите на втората кабинкова линия. Това обаче не отменя другото решение на кабинета - за отваряне на 48% от парка за застрояване. В отговор на това писмо от правителството коалицията „За да остане природа в България“ изпрати следния отговор: \"Предложеното изменение на решение 823 на Министерски съвет не може да реши проблемите от нарушаването на българските закони и европейските директиви, не само защото не е обвързано с отмяна на решение 821, но и защото в него съществуват термини без ясни определения и значение като \"включените в нейната цялостна система подсистеми и инфраструктура\" или \"и в затворената от външните й граници зона ІV – Зона на сгради и съоръжения\".   Коалицията „За да остане природа в България“ би могла да участва в диалог за намиране на законосъобразно решение, както и за спиране на разделението сред българските граждани, породено от решението на Министерски съвет, само ако той е публичен.\" Утре в 9 часа коалицията „За да остане природа в България“ ще внесе по символичен начин още веднъж трите си искания до правителството, които включват отмяна на решението за отварянето на Пирин за застрояване, оставка на екоминистъра Нено Димов и разкриване на реалния собственик на ски зона Банско. В четвъртък ще има и нова вълна от протести в София и други градове.   Коалицията „За да остане природа в България напомня, че \"всички членове на Министерски съвет, включително министър председателя Бойко Борисов са непосредствено информирани от нас за нарушенията на европейските директиви и българските закони и предвиденото в решение 821 на Министерски съвет, мащабно застрояване на Национален парк Пирин. Всяко тяхно действие и бездействие и публично разпространение на невярна информация остава тяхна лична гражданска отговорност и хвърля сянка върху авторитета на институцията\".", "date": "2018.01.23", "title": "Правителството предложи корекция на решението си за Пирин"}
