{"url": "http://epicenter.bg/article/Zhalt-kod-za-zhegi-v-19-oblasti---temperaturi-nad-35-gradusa--opasnost-ot-pazhari-/189179/2/0", "text": "В тези райони температурите ще се качат над 35 градуса, предупреди НИМХ.    Край морето няма да има валежи, а термометрите няма да се качат над 30 градуса на брега и над 27 сред вълните от 2-3 бала.  В планините ще има краткотрайни гръмотевични бури. Максималната температура на 1200 метра ще е около 24, а на 2000 метра - около 19 градуса.    През новата седмица температурите ще се понижат, в понеделник и вторник се очакват още валежи.     сочи справка на сайта на НИМХ. Възможни са бързо разпространяващи се много силни пожари с въвличане на дървесните корони, такива пожари са трудни за овладяване.     Голяма опасност  от пожари има и на места в областите Монтана, Плевен, Велико Търново, Разград, Силистра, Добрич, Стара Загора, Хасково, Ямбол и Бургас. Обявената оранжева степен на предупреждение означава, че има риск за възникване на пожари в местности с гори и храсти.   На хората се препоръчва да бъдат внимателни сред природата, да не палят огън на открито, нито да изхвърлят незагасени цигари.", "date": "2019.07.28", "title": "Жълт код за жеги в 19 области - температури над 35 градуса, опасност от пажари!"}
{"url": "http://epicenter.bg/article/Tomislav-Donchev--7-83-mlrd--lv--sa-razplateni-po-programite--safinansirani-ot-evrofondovete-/189181/2/0", "text": "Към началото на юни 2019 г. са договорени около 16.7 млрд. лева, възлизащи на 72 % от общата финансова рамка на програмите, съфинансирани от Европейските структурни и инвестиционни фондове (ЕСИФ) за периода 2014-2020 г. Това заявява вицепремиерът Томислав Дончев, предаде БГНЕС.    По Програмата за развитие на селските райони (ЛРСР) е договорен 63% от общия бюджет на програмата или 3,6 млрд. лв, допълва вицепремиерът.    Разплатените средства по всички програми, съфинансирани от ЕСИФ възлизат на 7,83 млрд. лева или 34% от общия бюджет по програмите, като в това число се включват и плащанията по ПРСР – 1,8 млрд. лева (32% от бюджета на програмата).    За сравнение през предходния програмен период, на същия етап бяха договорени 51 % от бюджета на програмите, а плащанията към бенефициентите възлизаха на 26%, т.е. налице е близо 21 % увеличение на договорираните средства, което е предпоставка за по-нататъшно ускоряване на темпа на реалните плащания към бенефициентите, заявява Дончев в отговор на депутатски въпрос. Той подчертава, че е особено видно ускоряването на темповете както на договориране, така и на разплащане по ОП „Региони в растеж”, ОП „Иновации и конкурентоспособност” и ОП „Развитие на човешките ресурси”.    Настоящата ОП „Региони в растеж” е достигнала 87% договаряне при 34% за предходната програма. При разплащанията по ОП „Региони в растеж” сравнението също е в полза па настоящия програмен период – разплатени са 44% , а през предходния период са били едва 24%.    По ОП „Иновации и конкурентоспособност” договорените средства са в размер 75% от бюджета при 30% за същия етап от предходния програмен период. При разплащанията сравнението отново е в полза на настоящия програмен период – 40% разплатено сравнено с 25%.    Дончев съобщава още, че при ОП „Развитие на човешките ресурси” договорирането е достигнало 79% от бюджета при 62% за същия етап от предходния програмен период. При разплащанията сравнението отново е в полза на настоящия програмен период – 45% разплатено сравнено с 21%.    Вицепремиерът допълва, че ОП „Транспорт и транспортна инфраструктура” върви със сходни темпове като програмата от предходния програмен период – договорирани са над 83 % от бюджета при 82% за същия етап от предходния програмен период. При плащанията ситуацията е сходна – 33% в сравнение с 31% през предходния период.    По ОП „Наука и образование за интелигентен растеж” договорените средства по програмата достигат 68% от бюджета, като към момента са разплатени 25%.    Останалите две програми ОП „Околна среда” и ОП “Добро управление” (сравнена с ОП „Административен капацитет” и ОП „Техническа помощ”) също показват по-добри темпове на договориране в сравнение с предишния програмен период.    Темповете на изпълнение по Програмата за развитие на селските райони в двата програмни периода са сходни – 63% договорено към момента при 54% за предходния програмен период и 32% плащания към бенефициентите при 32% за същия етап на предходния програмен период. Програмата за морско дело и рибарство също показва сходни темпове на договориране и плащания, като в предишния програмен период.    Към настоящия момент могат да бъдат отчетени и ефектите от реализираните инвестиции от Европейските структурни и инвестиционни фондове върху икономиката на страната ни. Към края на 2018 г., иконометричният модел СИБШЛА показва положителното им отражение върху макроикономически показатели на страната, спрямо сценария без евросредства, а именно: увеличение на БВП с 4,0 %; нарастване на заетостта с 6,7%; намаляване на безработицата с 3,1 п.п.; увеличение на средната работна заплата с 2.8%, заявява още Дончев.", "date": "2019.07.28", "title": "Томислав Дончев: 7,83 млрд. лв. са разплатени по програмите, съфинансирани от еврофондовете "}
{"url": "http://epicenter.bg/article/Spor--BSP--Ekspertite-preduprezhdavat-ot-godini-za-opasnostta-ot-chuma--GERB--Ne-politizirayte-/189182/2/0", "text": "Африканската чума е най-големият проблем, пред който е изправена държава в момента. Всичко друго някак си отива назад. Чумата е много сериозно заболяване и може да минат години докато се възстановим. Аз не съм специалист и не мога да кжа дали е по-добре да се изгарят или да се загробват. Не трябва тази тема да се политизира. Със сигурност има човешка грешка за тази болест, но не може правителството да е в иновно за всичко. Всеки, за който се докаже, че има някаква отговорност за разпространяването на болестта, ще понесе своята отговорност.    Това каза в предаването \"Събуди се\" по Нова телевизия депутатът от ГЕРБ и зам.-председател на парламентарната група на партията Александър Ненков.   Заедно с него гост беше депутатът от БСП Крум Зарков.   Двамата коментираха отминаващия политически сезон. \"Експертите предупреждават от години за опасността от африканската чума. Има реална опасност свиневъдството да бъде унищожено. Секторът е в много тежко положение. Не съм съгласен с твърденията на управляващите, че са взети всички мерки. От ГЕРБ твърдят да не се политизира проблема, но те винаги чакат да изскочи някой проблем и тогава започват да действат и да взимат мерки. Така политика не се прави\", категоричен бе Зарков.    \"Течът на данни не е приятен и е много сериозен. И тук със сигурност има човешки фактор, но няма нито една институция в света, която да не е застрашена от киберпрестъпления. Не трябва да се истеризира темата. Няма как да сме застраховани от подобни атаки. Никой в света не е застрахован\", заяви Ненков по темата за хакерската атака срещу НАП.    \"Аз не съм чувал някъде по света да бъде разбита данъчната система на дадена държава. Това е безпрецедентна атака. Ние предложихме държавата да плати издаването на лични карти на хората, които мислят, че са най-сериозно засегнати. Тази седмица започваме и срещи с експерти. Не може управляващите да влизат непрекъснато в обяснителен режим при всеки скандал. Те допускат кризи и проблеми без да правят нищо за тяхното предотвратяване\", заяви Крум Зарков. \"Ние обявихме, че ще коментираме темата за избора на главния прокурор едва след като приключи процедурата. За нас има сериозно нарушено доверие сред гражданите в прокурорската институция. Имаме мониторинг, имаме непрекъснати скандали в съдебната система. Всичко това се дължи на лошите действия на управляващите. Задължително трябват по-решителни действия\", добави още той.    \"Непрекъснато се говори за независимост на съдебната система, а сега чувам колегата Зарков призовава политиците да се намесят. За мен политическите партии нямат място при избора на главен прокурор. Не виждам основания за провеждането на предсрочни избори. Преди 2 месеца имаше европейски избори и ГЕРБ ги спечели. Това показва, че хората ни гласуват доверие. Ако бяхме загубили изборите, можеше да има основания за предсрочни парламентарни избори, но сега не виждам такива\", категоричен бе Ненков.    \"Отдавна е ясно, че патриотите няма да продължат заедно. За мен управляващите имат парламентарно мнозинство, но не мисля, че така стоят нещата в обществото\", завърши Зарков.   ", "date": "2019.07.28", "title": "Спор! БСП: Експертите предупреждават от години за опасността от чума. ГЕРБ: Не политизирайте!"}
{"url": "http://epicenter.bg/article/Eksperti--Izgaryaneto-na-zhivotnite-e-po-dobroto-reshenie-na-problema--otkolkoto-zagrobvaneto/189184/2/0", "text": "Инфекцията е много опасна, разпространява се много бързо. Има характер на пандемия, тя може да залее континенти. При това положение трябва да бъдем много внимателни и бързи в своите действия.    Това заяви в предаването \"Събуди се\" по Нова телевизия чл. кор. Христо Найденски по повод огнищата на африканска чума по свинете у нас. Той е член на Европейския орган по безопасност на хранитe и работи към Института по микробиология към БАН. Според него предприетите до момента мерки са адекватни.    „Може би има някакво основание за това, че се движим малко след вълната, тя се опита и успява да ни изпревари. Инфекцията се разпространява и ние трябва да бъдем много експедитивни и адекватни на ситуацията”, каза още Найденски.    „Риск за човешкото здраве няма. Хората трябва да бъдат спокойни. Самият вирус не предизвиква инфекция при хората”, категоричен бе той.    Заедно с него гост беше и проф. д-р Стоян Шишков, декан на Биологическия факултет на Софийския университет „Св. Климент Охридски“. „Еволюционно вирусът атакува само видове които, принадлежат към семейството на прасетата. При някои видове, като домашните и дивите свине, протича много остро. При други животни протича асимптомно – т.е. няма клинична картина, но са преносители”, коментира проф. д-р Стоян Шишков.    „Доказано е, че вирусът може да се пренася чрез кърлежи, но това се случва единствено в африканските страни. Комарите не могат да бъдат преносители”, каза още той.    Двамата бяха категорични, че изгарянето на животните е по-доброто решение на проблема, отколкото тяхното загробване. И попитаха защо е била унищожена екарисажната система в България, което сега оказва влияние и няма капацитет прасетата да бъдат изгаряни.", "date": "2019.07.28", "title": "Експерти: Изгарянето на животните е по-доброто решение на проблема, отколкото загробването"}
{"url": "http://epicenter.bg/article/Korabat--quot-Radetski-quot--tarsi-kapitan/189191/2/0", "text": "Търси се капитан на кораба \"Радецки\". Единственият плаващ музей у нас и на Балканите се нуждае от някой, който да държи здраво управлението, да има подобаващ стаж и да вдъхва респект сред хилядите посетители.  Да си капитан на кораб \"Радецки\" е голяма отговорност, според поредните посетители на плаващия музей. По документи той трябва да притежава необходимата квалификация и да има плавателен стаж по река Дунав.    \"Хората, които ще кандидатстват при нас и имат желание да работят при нас, трябва да са наясно със спецификата на кораб-музей \"Радецки\". Той е категоризиран в качеството си на пътнически кораб. Капитанът, който ще дойде при нас би било добре да бъде с един респектиращ вид и да бъде готов да работи с многото посетители на кораб \"Радецки\", каза пред камерата на \"Събуди се\" директорът на кораб-музей \"Радецки\" - Козлодуй - Людмила Дамянова.    От близо година корабът стои на котва и не плава. Това е така, защото не е минал преглед, който се прави на всеки пет години. Крайният срок за подаване на документи е 19 август, след това предстои избор на изпълнител. Новият капитан най-вероятно ще осъществи първото плаване през пролетта на следващата година. Той ще бъде на смяна през втората половина на всеки месец, заедно с механик и моряк.", "date": "2019.07.28", "title": "Корабът \"Радецки\" търси капитан"}
{"url": "http://epicenter.bg/article/Slabo-zemetresenie-e-useteno-kray-Burgas/189192/2/0", "text": "Земетресение с магнитут 2.2 по скалата на Рихтер е регистрирано тази сутрин край Бургас. Това съобщиха от Националния институт по Геофизика, Геодезия и География (НИГГГ) към БАН, предаде Агенция „Фокус“ .   Земетресението е регистрирано в 07.39 часа. Трусът не е бил сериозен и няма нанесени щети.", "date": "2019.07.28", "title": "Слабо земетресение е усетено край Бургас"}
{"url": "http://epicenter.bg/article/Dragomir-Stoynev--BSP-e-gotova-da-podkrepi-silni-grazhdanski-figuri-na-mestnite-izbori-/189193/2/0", "text": "Бих казал, че на поляните под Бузлуджа имаше повече хора от миналата година. В крайна сметка тези 40 000 човека, които бяха, показаха, че партията има желание да се бори и да устоява със социалните ценности, да поведе страната към един успешни местни избори…   Това каза пред БНР Драгомир Стойнев – заместник-председател на парламентарната група на „БСП за България“.    В предаването „Неделя 150“ на програма „Хоризонт“ той допълни, че няма опасност партията „да се изтощи преди крайния спринт“.    „В крайна сметка винаги има удари под кръста. Виждаме, че ГЕРБ започнаха доста отдалеч да предприемат нужните мерки, за да саботират тези избори. Говоря първо за субсидиите от един лев, така че чисто финансово опозицията да бъде омаломощена и да няма този финансов ресурс, който ѝ е необходим, за да финансира своята кампания…“    Стойнев е категоричен, че с новите субсидии „всички партии освен БСП“ вече няма да служат на интересите на българските граждани, а ще трябва да служат на интересите на олигарсите и на тези, които имат пари за лобистки поправки в законите.    „Второто, което се случва е, че се отмени и машинното гласуване - отново надрасканите протоколи ще продължим да гледаме, чувалите с бюлетини да се пренасят от едно място на друго…“.    „ГЕРБ наистина дадоха старт на една доста нерегламентирана кампания, но нас това не ни плаши. Ние търсим подкрепата от българските граждани, от всеки, който не желае да продължава да живее в държава, в която има една непрекъсната кризисното“, обобщи Стойнев.    Той призова гражданското общество „да не стои отстрани, защото по този начин те също пречат на демокрацията“. И посочи, че хората търсят своето бъдеще в чужбина и над половината българи не гласуват.    „Всички тези хора с апатията си, с нежеланието си да сбъдват мечтите си в страната ясно показват на управлението на ГЕРБ, че не са желани. Друг е въпросът, доколко ние от БСП можем да събудим тази гражданска енергия. Уверявам ви, в парламента правим всичко възможно да се противопоставим на тази пълзяща диктатура“.    Икономическият растеж в страната не е голям, смята Стойнев. Според него, за да има догонващо развитие, ни е необходим растеж от над 6%, а не настоящите 2,5-3,1%.    „Нямаме човешки фактор, нямаме капитали, нямаме технологично обновление на производството. Именно поради тези причини ние нямаме потенциал за един по-голям икономически растеж… България следва и най-вече консумира това, което ни се изпрати от Европа във формата на еврофондове. Тук разбира се е голямата битка на местната власт“.    „България следва това което се изпрати от Европа било тоя в хлора във формата на еврофондове. Това е основната разликата между БСП и ГЕРБ – докато те желаят да откраднат един готов ресурс от Европа, ние, социалистите, по-скоро искаме да го създадем този ресурс и, по възможност, да го умножим в интерес на българските граждани“.    Във връзка с това, че част от основните точки, изказани от Корнелия Нинова на Бузлуджа, биха изисквали законодателни промени, Стойнев заяви:    „Ако местните избори бъдат успешни за БСП, считам, че е съвсем нормално след това да има и предсрочни парламентарни избори. От една страна управляващата коалиция се клати – виждаме, че те вече е почти нямат коалиционен партньор. Второ, българските граждани вече виждат и желаят промяната, която първо да започне от местната власт и след това да премине и на централно ниво“.    Стойнев е категоричен, че в левицата има стабилност и тя е в добра кондиция, а БСП преминава през „процес на излизане от Прехода“. Той обясни, че структурите по места ще имат правото да определят най-удачната формула за явяване на местните избори, но не и в коалиция с ГЕРБ:    „В крайна сметка, днешното състояние на дадена община, за съжаление, е резултат на техните действия“.    На въпрос дали левицата би подкрепила кандидатура на Мая Манолова за кмет на София и такива кандидатури на други места в страната, Стойнев каза:    „Ние сме готови да подкрепим силни граждански фигури, които да имат нужните качества и способности. Те в никакъв случай не трябва да бъдат затваряни само в рамките на една политическа партия или на конкретна коалиционна формула“.    Според социалиста решението на Европейската инвестиционна банка да забавя кредита за изграждане на газовия интерконектор с Гърция е „по административни причини“, но проектът е „изключително важен, стратегически“. Той припомни, че интерконекторът е необходим за доставки на газ от находището „Шах-Дениз 2“, за което вече има сключен договор.    Той оцени като „съвсем нормално“ появата на две жалби срещу избора на концесионер на летище София:    „За съжаление, скандалът, който предстои, ще бъде огромен и ще навреди на имиджа на страната ни и конкретно в транспортния сектор“.    Стойнев е решил да почива на българското Черноморие през това лято.", "date": "2019.07.28", "title": "Драгомир Стойнев: БСП е готова да подкрепи силни граждански фигури на местните избори "}
{"url": "http://epicenter.bg/article/Stefan-Danailov--Maya-Manolova-e-mnogo-podhodyashta-za-kmet-na-Sofiya/189195/2/0", "text": "Това заяви Стефан Данаилов, който е на турне по Черноморието, по бТВ. Ламбо сподели, че не е бил на Бузлуджа с БСП, защото не може да се качи там.    Виж какъв подлец е този Валери Симеонов. Всички тука сега гледаме неговата \"Скат\", не предават нашата партийна телевизия. Така, понеже не мога да отида горе, защото ме боли, не гледах събитието, само репортажи. Но много добре мина. Корнелия интелигентно говори, не се помпа\", коментира Данаилов.    Непрекъснато говоря с това момиче, каза още за лидера на БСП Корнелия Нинова Данаилов. Казах ѝ, че това е най-голямата глупост(да подаде оставка след евроизборите), жалко за нейния труд. Знам колко мъки и притеснения ѝ е коствало това. Разбирам моралните ѝ скрупули, но ще плюят, ще плюят - и ще мине, смята Ламбо.    „Абсолютно прекрасно е българското Черноморие. Не е важно дали то се променя, а ти какво усещаш.” Това каза ощще в интервю за предаването „Тази неделя” актьорът проф. Стефан Данаилов.  За първи път той е отишъл на море с родителите си в сегашния курорт „Св. Св. Константин и Елена”. Открил, че обича много повече морето, отколкото планината.    В Гърция е почивал 4-5 последователни години, когато все още не е имало много българи там. „Писна ми. Сбърках, че продадох едно място във Василико (сега Царево), за да почивам в Гърция”, каза актьорът.    Тази вечер в Царево той ще играе в постановката „Актрисата”. Премиерата ѝ беше на 7 юни в Народния театър и после тръгна на турне. Това е голямото завръщане на Мастъра след пет години отсъствие от сцената.    Преди година именно на морето Аня Пенчева, която играе в „Актрисата”, му е представила текста с думите: „има една роля само за теб”. Данаилов повикал своята племенница да му прочете пиесата, историята му харесала.    Към разговора се присъедини и актрисата Татяна Лолова, която познава Данаилов от малко дете. Била е приятелка на неговата сестра. Ален Далон го харесват, хората, които не са виждали Стефан Данаилов, каза Лолова.    Тя го похвали и за периода, когато беше министър на културата (в правителството на Сергей Станишев – от август 2005 до юли 2009 г.), защото тогава е погнал на театъра.    Стефан Данаилов, който членува в БСП, коментира и актуални политически теми. Той се оплака, че не е успял да гледа събора на социалистите на Бузлуджа, защото телевизия СКАТ на лидера на НФСБ Валери Симеонов не предава партийната телевизия на БСП.    За лидера на левицата – Корнелия Нинова, каза, че е интелигентно момиче. Данаилов беше сред социалистите, които убедиха Нинова да не подава оставка като лидер на партията. Някой я заблуди тогава, коментира актьорът.    Според него Мая Манолова е много подходяща за кмет на София.", "date": "2019.07.28", "title": "Стефан Данаилов: Мая Манолова се е утрепала  за кмет на София"}
{"url": "http://epicenter.bg/article/Pochina-izvestniyat-politolog-Aleks-Aleksiev-/189199/2/0", "text": "Политологът Алекс Алексиев е починал тази нощ.    За това съобщиха във фейсбук Илиян Василев и Калин Манолов.    \"С тежко сърце и болка споделям, че Алекс ни напусна тази нощ. Искрени съболезнования на Лори, на децата и на роднините. Много тежка лична загуба - истински приятел, партньор и ментор. Живя изключителен живот и, въпреки че бе прокуден от тоталитарния режим, остави сърцето си и душата тук, в Родината\", написа Василев във Фейсбук, предаде Novini.bg.    Алекс Алексиев е син на художника и карикатурист Райко Алексиев, обявен за враг на народа и пребит до смърт през 1944 г. Алекс Алексиев емигрира в САЩ, завръща се след промените и бе съветник на премиера на СДС Филип Димитров.    Алексиев се кандидатира през 2014 г. за независим депутат, но не влезе в парламента. Синът на Райко Алексиев у нас бе известен като обществен и политически анализатор, коментатор, автор на книги. Той бе председател на Центъра за балкански и черноморски изследвания.    ", "date": "2019.07.28", "title": "Почина известният политолог Алекс Алексиев "}
{"url": "http://epicenter.bg/article/Kalno-svlachishte-zatrupa-GP-E-79-v-Kresnenskoto-defile-/189187/3/0", "text": "Кално свлачище от 200 кубически метра се изсипа и вече осем часа затруднява движението по ГП Е-79 в Кресненското дефиле, съобщи БГНЕС.    За трети път през последните 10 години, в следствие на пороен дъжд, върху пътя се свличат кал и пръст от дълбоко дере в Крупнишката планина.    Инцидентът стана към 23 часа снощи точно откъм входа на дефилето от село Крупник. От 23 часа до седем сутринта пътят се разчиства от фадроми, което е трудно, понеже се изгребва кал.    През това време движението се пропускаше на етапи, тъй като рано сутрин трафикът в посока Гърция днес е особено интензивен. Към този момент пътят е почти разчистен, на място е и директорът на областно пътно управление инж. Иван Кунев, който отказа изявление пред камерата. Движението се регулира от сигналисти на пътно поддържащата фирма и е частично спирано през нощта.", "date": "2019.07.28", "title": "Кално свлачище затрупа главен път Е-79 в Кресненското дефиле "}
{"url": "http://epicenter.bg/article/API--na-29-yuli-sled-17-00-chasa-prodazhbata-na-e-vinetki-shte-bade-zatrudnena/189190/4/0", "text": "Между 17.00 и 23.00 часа в понеделник, 29 юли 2019 г., са планирани дейности по внедряване на актуализации на електронната система за събиране на пътни такси на база време и на база изминато разстояние.   Възможно е да възникнат частични забавяния и прекъсвания, които биха могли да затруднят продажбите на електронни винетки. Това съобщиха от пресцентъра на Агенция \"Пътна инфраструктура\".   За избягване на риска от проблеми с покупката на е-винетка по време на планираните актуализации от АПИ препоръчват на водачите внимателно да планират пътуването си по републиканската пътна мрежа и да купят електронната си винетка своевременно.   Планираното внедряване на софтуерните актуализации е част от подготовката за въвеждане в експлоатация на тол системата.", "date": "2019.07.28", "title": "АПИ: На 29 юли след 17.00 часа продажбата на е-винетки ще бъде затруднена"}
{"url": "http://epicenter.bg/article/V-gradcheto-Brunate-pazyat-spomena-za-Pencho-Slaveykov-/189223/11/0", "text": "Само на 3 километра от езерото Комо в един от най-красивите райони на Италия се намира градчето Брунате, което се превръща в последен дом на големия български поет Пенчо Славейков. Къщата, в която отсяда Пенчо Славейков, се казва „Бела виста“. Тя е разположена срещу църквата в курортния град.    „Много се радвам да ви посрещна. Ние сме много горди, че живеем тук с духа на този голям българин – Пенчо Славейков“, заяви пред БГНЕС Ренато, мениджър на ресторанта в „Бела виста“, който той стопанисва заедно със своя баща и съпругата си.    Тук на първия етаж се намира стаята, където Пенчо Славейков умира на 28 май 1912 г. Срещу къщата се намира и библиотеката и градинката на поета, където има негов бюст-паметник. Той е поставен през 2007 г.    Ренато ни показа книгата „По следите на Пенчо Славейков в Италия“ с богат снимков материал. Изданието е двуезично на италиански и български език от 1984 г. Предговорът на книгата е написан от проф. Петър Динеков.    „Тук сме около 1000 души през целия период на годината, няма зима, няма лято. Знаем, че Пенчо и Петко Славейкови са много популярни в България. Само преди малко тук бяха две млади български момичета. През два-три дни идват българи. Много често те са цели групи от по 30-40 души с екскурзовод“, сподели Мария, която продава сувенири пред дома на поета. „Вижте „Бела виста“, вижте градината на Пенчо“, добави тя.    Пенчо Славейков издъхва едва 46-годишен на 28 май 1912 г. В последния му път до него е Мара Белчева, по чиято инициатива неговите тленни останки са преместени в България през 1921 г. По-късно тя разказва, че последната дума на Пенчо Славейков е била „светлина“.    Поради преждевременната му смърт предложението на шведския академик Алфред Йенсен, преводач на „Кървава песен“ и на други негови творби, да бъде удостоен с Нобелова награда, не е разгледано от Нобеловия комитет.", "date": "2019.07.28", "title": "В градчето Брунате пазят спомена за Пенчо Славейков "}
{"url": "http://epicenter.bg/article/Vzeti-sa-probi-za-afrikanska-chuma-po-svinete-v-kvartal--quot-Nov-pat-quot--vav-Vidin-/189200/4/0", "text": "В Областната дирекция по безопасност на храните във Видин е получен сигнал за болно прасе от африканска чума в частен имот в квартал \"Нов път\". Взети са необходимите проби и през утрешния ден се очакват резултатите от тях, каза д-р Адриян Данков, директор на Областната дирекция по безопасност на храните пред БНР:    \"Изпратили сме проба и чакаме. Сигналът беше получен в петък и веднага изпратихме. Предполагам, че в понеделник сутринта ще има яснота. Ако пробата се окаже положителна ще действаме в три километрова зона. Фермата, в близост има мерки за биосигурност, но и от там ще вземем проби.\"- обясни д-р Адриян Данков, директор на Областната дирекция по безопасност на храните във Видин.    Собственикът на най-голямата промишлена свинеферма, която попада в 3-километровата зона- Димитър Неков каза, че във фермата от месеци са взети изключителни мерки за сигурност и въпреки това с притеснение очаква резултатите от взетите проби. Близо 4 000 са прасетата в неговата свинеферма. Досега във Видинска област нямаше сигнали за заболяването.", "date": "2019.07.28", "title": "Има ли африканска чума по свинете в квартал \"Нов път\" във Видин?"}
{"url": "http://epicenter.bg/article/Turtsiya-izpolzva-salzotvoren-gaz-sreshtu-siriyski-migranti/189178/7/0", "text": "Турската полиция използва сълзотворен газ, за да разпръсне протестна демонстрация на сирийски мигранти срещу решението на властите в Истанбул да депортират от града нелегално пребиваващите сирийски граждани. Има арестувани. Група сирийци в Истанбул се включиха в демонстрация, организирана по инициатива на организации на сирийските мигранти, която се състоя в квартала Фатих в Истанбул.   Участниците носеха в ръце плакати с надписи на арабски език и арабски знамена. Сирийците се опитаха да огласят прокламация до властите, в която се настоява да бъдат спрени мерките на властите за депортиране на сирийските мигранти от Истанбул. Но полицията не разреши на демонстрантите да огласят прокламацията и използва сълзотворен газ срещу тях. Станаха сблъсъци между сирийците и полицията. През това време група турски граждани протестираха срещу сирийците, само намесата на полицията успя да предотврати евентуален ръкопашен бой между двете групи. Тези дни властите в Истанбул дадоха срок до 20 август нелегално пребиваващите в мегаполиса сирийски мигранти да бъдат депортирани обратно в областите, където са регистрирани и в лагерите, припомня БТА. А други, които са без адресни регистрации или са с криминални прояви, се екстрадират обратно в Сирия. Решението на турските власти предизвика големи протести и напрежение сред сирийците. Турският министър на вътрешните работи Сюлейман Сойлу предупреди, че няма да позволят съпротива и демонстрации срещу решението на турските власти.   Председателят на Дружеството на сирийските мигранти Йозгюдер Ръдван Кая обвини турските власти, че провеждат сегрегационна политика спрямо сирийските мигранти.", "date": "2019.07.28", "title": "Турция използва сълзотворен газ срещу сирийски мигранти"}
{"url": "http://epicenter.bg/article/Atanas-Skatov-se-zavarna-v-Balgariya-sled-izkachvaneto-na-Gasherbrum-I-i-Gasherbrum-II/189221/8/0", "text": "Алпинистът-веган Атанас Скатов се завърна в България след изкачването на върховете Гашербрум I и Гашербрум II, съобщи Novini.bg.    Това са вторият и третият осемхилядници за Скатов тази година след изкачването на Канчендзьонга (8586 м) на 15 май. Той вече има девет от 14-те осемхилядника, като два пъти е бил на Еверест.    На 13 май 2018 година той стъпи на Чо Ойю (8188 м), като това беше и първото му самостоятелно изкачване без използване на допълнителен кислород.", "date": "2019.07.28", "title": "Атанас Скатов се завърна в България след изкачването на Гашербрум I и Гашербрум II"}
{"url": "http://epicenter.bg/article/Edin-prints-po-malko--Vnukat-na-Greys-Keli-se-ozheni/189196/10/0", "text": "Синът на принцесата на Монако Стефани, 26-годишният Луи Дюкре се ожени за своята любима Мари Шевалие.    Младоженците имаха две церемонии: гражданска – в двореца на монакския принц, която се състоя в петък и религиозна – в Катедралата, в която през 1956 г. се венчават актрисата Грейс Кели и принц Рение II, бабата и дядото на жениха.    Въпреки тържествената обстановка в катедралата, сватбата беше скромна. Присъстваха само близки роднини и няколко приятели.    Луи и Мари започват да излизат заедно още в колежа. Те обявиха, че искат да се оженят през зимата, докато бяха на почивка във Виетнам, предаде БГНЕС.", "date": "2019.07.28", "title": "Един принц по-малко: Внукът на Грейс Кели се ожени"}
{"url": "http://epicenter.bg/article/Dzhey-Lo-iznenada-Aleks-Rodriges-za-rozhdeniya-mu-den-/189198/10/0", "text": "Дженифър Лопес спря концерта си и заедно с публиката изпя “Честит рожден ден” на годеника си Алекс Родригес, който навърши 44 години.   Бейзболната звезда навърши 44 години в събота, а за да го поздрави в специалния му ден, Дженифър спря за миг концерта си в Маями, Флорида, изведе го на сцената, за да го изненада, заедно с нейните 11-годишни близнаци Макс и Ема и дъщерите му Наташа и Ела.    Дженифър подари на Алекс 4-етажна тематична торта в цветовете на янките и накара феновете да извикат „Честит рожден ден, А-Род“, съобщи БГНЕС.    След това накара публиката да пее „Честит рожден ден“ на Алекс.    След шоуто двамата празнуваха специалния му ден на парти с приятели.", "date": "2019.07.28", "title": "Джей Ло изненада Алекс Родригес за рождения му ден "}
{"url": "http://epicenter.bg/article/Rakiya-ot-metlata-na-baba-Yaga--neuvyahvashtoto--Shou-na-Sher--v-Nyu-York-/189210/10/0", "text": "Сигурно сте чували поговорката за Китай  „Всичко, което лети и не е самолет, и всичко, което има четири крака и не е маса, се яде“.  Тогава да не се учудваме, че в милиардната азиатска страна правят… алкохол от метлата на баба Яга.   Ще се опитам да побългаря малко понятията. Байджо е китайската дума за тамошния еквивалент на ракията или както е буквалният превод – бял алкохол. Маутай е високоградусова напитка от сорго, която се произвежда повече от 2000 години. Т.е. нещо като сливова или гроздова по азиатски.   А каква е връзката с баба Яга? Ами в България от сорго правят метли като нейната.  Барманът-номад Александър Симеонов присърце взе идеята на Покана за пътуване за българо-китайски коктейл от  маутай и кисело мляко.  Остава да чакаме резултата.   Понеже сме на вълна коктейли, не ви ли се струва, че името на следващия гост в предаането звучи като екзотична напитка Гаел Бонел Санчес. Френско-испанският продуцент е работил за голяма холандска компания, докато не решава да създаде първата инстаграм модна агенция. Тя набира популярност в цяла Европа, но седалището й е в България.    Гаел Бонел Санчес пристига в студиото на Покана за пътуване с дясната си ръка в GBS моделс Емилия Иванова и един от техните модели Калина Петкова. Логично първият ми въпрос е „Защо избрахте да живеете в България, Гаел“. Отговорът също е близък до ума – красива страна, с отлични възможности за снимане на филми в Бояна и с висококвалифицирани технически екипи.   Има пътешествия, които са като сонет, прочетен във влака – 14 стиха, които заминават с тракането на колелетата. Други, обаче, са като роман. В няколко тома. Тези странствания на духа те подбуждат да търсиш още и още. Те спохождат само най-големите късметлии. Една от тях е водещата на „Графити по въздуха“ по програма Хоризонт Светлана Дичева. Тя не само е посетила Ню Йорк, ами е гледала „Шоуто на Шер“. Пред микрофона разказва за пищните и зрелищни постановки на мюзикъли, които е гледала в Америка и Англия, но и за обожествяването на творчески дълголетната певица и актриса.   От време на време, когато ме обземе мечтата  за джунгла и гърмяща вода, започвам да се чудя къде точно се слага ударението на водопадите ИгуАсу или ИгуасУ.  Д-р Силвия Паскалева, като човек посетил ги два пъти, със сигурност знае.   Още пътешествия на страницата на предаването във Фейсбук  ", "date": "2019.07.28", "title": "Ракия от метлата на баба Яга, неувяхващото „Шоу на Шер“ в Ню Йорк  (видео)"}
{"url": "http://epicenter.bg/article/Tita--S-Papi-sme-dobri-priyateli-/189216/10/0", "text": "\"С Папи Ханс сме добри приятели. Нормално е, когато момче и момичеа са приятели, да се спекулира за техните взаимоотношения.\"    Така певицата Тита опроверга слуховете за нещо повече между нея и изпълнителя Константин Трендафилов, познат като Папи Ханс, пише в. \"България днес\".    Преди дни двамата пуснаха нова обща песен, която предизвика вълна от възмущение заради провокативните кадри.    \"Не сме търсили скандал. Представихме едни нормални отношения между мъж и жена, които имат връзка. Ние сме артисти и влизаме в образ. Очаквах подобна реакция\", разкрива Тита", "date": "2019.07.28", "title": "Тита: С Папи сме добри приятели "}
{"url": "http://epicenter.bg/article/Sasedite-na-hertsozite-na-Saseks-poluchiha-spisak-sas-saveti--koito-da-sledvat-v-obshtuvaneto-si-s-tyah/189217/10/0", "text": "Съседите на херцозите на Съсекс получиха списък със съвети, които да следват в общуването си с тях с „оглед на добрите междусъседски отношения“, пише „Контакт мюзик“.    34-годишният принц Хари и 37-годишната му съпруга Меган живеят във Фрогмор котидж близо до Уиндзор, Югоизточна Англия, отбелязва БГНЕС. Съседите на кралската двойка бяха уведомени за правилата, които включват и забрана да пожелаят да видят двумесечният им син Арчи.    Местен жител заяви пред медиите:“Тази забрана щеше да е забавна, ако не беше толкова прекалена“. Списъкът с правила беше оповестен на среща на местната общност и изненада жителите на градчето. Някои от тях заявиха, че херцозите на Съсекс имат повече правила и изисквания от самата кралица.    Местен жител се оплака:“Това е изумително. Никога до сега не сме чували подобно нещо. Всеки, който живее в района работи за кралското семейство и знае как да се държи учтиво и с уважение. Не са ни казвали как да се държим с кралицата. Тя е щастлива, когато хората я поздравяват“.    Говорител на Бъкингамския дворец заяви, че херцозите на Съсекс нямат нищо общо при съставянето на списъка с правилата за поведение. „Те не са запознати със съдържанието на списъка. Това беше брифинг на добра воля, който да помогне на малката местна общност да разбере как да посрещне по най-добрия начин двамата новодошли и да им помогне при потенциална среща с непознати“.", "date": "2019.07.28", "title": "Съседите на херцозите на Съсекс получиха списък със съвети, които да следват в общуването си с тях"}
{"url": "http://epicenter.bg/article/Amerikanski-morski-pehotintsi-vlizat-vav-Venetsuela/189180/7/0", "text": "Морски пехотинци от САЩ вероятно ще влязат във Венецуела, заяви първият заместник-председател на Единната социалистическа партия на Венецуела Диосдадо Кабельо, цитиран от Ройтерс.    \"Ние сме малко, малка страна, ние сме много скромни, а вероятно ще влязат морски пехотинци на САЩ. Вероятно ще влязат\", заяви Кабельо на форум в Сао Пауло, където се срещат политици с леви убеждения от цяла Латинска Америка. Той не представи доказателства за твърденията си.   \"Проблемът им ще бъде да излязат от Венецуела\", добави Кабельо, който е и председател на Учредителното събрание на Венецуела и често се смята за втория по влияние политик в правителството след президента Николас Мадуро.    Преди седмица въоръжените сили на САЩ обвиниха венецуелски изтребител в \"агресивно\" според тях следене на самолет на американския флот в международното въздушно пространство над Карибско море.   Венецуелското правителство на свой ред твърди, че разузнавателният самолет е навлязъл във въздушното пространство на страната. Администрацията на президента Доналд Тръмп подкрепя опозиционния лидер Хуан Гуайдо и не изключва прибягването до военна сила, припомня Ройтерс.    Диалогът за решаване на политическата криза във Венецуела трябва да се води без предварителни условия, заяви от своя страна руският външен министър Сергей Лавров, цитиран от Ройтерс. Лавров направи изявлението си вчера по време на посещение в Суринам, в края на обиколката си в Латинска Америка. Венецуелското правителство и опозиция водят диалог с посредничеството на норвежкото правителство. Опозицията, водена от председателя на парламента Хуан Гуайдо, който се самопровъзгласи за и.д. президент през януари, иска президентът Николас Мадуро да се откаже от поста и да позволи на преходно правителство да организира нови избори.    Според опозицията преизбирането на Мадуро през 2018 г. е било незаконно. Президентът има подкрепата на Русия, Китай и Куба и смята Гуайдо за марионетка на САЩ, който се опитва да организира преврат. Много западни страни признават легитимността на претенциите на председателя на парламента. За да се намери решение на кризата са необходими преки преговори между правителството и опозицията \"без предварителни условия и без заплахи, каквито чуваме от различни столици\", заяви Лавров на съвместна пресконференция със суринамския външен министър в столицата Парамарибо, информира БТА.    Междувременно на среща с китайския външен министър Ван И чилийският президент Себастиан Пинера е призовал китайските власти да помогнат за намирането на решение на венецуелската криза, предаде ТАСС, цитирайки изявление на президентската пресслужба.   Пинера е изразил притеснения от влиянието на кризата във Венецуела върху региона и е помолил за съдействието на Пекин при намиране на решение. Двамата са обсъдили и проблемите на световната икономика и двустранните отношения. Пинера е поканил китайски и други чуждестранни компании да участват в търга за внедряване на 5G мрежата в Чили", "date": "2019.07.28", "title": "Американски морски пехотинци влизат във Венецуела"}
{"url": "http://epicenter.bg/article/London--Napuskame-ES-i-bez-sdelka-/189186/7/0", "text": "Правителството на Великобритания не очаква Европейският съюз да сключи ново споразумение за Брекзит, заяви пред вестник „Сънди таймс“ Майкъл Гоув, който отговаря за подготовката за напускането на Обединеното кралство без сделка, предаде Ройтерс. „Ще напуснем ЕС на 31 октомври. Никакви „ако“, никакви „но“. Без повече отлагане. Брекзитът се случва“, пише Гоув във в. „Сънди таймс“, предаде БТА.   Изданието „Сънди телеграф“ пък информира, че британският министър на финансите Саджид Джавид планира да обяви отпускането на около 1 милиард лири за финансирането на подготовката за Брекзит без споразумение. Средствата се очаква да се изразходват за голяма информационна кампания, за откриването на 500 нови работни места в Гранична полиция и за нова инфраструктура около пристанищата.   Същевременно социологическо проучване отчете, че след избирането на Борис Джонсън за премиер на Великобритания Консервативната партия е повишила подкрепата си с 10 на сто пред опозиционната Лейбъристка партия. Проучване, извършено по поръчка на в. „Сънди таймс“, показва, че консерваторите имат подкрепа от 31 на сто, с 6 на сто повече от предишната анкета. Лейбъристката партия има подкрепа от 21 на сто, с 2 на сто повече. Либералдемократите са отбелязали спад с 3 пункта, достигайки 20 на сто, а подкрепата за новата Партия на Брекзита на Найджъл Фараж е спаднала до 13 на сто.   Резултатите подхранват спекулациите, че Борис Джонсън може да свика предсрочни избори, отбелязва „Сънди таймс“. Междувременно хиляди се включиха в събота в „Поход за независимост“ в град Карнарвън и заявиха подкрепата си за независимост на Уелс. Участниците в демонстрацията бяха категорични и че Великобритания „върви към катастрофален Брекзит без сделка“.   Първите министри на Шотландия и Уелс - Никола Стърджън и Марк Дрейкфорд, вече предупредиха премиера Борис Джонсън, че излизане на Великобритания от Европейския съюз без сделка би имало „катастрофално въздействие“ върху двата британски района, и призоваха за втори референдум за Брекзит. Стърджън коментира, че не изключва възможността до две години да свика референдум за независимост на Шотландия, ако Великобритания напусне ЕС.  ", "date": "2019.07.28", "title": "Лондон: Напускаме ЕС и без сделка!"}
{"url": "http://epicenter.bg/article/SZO--Elektronnite-tsigari-sa-vredni-/189188/7/0", "text": "Електронните цигари „без съмнение са вредни”, и трябва да бъдат подложени на регулации, заявиха от Световната здравна организация (СЗО) като предупредиха пушачите да не се опитват да използват тези продукти, които се опитват да напуснат смъртоносния си навик.    Нарастващата популярност на електронните цигари, устройствата, захранвани с батерии, които позволяват на потребителите да вдишват пристрастяващите никотинови течности, предизвика страхове сред политиците по света за нова пристрастяване към младите хора.   Макар вдишването да излага потребителите на по-ниски нива на токсини от тютюнопушенето, според СЗО, устройствата все още представляват “рискове за здравето” на потребителите.   “Въпреки че специфичното ниво на риск, свързано с ENDS (електронни системи за доставяне на никотин) все още не е окончателно оценено, ENDS несъмнено са вредни и следователно трябва да бъдат предмет на регулиране”, казва СЗО в нов доклад за глобалната епидемия от тютюнопушенето, предаде БГНЕС.   Има и “недостатъчни доказателства” в подкрепа на твърденията за тяхната ефективност в подпомагането на пушачите, които се опитват да напуснат конвенционалните цигари, се казва в съобщението.   “В повечето страни, в които те са на разположение, повечето потребители на електронни цигари продължават да използват електронни цигари и цигари едновременно, което има малък или никакъв положителен ефект върху риска за здравето”, се казва в доклада.   През последните години големите тютюневи компании агресивно продават електронни цигари и нагрявани тютюневи изделия, тъй като търсят нови клиенти.   Те твърдят, че такива продукти са далеч по-малко опасни от традиционните цигари и могат да помогнат на някои пушачи напълно да преминат към “по-безопасни” алтернативи.  Но СЗО предупреди, че дезинформацията, разпространявана от тютюневата индустрия относно електронните цигари, е „настояща и реална заплаха“.   Ограниченията за използването на електронни цигари по света се увеличават. Сан Франциско миналия месец забрани продажбата и производството на продуктите, които за разлика от тютюневите цигари не изгарят.   Китай, който е дом на почти една трета от пушещите тютюн в света, също планира да регулира устройствата.   Необходими бяха повече усилия, за да се помогне на пушачите да се откажат, каза СЗО в доклада, като отбеляза, че “30 процента от населението на света има достъп до подходящи услуги за отказване от тютюна”, като консултиране, горещи телефонни линии и медикаменти.   Без помощ само 4% от опитите да се спре тютюнопушенето са успешни.", "date": "2019.07.28", "title": "СЗО: Електронните цигари са вредни "}
{"url": "http://epicenter.bg/article/Maduro-zaplashi-s-arest-deputati/189194/7/0", "text": "Президентът на Венецуела Николас Мадуро предупреди вчера, че е готов да арестува поддръжниците на връщането на страната в междуамерикански договор за военно сътрудничество, одобрено от Национално събрание, предаде предаде БТА, цитирайки АФП   \"Кранът е готов\", заяви президентът социалист, намеквайки за ареста през май на заместник-председателя на Националното събрание Едгар Самбрано, чиято кола беше откарана камион с кран за репатриране в централата на разузнавателната служба СЕБИН.   \"Ето го крана на Гонсалес Лопес (директора на СЕБИН), кранът е готов. Кранът излиза да търси престъпници, които искат Венецуела да бъде завзета. Справедливост! Справедливост!\", извика Мадуро на церемония по произвеждане в чин на военни в Каракас.   Държавният глава прочете решението на Върховния съд, който в петък анулира одобрено от депутатите законодателно споразумение, предвиждащо връщане на Венецуела в Междуамериканския договор за взаимопомощ (TIAR).   Венецуела се присъедини към договора през 2013 г. по идея на тогавашния президент Уго Чавес.   Националното събрание - единствената институция, контролирана от опозицията срещу Мадуро - гласува връщането на Венецуела в договора във вторник, точно шест месеца след като председателят на Събранието Хуан Гуайдо се самопровъзгласи за временен президент на преживяващата тежка криза страна.   Според водача на опозицията връщането в договора ще даде възможност за \"създаване на международни съюзи за защитата на народа и суверенитета\".   САЩ - главен дипломатически поддръжник на Гуайдо и страна по договора - не изключват въоръжена интервенция за свалянето от власт на Мадуро, подкрепян от Русия, Китай, Иран, Турция и Куба.   Сключеният през 1947 г. договор постановява, че всяка агресия срещу американска държава от друга държава ще бъде смятана за агресия срещу всички страни, подписали договора, и те се ангажират да й отговорят заедно.", "date": "2019.07.28", "title": "Мадуро заплаши с арест депутати"}
{"url": "http://epicenter.bg/article/Putin--Ruskiyat-flot-shte-dade-dostoen-otgovor-na-vseki-agresor-/189208/7/0", "text": "Руският президент Владимир Путин заяви, че Военноморският флот на страната е готов да даде достоен отпор на всеки агресор.    „Нашият Военноморски флот уверено осигурява безопасността на страната, нейните национални интереси и е способен да даде достоен отпор на всеки агресор“, заяви Путин по време на парада в чест на Деня на ВМФ, който се отбелязва днес, предаде БГНЕС.    Държавният глава също така разкри плановете за строителството на модерни морски въоръжени сили.    „Героизмът на моряците, талантът на флотските командири, смелостта на учените и първооткривателите донесоха велика морска слава на Русия. Ние не само ще я държим на висота, но ще вървим напред – ще построим уникален по своите характеристики флот. Това ще е флотът на една силна и суверенна държава“, подчерта Путин.    Главният военноморски парад се преведе в акваторията на река Нева. В него участват 43 кораби и подводници, 41 самолети и 4000 военнослужещи от четирите флота и Каспийската флотилия. Хиляди хора се събраха да наблюдават тържественото събитие.", "date": "2019.07.28", "title": "Путин: Руският флот ще даде достоен отговор на всеки агресор "}
{"url": "http://epicenter.bg/article/Netanyahu--Uspeshno-testvahme-protivoraketen-kompleks-na-Alyaska-/189209/7/0", "text": "„През последните няколко седмици проведохме три секретни изпитания на „Хец-3“. Тези експерименти се проведоха в Аляска в пълно сътрудничество с нашия велик съюзник – САЩ. Те бяха изключително успешни. „Хец-3“ успешно прихвана балистични ракети извън пределите на атмосферата на височини и скорости, които ние досега не сме виждали“, /написа в Туитър израелският премиер, предаде БГНЕС.  Комплексът „Хец-3“ е предназначен за прихващане на цели на разстояние 400-2500 км и на височина до 100 км. Министерството на отбраната разработи тази система съвместно с американската Агенция за ПРО.  „Хец-3“ е на въоръжение в израелските ВВС от януари 2017 г. Изпитанията на системата продължават. ", "date": "2019.07.28", "title": "Нетаняху: Успешно тествахме противоракетен комплекс на Аляска "}
{"url": "http://epicenter.bg/article/2-zhertvi-na-loshoto-vreme-v-Italiya/189211/7/0", "text": "Двама души загинаха в Италия заради лошото време.    27-годишна жена буквално е вдигната от земята и издухана със своя автомобил от торнадо, което връхлетя тази нощ населеното място Фочене край Фиумичино, на 15 км от Рим. Торнадото не подмина и няколко паркирани автомобила, на които са нанесени сериозни щети. На две сгради частично е разрушен покривът, съобщава телевизия „Раи 24“, цитира Нова телевизия.    В град Алто-Адидже, в Южен Тирол, норвежка бегачка е ударена от светкавица. Тя е участвала в местен маратон.    Състезанието е било прекратено заради неблагоприятните метеорологични условия, но спортистката се е намирала в изолиран участък, когато я е сполетяло нещастието.    След горещините, които обхванаха цялата територията на Апенините в течение на седмица, в събота сутринта Италия осъмна със силни бури, придружени от ураганен вятър и град. Оранжев код бе обявен в редица северни и централни райони.    ", "date": "2019.07.28", "title": "2 жертви на лошото време в Италия"}
{"url": "http://epicenter.bg/article/Opozitsionerat-Navalni-priet-v-bolnitsa-zaradi-alergichna-reaktsiya-/189212/7/0", "text": "Руският опозиционер Алексей Навални е приет в болница с остра алергична реакция, каза неговата говорителка Кира Ярмиш, цитирана от Асошиейтед прес, предаде БТА.  Навални, който бе лишен от свобода за 30 дни заради призив за участие във вчерашния неразрешен от властите протест, е бил откаран от ареста в болница тази сутрин.   Навални, който никога не е имал алергии според говорителката, е със сериозни подутини на лицето и обрив по кожата.   Опозиционерът бе инициатор на вчерашния протест срещу недопускането на независими кандидати до изборите за московски парламент на 8 септември. На него бяха задържани 1400 души.", "date": "2019.07.28", "title": "Опозиционерът Навални приет в болница заради алергична реакция "}
{"url": "http://epicenter.bg/article/Poveche-ot-70-poleta-sa-otmeneni-zaradi-protest-v-Barselona-/189214/7/0", "text": "73 полета са отменени в неделя заради протест на наземния персонал на испанската авиокомпания „Иберия“ в Барселона, предава агенция \"Фокус\", позовавайки се на ТАСС. В същото време испанските власти призоваха компанията да поддържа поне минимално ниво на работа. Според профсъюзи, стачката в Барселона е породена от изключително натовареното работно време и „липсата на диалог с ръководителите на компанията“.    Международното летище в Барселона е второто по големина в Испания след това в Мадрид. През 2018 г. е приело рекорден брой пътници – 50,1 млн. са използвали услугите на съоръжението, което е с 6,1% повече отколкото 2017 г.", "date": "2019.07.28", "title": "Повече от 70 полета са отменени заради протест в Барселона "}
{"url": "http://epicenter.bg/article/Frantsisk--Tryabvat-barzi-i-reshitelni-deystviya--za-da-ne-umirat-poveche-migranti-v-moreto/189215/7/0", "text": "Папа Франциск призова правителствата за бързи и решителни действия, за да не умират повече мигранти в морето, предаде Асошиейтед прес. Франциск сведе глава в мълчалива молитва за мигрантите, наброяващи вероятно 150 души, които загинаха миналата седмица в Средиземно море при потъването на трафикантски плавателни съдове край бреговете на Либия. Той прикани вярващите на площад \"Свети Петър\" да се помолят с него за жертвите и техните семейства. Призивът му към международната общност бе отправен часове след като кораб на италианската брегова охрана с около 130 спасени мигранти на борда пристигна в Сицилия. Италия обаче не позволява на мигрантите да слязат, докато други страни не се съгласят да ги приемат.", "date": "2019.07.28", "title": "Франциск: Трябват бързи и решителни действия, за да не умират повече мигранти в морето"}
{"url": "http://epicenter.bg/article/ES-kritikuva-masovite-aresti-v-Moskva-/189218/7/0", "text": "В изявление на Европейската служба за външна дейност по повод арестите в Москва се казва, че те, както и непропорционалната употреба на сила срещу мирно протестиращите, последвани от обезпокоителни серии от арести и полицейски атаки срещу политици от опозицията, за пореден път подкопават сериозно основни свободи, като тези на изразяване, асоциация и сдружаване.    „Тези фундаментални права са заложени в конституцията на Русия и очакваме те да бъдат защитени“, се казва в изявлението, информира БНР.   В него се добавя, че за да може предстоящите местни избори през септември да отразяват реалния демократичен процес, е изключително важно да бъдат създадени условия на равнопоставеност и включващ политически климат.    „Очакваме властите в Руската федерация да спазват ангажиментите на страната съм ОССЕ и другите свои международни ангажименти при провеждането на предстоящите местни избори“, заявяват от европейската външна служба.", "date": "2019.07.28", "title": "ЕС критикува масовите арести в Москва "}
{"url": "http://epicenter.bg/article/Rohani--Zadarzhaneto-na-iranski-tanker-shte-e-pagubno-za-Velikobritaniya-/189219/7/0", "text": "Задържането на ирански танкер от Великобритания край бреговете на Гибралтар е незаконно и ще бъде пагубно за Лондон, каза днес президентът на Иран Хасан Рохани, цитиран на официалния уебсайт на президентството, предаде БТА. Британските сили задържаха ирански петролен танкер в началото на юли по обвинение, че нарушава санкциите срещу Сирия. На 19 юли ирански командоси задържаха танкер под британски флаг в Ормузкия проток - най-важния воден път за транспортиране на петрол.   В отговор Великобритания предложи да бъде създадена европейска военноморска мисия за гарантиране на безопасното преминаване през него.   \"Присъствието на чуждестранни сили не само няма да помогне за сигурността на региона, но и ще бъде основен фактор за напрежение\", каза Рохани. Той подчерта, че Иран и Оман имат главната отговорност за гарантиране на сигурността на Ормузкия проток. \"Корените на тези нелицеприятни събития и напрежението в региона днес са в едностранното изтегляне на Америка\" от ядреното споразумение, сключено през 2015 г., каза Рохани. Британски кораб пристигна в Персийския залив, за да засили защитата на петролни танкери и други кораби, каза британското министерство на отбраната, цитирано от ДПА.   Ескадреният миноносец \"Дънкан\" ще осигурява \"безопасното преминаване на плаващите под британски флаг кораби\" през Ормузкия проток, каза министерството.   \"Въпреки че продължаваме да опитваме да постигнем дипломатическо решение, което ще направи това възможно отново без съпровождане с военни кораби, Кралският военноморски флот ще продължи да предоставя гаранция на британските кораби\", каза министърът на отбраната Бен Уолъс.", "date": "2019.07.28", "title": "Рохани: Задържането на ирански танкер ще е пагубно за Великобритания "}
{"url": "http://epicenter.bg/article/Salzotvoren-gaz-i-gumeni-kurshumi-sreshtu-demonstrantite-v-Honkong-/189222/7/0", "text": "Полицията в Хонконг използва сълзотворен газ и гумени куршуми, за да разпръсне демонстрантите, събрали се в района на Бюрото за връзки с Китай, съобщава БТА. Десетки продемократични протестиращи излязоха по улиците на мегаполиса въпреки забраната на властите.    До сблъсъци на протестиращите със силите на реда се стигна в края на следобеда. Напрежението в района на Бюрото за връзки с Китай ескалира, когато група от около 200 демонстранти не реагира на призива на силите на реда да прекрати протеста си там и да се разпръсне. Тогава полицията използва сълзотворен газ и каучукови куршуми, за да разгони протестиращите. Те отвърнаха със залп от камъни и тухли, но полицията щурмува и ги изтласка с палки. Репортери на Франс прес казват, че са били извършени много арести, а двама журналисти и най-малко един демонстрант са били ранени.    Паралелно с това много по-голяма група демонстранти отиде в търговския квартал \"Козуей бей\". Протестиращите издигнаха барикади и блокираха главна пътна артерия там, а магазините и моловете затвориха врати.    Демонстрациите срещу пропекинското правителство на Хонконг навлизат в осма седмица.", "date": "2019.07.28", "title": "Сълзотворен газ и гумени куршуми срещу демонстрантите в Хонконг "}
{"url": "http://epicenter.bg/article/Edin-ubit-i-13-raneni-v-napadenieto-v-Kabul--sred-koito-i-kandidat-za-vitseprezident-/189226/7/0", "text": "Най-малко един човек бе убит, а най-малко 13 бяха ранени при експлозията в североизточната част на афганистанската столица Кабул, предадоха световните агенции, съобщи БТА. Насрат Рахими, говорител на афганистанското министерство на вътрешните работи, разказа, че взривът е станал в 16,40 ч. местно време близо до офиса на партия Зелена тенденция - политическо движение, основано от Амрула Салех, кандидат за вицепрезидент на афганистанския държавен глава Ашраф Гани. После въоръжени мъже са нахлули в офисите на партията. Силите за сигурност са отцепили зоната. Говорителят първоначално съобщи, че Салех не е пострадал. После обаче той каза, че политикът е бил ранен от шрапнел в дясната ръка, но е бил изведен от офиса на партията си, допълва Ройтерс. Засега никой не е поел отговорност за атаката. Тя става в деня, в който беше открита предизборната кампания за президентските избори на 28 септември. Салех е безкомпромисен опонент на талибаните и на други твърдолинейни ислямистки групи.", "date": "2019.07.28", "title": "Един убит и 13 ранени в нападението в Кабул, сред които и кандидат за вицепрезидент "}
{"url": "http://epicenter.bg/article/16-godishen-zagina-pri-tezhka-katastrofa-mezhdu-mikrobus-i-kola-/189189/3/0", "text": "Тежка катастрофа между микробус и лек автомобил е станала на пътя Пазарджик-Пловдив в района на моста над р. Луда Яна. Това съобщи говорителят на ОДМВР – Пазарджик Мирослав Стоянов, предаде Радио „Фокус“.   Лекият автомобил е навлязъл в насрещното движение и се е ударил в микробуса, който е превозвал работници. Загинало е 16-годишно момче, а жена е ранена тежко. Тя е откарана в болница.   В лекия автомобил са пътували младежи, които са се прибирали от Пловдив. Временно пътят е затворен и се използват обходни маршрути през селата Огняново и Мало Конаре.", "date": "2019.07.28", "title": "16-годишен загина при тежка катастрофа между микробус и кола "}
{"url": "http://epicenter.bg/article/Pak-smart-na-patya--Zhena-i-dete-zaginaha-v-katastrofa-na-patya-Varna---Burgas-/189197/3/0", "text": "Жена и дете са загинали при катастрофа на пътя Варна - Бургас. Това съобщиха от пресцентъра на ОДМВР-Варна.   Около 10.15 часа, на пътя Варна - Бургас, в района на с. Горица, е възникнало тежко пътнотранспортно произшествие между лек автомобил \"Опел\" с чуждестранна регистрация и т.а.\"МАН\". На място са загинали жена и дете от лекия автомобил, водачът му е в тежко състояние. На място текат действия по изясняване на причините и обстоятелствата, довели до инцидента.    Временно се налага отклоняване на движението в двете посоки през с. Рудник (Мелницата) - с. Попович - гр. Обзор и обратно.", "date": "2019.07.28", "title": "Пак смърт на пътя! Жена и дете загинаха в катастрофа на пътя Варна - Бургас "}
{"url": "http://epicenter.bg/article/17-godishen-mladezh-zagina-pri-opit-za-selfi-v-Primorsko-/189201/3/0", "text": "17-годишен младеж загина при опит за селфи от висока сграда в Приморско, съобщи bTV.    Момчето е паднало от над 20 метра височина.    Инцидентът е станал след полунощ, когато група тийнейджъри се връщали от дискотека.    Те се качили на изоставен строеж край Международния младежки център (ММЦ) в курорта, откъдето е паднало момчето.   17-годишен младеж е загинал след падане в асансьорна шахта на изоставен строеж в Приморско. Това съобщиха от пресцентъра на ОДМВР-Бургас.   На 28 юли около 01.05 часа в Районно управление - Приморско е получено съобщение за инцидент в изоставен строеж, разположен на ул. \"Съединение\" в Приморско, след х-л \"Престиж\" в близост до ММЦ – Приморско, при който в асансьорна шахта паднал 17 годишен софиянец и загинал на място. Констатирано е, че причина за инцидента е панорамна снимка, която загиналия младеж и негов 17-годишен приятел решили да направят от изоставената сграда. След инцидента 17-годишния очевидец алармирал полицейските служители, който отцепили местопроизшествието и извършили първоначален оглед. Тялото на младежа е откарано за аутопсия в отделение \"Съдебна медицина\" при УМБАЛ – Бургас.   17-годишният очевидец обяснил, че заедно със свои приятели наели квартира в Приморско за лятната ваканция. Решили импулсивно да направят панорамни снимки, като не преценили риска и въпреки обезопасяването на недовършения строеж, проникнали в сградата и се изкачили до последния й етаж.    По случая е образувано досъдбено производство. Работата продължава от служители на Районно управление – Приморско. ", "date": "2019.07.28", "title": "17-годишен младеж загина при опит за селфи в Приморско "}
{"url": "http://epicenter.bg/article/Gori-kola-na--quot-Trakiya-quot--vremenno-zatvaryat-dvizhenieto/189213/3/0", "text": "Временно се затваря за движение автомагистрала „Тракия“ в района на км 356 от Бургас към София поради пожар в лек автомобил с великотърновска регистрация. Това съобщи за Радио „Фокус“ – Бургас Цветелина Рандева, говорител на ОДМВР – Бургас.   По време на движение водачът установил, че е възникнала техническа неизправност, отбил автомобила в аварийната лента, но предвид оборудването му с газова уредба, гасенето на възникналото запалване било невъзможно.   От инцидента няма пострадали, но до приключване на огледа на местопроизшествието и почистването на района, отсечката около км. 356 на автомагистрала Тракия в посока София ще остане затворена.   Автомагистрала „Тракия“ в района на км 356 в посока София вече е отворена за движение, съобщи Цветелина Рандева, говорител на ОДМВР – Бургас, предаде Радио „Фокус“ – Бургас.", "date": "2019.07.28", "title": "Горя кола на АМ \"Тракия\", движението вече е отворено"}
{"url": "http://epicenter.bg/article/Mazh-e-pochinal-pri-tezhak-intsident-mezhdu-TIR-i-tri-leki-avtomobila-kray-Dragoman-/189220/3/0", "text": "Мъж е починал при тежък инцидент между ТИР и три леки автомобила край Драгоман. Това съобщиха от пресцентъра на МВР.   Инцидентът е станал към 15.10 часа в района на Драгоман. Към мястото веднага са насочени полицейски екипи.   Според първоначалната информация от катастрофата е починал водачът на камиона.   По-късно стана ясно, че в следствие на тежката катастрофа в района на Драгоман е починала и жена. Това съобщиха от пресцентъра на МВР.   При възникналата днес катастрофа между Тир и три леки автомобила, на място е загинал водачът на едната от колите. Малко по-късно, в болница, е починала и жената, която е пътувала с него в автомобила.    Възстановено е движението към София, което се осъществява в една лента. До час се очаква да бъде пуснато и движението в обратна посока- към Калотина. ", "date": "2019.07.28", "title": "Двама загинаха в катастрофа между ТИР и три леки автомобила край Драгоман "}
{"url": "http://epicenter.bg/article/Yanko-Ivanov/189202/2/0", "text": " В село Юделник ще бъдат правени и допълнителни проби. Това каза за БНР заместник-министърът на земеделието Янко Иванов. Той подчерта, че животните в 3-километровата карантинна зона ще бъдат „принудително изчистени“:    „  Мерките срещу това заболяване имат задължителен и принудителен характер! Задължителен и принудителен!     Иванов е категоричен, че      „  Без това няма как да се случи! Нормално годишния отстрел във всяка държава достига от 40 до 60% от поголовието… В такива случаи, когато има зараза, препоръката е да се редуцира драстично популацията и тя да стигне 0,3 животни на квадратен километър. Ние не успяхме да постигнем в продължение на последните 3 години дори плановия годишен отстрел…      Другата точка, в която също     Иванов обясни в предаването „Неделя 150“ по „Хоризонт“, че броят на прасетата в малките ферми има отношение към разпространението на болестта, защото:    „Който има едно прасе, той ще намери начин да го заколи, да го прибере. Този който има 20 какво ще направи? Ще отиде да ги подаде, ще ги разнесе наляво-надясно … Ако едно има в инкубационен период и връзката е готова!“.    Третият      „Осигурени са европейски средства за компенсация на стопаните, които заколят прасетата си. Има подробна инструкция как се завършва загробването“   ", "date": "2019.07.28", "title": "Зам.министър Янко Иванов за Африканската чума: Няма да оставим свиневъдството да умре с тази болест"}
{"url": "http://epicenter.bg/article/Ninova--Blagodarya-na-desetkite-hilyadi-sotsialisti-i-simpatizanti--koito-vchera-doydoha-na-Buzludzha/189203/2/0", "text": "Благодаря на десетките хиляди социалисти и симпатизанти, които вчера дойдоха на Бузлуджа. Вие сте истински, искрени, силни.   Вашата вяра, енергия и усмивки дават на много българи надежда за промяна. Това написа председателят на НС на БСП Корнелия Нинова във \"Фейсбук\", съобщиха от пресцентъра на партията.    ", "date": "2019.07.28", "title": "Нинова: Благодаря на десетките хиляди социалисти и симпатизанти, които вчера дойдоха на Бузлуджа"}
{"url": "http://epicenter.bg/article/Byurhan-Abazov--Darzhavata-se-provali-s-afrikanskata-chuma--I-za-tova-otgovoren-e-Tomislav-Donchev-/189204/2/0", "text": "„Ако има едно отговорно лице за разпространяването на тази болест, това е ръководителят на националния епизодичен щаб – вицепремиера Дончев.  Това заяви бившият заместник-министър на земеделието и настоящ депутат от ДПС    Африканската чума се преборва с комплекс от мерки, в които малка част са ветеринарите.  „Тази зараза,      \"Зам.министърът на земеделието  г-н Янко Иванов т призна в ефир, че от  напредък - борбата на още на гранично-пропускателните пунктове!“.  Абазов изрази опасения, че има и екологични рискове и хората от района са обезпокоени с основание:  „  А Сливо поле е район с голямо зеленчукопроизводство и с производство на плодове. Тамошните наши земеделски стопани имат сонди. Водата излиза на не повече от 3 метра. Където да ги преместят, която и институцията да даде становище точно къде да е мястото на загробването, то няма да е по-различно от водното тяло, което е отдолу!“.  „С тези темпове на развитие на болестта    „ Абазов се обяви за копиране „едно към едно“ на модела за борба с чумата в Чехия, където също са унищожени прасетата в задните дворове и дивите популации, но по друг метод.  „Ако бяха подходили като в Чехия, мисля че заразата щеше да се ограничи някъде около плевенските и търновските села, които сега пламнаха, а нямаше да унищожим цялото свиневъдство в Русенка област или 1/3 от цялото свиневъдство в България.   Разликата е в подхода. Крайната цел е една и съща. Ето и паралел:    Елате сега в България – зам.-министър Иванов обявява: „Ще унищожим всички прасета, но ще обезщетим само регистрираните“. С този подход няма да спрем заразата!“, подчерна депутатът от ДПС.", "date": "2019.07.28", "title": "Бюрхан Абазов: Държавата се провали с африканската чума! И за това отговорен е Томислав Дончев!"}
{"url": "http://epicenter.bg/article/Daritkova--Za-mestniya-vot-tarsim-lichnosti--sledvashti-politikata-na-GERB-i-odobryavani-ot-grazhdanite/189205/2/0", "text": "„Краят на тази парламентарна сесия е и своеобразно начало на кампанията за следващия местен вот. Ние сме в процедура на номинации за кметове и общински съветници, която трябва да приключи към 10 август, след това ще се направи анализ на всяка отделна общинска структура и да се направят окончателните номинации, които през септември ще бъдат условия оповестени като кандидати за местната власт от ПП ГЕРБ“. Това заяви пред БНР председателят на парламентарната група на ГЕРБ д-р Даниела Дариткова.    В предаването „Неделя 150“ на програма „Хоризонт“ тя коментира и защо партията предпочита този подход, а не обявения от социалистите.    „Ние имаме значително представителство в местната власт. ПП ГЕРБ управлява голям процент от общините в България. Ще търсим лицата, които са направили успешни политики, разпознаваеми са и се подкрепят от съответните местни общности. За нас е важно политиката, която следваме, да има разбиране от обществото и да може да бъде последователно продължа. Искаме наистина личностите, които избираме в местната власт да бъдат възприети така, че да следват и политиката на ГЕРБ, и да имат одобрението на гражданите“, каза Дариткова.    „Чух вчера възгласите на Корнелия Нинова и призивите ѝ за революционни действия. Съжалявам, че те отново са загубили връзка с реалността, защото с подобна тактика подходиха и преди европейския вот и тази тактика се оказа неуспешна. Важно е да се предлагат политики, а не да се търси дестабилизация на законовия ред в страната“.    Дариткова отрече ГЕРБ да се стреми към служебен аванс с решенията за намалените партийни субсидии и отмяната на машинното гласуване:    „Българските граждани поискаха партийната субсидия да стане един лев. Те поискаха политическите партии да се финансират по различен начин и ние говорихме на това очакване. Финансовите проблеми на отделните партии са си проблеми на самите партии. Те трябва да ги решават като управляват успешно финансите си.   По отношение на машинното гласуване – рискът, който съществува с машинно гласуване с 6000 машини, както беше досега в Изборния кодекс, за местните избори, щеше да създаде проблем при осъществяването на избори с легитимен резултат. Няма да повтарям всички аргументи, очаквания и страхове, които бяха установени след гласуването на Европейския вот, защото за европейските избори именно ние въведохме 3000 машини за гласуване…“.    Разговорът за машините и изборите ще продължи след местния вот, категорична е Дариткова.    Тя подчерта важността на стратегическия избор за купуване на самолетите Ф-16:     „От страна, която има нужда от гарантиране на сигурността си, ние се превърнахме в страна, която произвежда сигурност“ каза Дариткова и че отново сме препотвърдили евроатлантическата си ориентация. Ако президентът Румен Радев наложи вето върху актуализацията на бюджета заради сделката с изтребителите Ф-16, това ще бъде проява на лош политически вкус“.    „Имахме четири пъти вето в този парламентарен сезон. Преодоляхме ги всичките. Вярвам, че президентът, ако е искал да спре целия процес, щеше да постъпи коректно и да внесе наведнъж вето по всеки един от трите отделни законопроекта, които гарантират в придобиването на нови и самолети“.    Според нея президентът Радев налага „вето по принцип“.    „Аз виждам, че от принципно поведение за връщане на закони по-скоро имаме „вето по принцип“ като стратегия за поведение президентството. Вероятно така ще бъда до края на това управление“.    „Ние търсим подкрепа, отново повтарям, от национално отговорните сили в парламента за потвърждаване на посоката, в която България е поела преди още 15 години назад“, каза Дариткова и допълни:    „Разчитам, че „Обединени патриоти“ са достатъчно отговорни и ще си припомнят, че мотото на настоящата управленска конфигурация е „България над всичко“. Това означава, че България трябва да е над дребните спорове, над изкушенията за печелене на евтини политически дивиденти. Вярвам, че те ще се справят със споровете помежду си и ще препотвърдим коалиционното споразумение“.", "date": "2019.07.28", "title": "Дариткова: Съжалявам, че БСП отново са загубили връзка с реалността"}
{"url": "http://epicenter.bg/article/10-000-pyaha-s-Nikolina-Chakardakova-i-Azis-v-Momchilgrad/189206/2/0", "text": "10 000 души пяха с една от най-обичаните фолклорни изпълнителки Николина Чакърдъкова и мега звездата на поп-фолка Азис на стадиона в Момчилград в събота вечер.   С грандиозния концерт завърши 10-та международна среща на момчилградчани \"Момчилград винаги в сърцето ми\", съобщиха от общината.   Официални гости на проявата бяха Хасан Азис, заместник председател на ДПС и кмет на община Кърджали, депутатът от ДПС Джейхан Ибрямов, Хасан Йозтюрк, почетен гражданин на Момчилград и председател на сдружението на момчилградчани в Бурса, Ердинч Хайрула, член на ЦОП на ДПС, Мухарем Сюлейманоглу, брат на Наим Сюлейманоглу и други.   \"Ние пазим традициите и духа на Момчилград. Ние помним. Не случайно само преди два дни ние открихме паметник на най-именития момчилградчанин Наим Сюлейманоглу. Направихме го, за да се помни, че именно оттук тръгна най-силния мъж на всички времена и покори цялата планета. Наим никога не забрави родния край. Той винаги си остана момчилградчанин. Защото да си момчилградчанин е благословия. Аз знам, че всеки, свързан по някакъв начин с Момчилград се чувства специален. И има защо. Всички ние, които сме живели в този край, дори за кратко, си оставаме духом тук, независимо къде се намира домът ни в момента. Това е така, защото ние носим Момчилград винаги в сърцето си\", заяви в приветствието си към присъстващите кметът на община Момчилград Сунай Хасан.   Поздрав към Момчилградчани отправи и Хасан Йозтюрк, който заяви, че винаги с удоволствие се завръща в родния си край. Хасан Азис определи традицията да се провежда международната среща на момчилградчани като уникална.   \"Днес Момчилград е столицата на Европа\", обяви Хасан Азис.   Много емоции и танци съпроводиха изпълненията на Николина Чакърдъкова. Заедно с нея пя и дъщеря й Мария. След фолклорния концерт последва лазерно шоу, което пренесе публиката във извънземни светове чрез светлина, звук и 3D ефекти.   Истински фурор сред изпълнилата стадиона публика предизвика появата на Азис на сцената. Поп-фолк звездата изпълни нови хитове и свои популярни песни. На два пъти Азис слезе от сцената и позволи на стотици свои фенове да си направят селфита с него.", "date": "2019.07.28", "title": "10 000 пяха с Николина Чакърдъкова и Азис в Момчилград"}
{"url": "http://epicenter.bg/article/Krum-Zarkov--Vartim-se-v-krag--a-golemite-problemi-ostavat-izvan-parlamenta/189207/2/0", "text": ". Това заяви зам.-председателят на ПГ на \"БСП за България\" Крум Зарков пред Нова телевизия във връзка с безпрецедентния пробив в системата на НАП и чумата по свинете, съобщиха от пресцентъра на партията.   Той добави, че БСП се опитва да начертае решения, които да защитят българите и да ги улеснят в мерките, които трябва да предприемат, за да подменят документите си и да смекчат този безпрецедентен пробив в системата на НАП.    \"Всички по закон сме длъжни да предоставяме данните си на НАП и най-малкото, което можем да очакваме от тях, е те да бъдат защитени\", каза още социалистът. Крум Зарков добави, че България и светът ще се развиват към все повече електронизация и ЕГН-то на всеки българин ще бъде известно докато е жив.  , обясни зам.-председателят на ПГ на левицата.   Той коментира още, че  . \"Дали е бил 20 годишен хакер или организирани престъпни групи. Който и да е бил, той е успял и това не е първият случай. Първо беше Търговският регистър, сега е НАП, а утре може да е друго. При всеки един има две еднакви неща - държавата и институциите са неглижирали основни проблеми и отново работим в условия на криза, а не с целенасочена и ясна програма за решаване на проблемите\", категоричен бе Крум Зарков.      \"Като народен представител от Русе виждам от първа ръка драмата, която се разиграва с чумата по свинете.  \", коментира още Крум Зарков. Той припомни, че експертите предупреждават както за евентуалните източници на такава заплаха, така и за обстоятелствата, които трябва да бъдат взети предвид.   \"Системата на екарисажите е едно от тези неща. Ние имахме такава система, която е съзнателно унищожена, но трябва да се възстанови, защото е нужна\", добави народният представител. Зарков заяви, че големият проблем, откакто се появи тази чума, е че се чудим как да спасим един сектор, а не сме предприели нищо, за да го запазим и развием.   \"Категорично не сме съгласни с твърдението на управляващите, че са взети всички превантивни мерки, защото най-малко от година и половина народни представители от БСП питат за екарисажите, различните огнища на чума, които периодично се появяват, поставиха се и въпроси за отстрела на дивите свине и контрола върху фуражите.   Почти ежедневно се поставят и доста сериозни въпроси за БАБХ. За съжаление мерки не бяха взети и трудно ще излезем от тази ситуация\", каза още Крум Зарков.     зам.-председателят на ПГ на \"БСП за България\", че БСП ще коментира номинациите, когато завърши първият етап - процедурата по номинациите. \"Едно е личността на главния прокурор, друго е очакванията към него, които са много големи. Третият важен въпрос е- с какво доверие той ще тръгне в битката си.   Имаме сериозно нарушено доверие от страна на българските граждани към институциите като цяло, а скандалите, които съпътстват този избор са част от причините за резервираното отношение на хората\", заключи Крум Зарков.", "date": "2019.07.28", "title": "Крум Зарков: Въртим се в кръг, а големите проблеми остават извън парламента"}
{"url": "http://epicenter.bg/article/Dikme--Balgariya-prospa-godina-i-polovina-za-vzimaneto-na-adekvatni-merki-sreshtu-chumata-po-svinete/189224/2/0", "text": "В ДФ „Земеделие” се преплитат много финансови и политически интереси, защото назначенията не са случайни. Това заяви в студиото на „120 минути” на bTV бившият министър на земеделието и храните Мехмед Дикме по повод на арестите и разследването за корупция във Фонда.    „Те винаги са координирани с политиците, а когато служители получават политическа – те се чувстват безнаказани. Министрите не могат да си позволят такива коли, интересно ми е къде са службите, че са проспали този момент”, посочи Дикме.    По думите му, проблемът с африканската чума у нас е от две години, а предприетите мерки се изчерпват с изграждането на оградата по границата. Той добави, че предпазното съоръжение не е направено правилно и не може да спре миграцията на диви прасета.    „България проспа година и половина за взимането на адекватни мерки, които да не допуснат разпространението на чумата.На оградата, ако кацнат врабчета – ще падне. Това е една ограда, от която да се вземат едни пари – това е била основната цел, а не да се спре чумата”, коментира бившият ресорен министър.    Димке заяви, че най-вероятно чумата се е пренесла у нас от диви прасета, преминали през границата ни с Румъния. Той допълни, че е възможно заразата да бъде разпространена и от туристи.    „Чумата по свинете няма никаква опасност за хората. Те единствено са преносители на заразата. Хората трябва да бъдат спокойни. Правителството предприе доста мерки за овладяването на чумата. Вирусът живее още 100 дни след смъртта на прасето, ако някой е заклал прасе, което е болно от чума и е прибрал месото във фризера – той вече е потенциален разпространител”, допълни Дикме.    Бившият министър на земеделието беше категоричен, че единият от начините за спиране на разпространението е чрез изгаряне с екарисаж.   „България загуби 18 млн. евро, които бяха договорени от моя екип, за изграждане на екарисаж. Някои хора не успяха да се договорят коя фирма да изпълни поръчката, а сега България няма екарисаж”, посочи Дикме.    Според Дикме, загробването на заразени прасета е единственият възможен начин в момента, въпреки че е опасно. Той допълни, че в световен мащаб има проблем със свинското месо и очаква скок в цената и недостиг на пазара.", "date": "2019.07.28", "title": "Дикме: България проспа година и половина за взимането на адекватни мерки срещу чумата по свинете"}
{"url": "http://epicenter.bg/article/Generalniyat-direktor-na--Evrostat--Balgariya-e-na-parvo-myasto-po-smartnost-v-Evropa/189225/2/0", "text": "Добрият статистик е този, който може да разкаже истории за числата. Това каза генералният директор на „Евростат” Мариана Коцева в предаването „120 минути” на bTV.    Тя е родена в град Бяла, област Русе. През 1990 г. завършва УНСС в София, а впоследствие продължава обучението си в Ню Йорк и Прага. Отдава се напълно на статистиката от 1991 г., когато започва работа в Националния статистически институт.    Заема различни постове и се издига до негов председател, а от 2012-а година е част от „Евростат”. Първоначално е заместник генерален директор, а от март миналата година е генерален директор и така става българката с най-висок пост в европейска институция. Омъжена, с две деца.    Тя сподели, че е дете на родители математици и от тях идва голямата ѝ любов към числата. „Моят баща подготвяше децата за международните състезания по математика, има някакъв ген, който е прескочил. За мен статистиката не е са сухите числа – добрият статистик е този, който може да разкаже истории за числата”, каза Коцева.    Експертът по статистика даде пример с демографската криза и посочи, че често хората се вглеждат само в един от показателите, които характеризират демографското развитие – раждаемостта и смъртността.    „Преди две седмици публикувахме демографски данни за населението в Европа и България е на първо място по смъртност. От една страна, числото може да се сметне за естествено – имайки предвид по-възрастното население. От друга страна, броят на умиранията по възрастови групи показва, че много хора умират на по-ранна възраст”, посочи тя.    Коцева посочи, че в „Евростат” получават интересни запитвания като колко е броят на ресторантите, които предлагат фондю или в коя държава броят на кучетата е по-голям от броя на котките.", "date": "2019.07.28", "title": "Генералният директор на „Евростат”: България е на първо място по смъртност в Европа"}
