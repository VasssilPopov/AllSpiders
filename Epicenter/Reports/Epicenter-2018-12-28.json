{"url": "http://epicenter.bg/article/Nadezhda-v-borbata-s-raka---novo-balgarsko-lechenie-postiga-izklyuchitelni-rezultati--VIDEO--/171739/2/0", "text": "Иновативен метод за лечение на онкологични заболявания съобщиха, че са открили български учени. Какви надежди може да се възложат на откритието – коментира в предаването „Денят на живо” по Канал 3 проф. Лъчезар Аврамов, основател на високотехнологичния медицински център „Интегративна медицина”.  Какво обаче представлява въпросният метод?  „Точното понятие може би не е открили, а развили, защото в лечението на рака т.нар. открития винаги са частични. Но такова откритие, което да се справи с болестта, няма и няма и да има. Самият метод представлява реализация на т.нар. холистичен подход, за който се говори от 500 г. пр. н.е. Още Хипократ е казал, че болестта не се лекува, а се лекува човекът, който я носи. Това обаче са абстрактни разсъждения и всъщност ние демонстрирахме първата възможност тези абстрактни разсъждения да бъдат превърнати в конкретни резултати. Това става с една персонализирана програма, която включва много методи, но основните методи са ниска доза химиотерапия и биомагнитна терапия”, каза проф. Аврамов.  Той уточни, че на практика методът може да се прилага за повечето видове рак.  „Защото принципът е такъв, че не се лекува самият рак, а се подобрява общото състояние на човешкото тяло, така, че то да се справи със заболяването. Например – най-добри постижения имаме при рак на гърдата. Имаме случаи на няколко жени, които от терминална фаза, в момента са в пълно клинично здраве”, каза още специалистът.  Той уточни, че във въпросните два случая жените са били в крайна фаза и до няколко месеца е трябвало да починат. В единия случай след около половин година жената е била „вдигната”, а в другия дори по-малко – около три месеца.  „Този метод се усъвършенства непрекъснато и дори има проблем медицинския център, че твърде бързо се достига до такова състояние, че хората вече нямат нужда от лечение”, добави той.  Професорът бе категоричен, че неговият център се финансира изцяло от пациентите си и не е свързан със Здравната каса. Той уточни, че лечението в центъра излиза 400 лева седмично. Минимално лечението е 6 седмици, след което то се разрежда.  „Става дума за няколко хиляди лева”, поясни проф. Аврамов и бе категоричен, че методите не са експериментални, а вече са докладвани в международната научна общност и се прилагат по света.  По думите му обаче не се прилагат в масовото лечение на рака, „защото е много евтино”.   ", "date": "2018.12.28", "title": "Надежда в борбата с рака - ново българско лечение постига изключителни резултати (ВИДЕО) "}
{"url": "http://epicenter.bg/article/Donka-Mihaylova--1-300-000-balgari-platiha-svoite-danatsi--no-parite-im-otidoha-v-drugi-obshtini/171668/2/0", "text": "След като в четвъртък кметове на БСП заплашиха, че ще напуснат управата на Сдружението на общините заради несправедливо, според тях, раздаване на милиони за градове, управлявани от ГЕРБ, кметът на Троян и заместник-председател на Националното сдружение на общините в република България (НСОРБ) Донка Михайлова обясни казуса.   \r\n „Този проблем стои много отдавна. Често централната власт се опитва да свири служебни победи на кметове, които принадлежат към управляващата партия. В последните няколко години този проблем ескалира и достигна дотам, че е за година и половина на български общини, без правила и без процедури, са раздадени над половин милиард лева. Ние от Сдружението на общините искаме ясни правила и процедури“. \r\n   \r\n Пред  \"Хоризонт\" тя припомни, че при кабинета Орешарски кметове на ГЕРБ са получили над 30% от средствата, но тогава е имало проектен принцип. И сега има кметове, издигнати или подкрепени от БСП, които твърдят че имат прекрасна комуникация с правителството и нямат проблеми при финансирането на проектите си, но според Михайлова “проблемът е в липсата на правила и на процедури“: \r\n   \r\n „Искаме точно това - правила и процедури, по които тези средства се разпределят. Само преди месец ние поискахме 110 милиона ръст в капиталовата субсидия, от които 60 милиона за общински пътища и поискахме тези средства да бъдат разпределени чрез Бюджета. Получихме отказ, а месец след това 143 милиона се раздават без някакви правила на определени общини“. \r\n   \r\n УС на НСОРБ многократно е поставил въпроса за това част от доходния данък да остава в българските общини без посредничеството на централната власт, припомни тя и допълни. \r\n   \r\n „Идеята за местно самоуправление като че ли става все по-далечна за българските управляващи. В резултат на неприлагане на една такава политика, в последните година и половина, 1 300 000 български граждани платиха своите данъци, но те, по решение на централната власт, отидоха в други общини чрез постановление на Министерски съвет. \r\n   \r\n Тревожи ни и друго – разпределени по този начин, средствата отиват в едни и същи общини и по този начин засилват разликата в качеството на живот в различните общини в България. Тежък проблем, който стои от години и води до задълбочаване на регионалните диспропорции и не е в интерес на българските граждани“ \r\n", "date": "2018.12.28", "title": "Донка Михайлова: 1 300 000 българи платиха своите данъци, но парите им отидоха в други общини"}
{"url": "http://epicenter.bg/article/Ivan-Laskin-e-v-tezhko-sastoyanie-v-reanimatsiyata-na-VMA-/171682/2/0", "text": "Лекарите във ВМА се борят за живота на актьора Иван Ласкин, съобщиха пред Dir.bg източници от обкръжението на актьора. В момента той е настанен в реанимацията, като състоянието му е критично.  \"Да, Иван Ласкин е приет във Военномедицинска академия, но повече информация не може да бъде дадена\", коментира пред Dir.bg говорителят на лечебното заведение Соня Колчакова. Тя отказа категорично да оповести подробности за състоянието на актьора.  Неофициалната информация на Dir.bg сочи, че 48-годишният Иван Ласкин е постъпил преди дни във ВМА заради влошаване на здравословния проблем, заради който преди време лежа в столичната Втора градска болница.  Въпреки тежкото състояние, той е контактен и е запазил присъствие на духа.  \"Иван е силен, преодолявал е какво ли не, сигурни сме, че ще се справи и този път\", коментираха с надежда пред Dir.bg хора от културните среди, които са запознати със здравословния проблем на Ласкин.  ", "date": "2018.12.28", "title": "Иван Ласкин е в тежко състояние в реанимацията на ВМА "}
{"url": "http://epicenter.bg/article/Glasuvame-za-Evroparlament-nasred-dalgiya-praznichen-mayski-uikend/171684/2/0", "text": "В последния ден от дългия празничен майски уикенд - 24 - 26 май са изборите за Европейски парламент през 2019-та година. Всички членове на ЕС гласуват за своите депутати в седмицата - 20-26 май, но у нас вотът ще е традиционно в неделя, съобщи Канал 3.   Това притеснява партиите, които смятат, че активността за вота няма да е голяма. По традиция българите нямат голям интерес към гласуването за Европарламент, а сега то съвпада и с празничните дни. В края на май много наши сънародници пътуват в страната и чужбина.   Точно през пет месеца ще са двата вота догодина. След този за Европейски парламент, следва местният вот. Макар датата да не е уточнена официално, активно се говори за последната неделя на октомври - или 27-ми. Така вторият тур ще е на 3 ноември.   Според сроковете в действащия изборен кодекс президентът Румен Радев трябва да издаде указ и да назначи нов състав на ЦИК най-късно до края на март. Всяка партия в НС и ЕП има право да излъчи свои представители.  ", "date": "2018.12.28", "title": "Гласуваме за Европарламент насред дългия празничен майски уикенд"}
{"url": "http://epicenter.bg/article/Novogodishnata-nosht-shte-posreshtnem-s-oblachno-vreme-i-prevalyavaniya/171688/2/0", "text": "В периода до Нова година дневните температури ще са малко над нулата, в низините на Южна и Северна България до 4-5 градуса, а на Северозапад и по високите полета на Западна България - между 1 и 3 градуса през деня и отрицателни температури през нощта. Това сочат средносрочните синоптични модели, представени в \"Дарик кафе\".   Днес и утре ни очаква отчасти - главно на Изток и Североизток, облачно време с превалявания предимно от дъжд, а в по-високите места в Източна и Североизточна България и по Черноморието е възможно да превали и слаб сняг.     В неделя, 30 декември, ще има временно затишие, без валежи като цяло над страната.   В неделя срещу понеделник над Гърция ще се формира средиземноморски циклон, който ще окаже влияние над Балканите и над страната, показват средносрочните прогнози.   В понеделник над страната ще е облачно и ще има превалявания. Над повечето райони в страната ще бъде облачно и на места ще превалява, над по-високите места сняг, в по-ниските - дъжд. Валежите ще бъдат по-обилни в крайните южни райони, в Родопите най-вероятно ще има повече валежи, но и на други места в страната и през нощта срещу 1 януари, както и отчасти през деня, ще има превалявания главно от сняг, на места и от дъжд. Няма да са много интензивни, ще бъде облачно, ще духа североизточен вятър и ще превалява сняг на места. Новогодишната нощ ще посрещнем с облачно време и не сериозни превалявания. Температурите в новогодишната нощ ще бъдат около нулата, в по-високите западни полета -1, -2 градуса, на Юг-Югоизток - малко над нулата.   На 1 януари тези превалявания ще спират бързо, най-късно на Югоизток и на 2 януари не се очаква да има валежи. След 3-4 януари отново на места ще имаме облачно време с превалявания предимно от сняг. От 2-3 януари застудяването ще е по-сериозно, с по-ниски дневни температури, като на Запад-Северозапад ще бъдат отрицателни.", "date": "2018.12.28", "title": "Ще посрещнем 2019-та с облачно време и превалявания"}
{"url": "http://epicenter.bg/article/Prezidentat-Rumen-Radev-vrachi-pagoni-na-voennosluzheshti--udostoeni-s-visshe-ofitsersko-zvanie-/171690/2/0", "text": "На тържествена церемония в Гербовата зала на „Дондуков“ 2 държавният глава и върховен главнокомандващ Въоръжените сили Румен Радев връчи пагоните на военнослужещи, удостоени с висше офицерско звание, съобщиха от прессекретариата на държавния глава.  Със свой указ президентът Радев назначи полковник Здравко Пехливанов на длъжността заместник-директор на дирекция „Операции и планиране“ в Международния военен секретариат на НАТО в Брюксел, Кралство Белгия, като го удостои с висше офицерско звание „бригаден генерал“. „Назначаването ви на тази позиция ще продължи възможността България да има представителство във Ваше лице на стратегическо военно ниво в Алианса“, заяви Румен Радев.  Президентът назначи полковник Стайко Прокопиев на длъжността директор на дирекция „Стратегическо планиране“ на Министерството на отбраната и го удостои с висше офицерско звание „бригаден генерал“. Държавният глава се обърна към бригаден генерал Прокопиев с думите, че новата длъжност и звание са естествен етап от неговото професионално развитие. „Експертизата, натрупана от Вас като представител в представителството на Република България в Европейския съюз и най-вече като командир на щабния елемент за интегриране на силите на НАТО в България, ще помогне вие да се справите успешно с предизвикателствата на новите задачи“, категоричен бе Румен Радев.  С друг свой указ държавният глава освободи бригаден генерал Красимир Кънев от длъжността директор на дирекция „Стратегическо планиране“ в МО, назначи го на длъжността директор на Щаба на отбраната и го удостои с висше офицерско звание „генерал-майор“. „Уверен съм, че с Вашия опит в областта на отбранителното планиране у нас и в чужбина Вие ще изпълнявате ефективно сложните задачи на новата длъжност, натоварена с големи очаквания за усъвършенстване на управлението на процесите в отбраната“, посочи Румен Радев.  В приветствието си държавният глава пожела на новопроизведените генерали да продължават да работят все така отговорно за развитието на Въоръжените ни сили, за разширяване на спектъра от техни способности и за издигане на авторитета им. „Помнете от историята на българския генералитет, че сляпото покорство и безропотно подчинение могат и да донесат една звезда отгоре на пагоните и няколко години служба, но не могат да спасят от презрението на подчинените и на българския народ“, посочи още президентът и призова генералите да бъдат всеотдайни в дейността си и да подпомагат ръководството на Министерство на отбраната.  От името на удостоените с висше офицерско звание военнослужещи генерал-майор Красимир Кънев изказа благодарност на държавния глава за оказаната чест, доверие и дадената висока оценка.  Генерал-майор Красимир Кънев отбеляза, че предизвикателствата пред тях са много. „Сигурен съм, че ще отдадем силите и сърцата си за подпомагане на държавното и политическото ръководство на МО при вземане на правилните решения за Република България“, заяви той.  На церемонията присъстваха министърът на отбраната Красимир Каракачанов, началникът на отбраната генерал Андрей Боцев, генерали и офицери от видовете въоръжени сили.  ", "date": "2018.12.28", "title": "Президентът Румен Радев връчи пагони на военнослужещи, удостоени с висше офицерско звание "}
{"url": "http://epicenter.bg/article/Darzhavata-e-pomognala-za-razhdaneto-na-nad-800-bebeta-za-godina/171692/2/0", "text": "25% от всички процедури за една година, които са финансирани от Центъра за асистирана репродукция (ЦАР), са завършили с раждания. Данните са за 2016 г., за да може да се обхванат резултатите на всички бременности и са предоставени от ЦАР.  Повечето от тях – 2328, са извършени по метода ICSI, а останалите 219 чрез IVF или ин витро.  Общо 679 от всички процедури или 25% са завършили с раждания, а броят на появилите се бебета е 820, тъй като някои от бременностите са били многоплодни.  Центровете, които са работили с ЦАР през 2016 г. са били 32. Броят на процедурите, които са извършени в тях обаче варира значително, както и процентът на успеваемост.  Най-малко опити за зачеване са били направени в 4 клиники – „Пулс“ - нула, „Нова Радост“ - нула, „Св. Лазар“ - две и МЦ-ЦАР - две. Най-много пък са осъществени в „Надежда Репродуктив“ (669), „Д-р Щерев“ (445) и „Селена“ (203). Процентът на успеваемост за отделните клиники варира от 0 до 50%, като достига над средното ниво от 25%, само в 9 или по-малко от една трета от всички 32 болници. Консултант на проекта Индекс на болниците е проф. Петко Салчев, ключов експерт в здравеопазването.  Конкретните цифри за всяка клиника може да видите в таблицата  .", "date": "2018.12.28", "title": "Държавата е помогнала за раждането на над 800 бебета за година"}
{"url": "http://epicenter.bg/article/Eto-kakvo-svarshiha-deputatite-prez-2018-g--Prieti-sa-146-zakona-i-138-resheniya/171706/2/0", "text": "Това сочи справка, подготвена от парламентарния пресцентър и дирекция „Пленарни заседания, парламентарен контрол и финални текстове” на Народното събрание.   Предложените проекти за решения са 161, от които 134 са на депутати.         , като 22 от тях са на народни представители. Постъпили са 44 проекта за решения, от тях 37 са от депутати.   Сред приетите от Народното събрание нови закони са: Закон за хората с увреждания, Закон за личната помощ, Закон за предприятията на социалната и солидарна икономика, Закон за киберсигурност, Закон за физическото възпитание и спорта, Закон за държавния бюджет на Република България за 2019 г. и др. Парламентът е гласувал промени в Административнопроцесуалния кодекс, в Закона за пътищата, в Закона за устройство на територията, в Закона за държавната собственост, в Закона за семейни помощи за деца и др.   . Парламентарен контрол е провеждан в 15 пленарни заседания.   . В този период е имало   за предоставяне на информация във връзка с Процедурата по избор на стратегически инвеститор/и за изграждането на АЕЦ „Белене“ и възможности за структуриране на проекта.    По време на петата сесия на 44-ото Народно събрание    .   министърът на регионалното развитие и благоустройството Петя Аврамова – 67, министърът на околната среда и водите Нено Димов – 34, министърът на вътрешните работи Младен Маринов – 32, министърът на здравеопазването Кирил Ананиев – 30, ви цепремиерът по обществения ред и сигурността и министър на отбраната Красимир Каракачанов – 22, министърът на образованието и науката Красимир Вълчев – 19, министърът на културата Боил Банов – 16, министърът на финансите Владислав Горанов – 15, министърът на труда и социалната политика Бисер Петков – 13, министърът на икономиката Емил Караниколов - 13 и т.н.   Най-много въпроси и питания са отправили народните представители Георги Стоилов – 41, Иван Димов Иванов – 35, Николай Цонков – 34, Георги Гьоков – 31, Любомир Бонев – 31, Светла Бъчварова – 23, Надя Клисурска-Жекова – 18, Пенчо Милков – 16, Георги Йорданов – 15, Кристиан Вигенин – 13, Иван Валентинов Иванов – 12 и т.н.  ", "date": "2018.12.28", "title": "Ето какво свършиха депутатите през 2018 г.: Приети са 146 закона и 138 решения"}
{"url": "http://epicenter.bg/article/Fandakova--30-novi-avtobusi-na-priroden-gaz-tragvat-po-nay-dalgata-liniya-v-stolitsata---111/171709/2/0", "text": "Пускаме първите от поредния брой нови автобуси – това са 30 нови автобуси, които ще тръгнат по линията 111. Това каза пред журналисти кметът на столична община Йорданка Фандъкова предаде агенция „Фокус“.   „Това е най-дългата линия в София. Ще подменим изцяло старите автобуси по тази линия. Ще продължим и с подмяната на автобусите в цяла София. Знаете, че това е част от цялостната ни програма за модернизация на столичния транспорт с нови екологични автобуси. Автобусите са Euro 6 и са нископодови, с климатизация, с видеонаблюдение, с възможност за зареждане на телефон и безплатен интернет – с всички възможни удобства за пътниците и с добри условия за шофьорите. Преди малко разговарях с тях – надявам се автобусите да се пазят, да пътуват безаварийно“, допълни кметът.   „Автобусите се движат на природен газ. След пускането на електробусите, продължаваме с пускането на автобуси на природен газ. Стойността на поръчката е около 23 милиона лева. Това са средства, които столичният автотранспорт осигурява с подкрепата на Столична община.   В момента коментираме транспортната рамка и благодаря на синдикатите, на нашите партньори, защото преговаряме за условията на работа на шофьорите. Не можем да задържим шофьорите, защото работата е много тежка в София.   Планираме покачване на заплащането на шофьорите, така че хората да се чувстват добре и да обслужват добре пътниците“, обясни още Фандъкова.   „Следващата година ни очакват още 102 нови автобуса, които ще пуснем до края й, даже може и до средата на 2019 г., защото част от последните 60 автобуса вече са тук, в София.   Очакват подготовка за пускане в експлоатация. По този начин 90% от автобусите в градския транспорт на столицата ще бъдат изцяло променени. Това е важна мярка в борбата за по-чист въздух на София.   Надяваме се повече хора да използват обществения транспорт и разбира се подчертавам, че това е цялостно обновяване с екологичен градски транспорт“, обясни още Фандъкова.  ", "date": "2018.12.28", "title": "Фандъкова: 30 нови автобуса на природен газ тръгват по най-дългата линия в столицата - 111"}
{"url": "http://epicenter.bg/article/Chetiri-sadebni-sastava-potvardiha-zaporite-na-Prokopiev/171683/3/0", "text": "Четири съдебни състава на Бургаския окръжен и Бургаския апелативен съд са потвърдили запора на Иво Прокопиев. Имущество за 200 млн. лв. на разградския бизнесмен и издател бе блокирано по искане на Комисия „Антимафия“ (КПКОНПИ) заради недоказан произход на парите, за които се твърди, че са от незаконна дейност.   Проверка на агенция „Монитор“ показва, че от края на миналата година досега Прокопиев и неговите адвокати са се опитали 3 пъти да оспорят наложения запор, но безуспешно.   Интересна подробност е и това, че само в първата си жалба олигархът прави плах опит да обясни, че парите му не са с незаконен произход. Това твърдение (за разлика от стотиците документи, приложени от КПКОНПИ – б.а.), съдът отхвърля като недоказано. След това Прокопиев и скъпоплатените му юристи се опитват да финтират запора, като изтъкват технически причини, които според тях обезсилват искането за обезпечаване на иска на КПКОНПИ.   Сред арсенала от юридически хватки, които разградският бос използва, присъства и любимото на задкулисните играчи искане за тълкуване на решението на съда. Буквално преди месец, благодарение на точно такова искане, шефът на Върховния касационен съд Лозан Панов се пробва да обслужи интересите на олигарсите със запори. Сред тях освен Прокопиев се нарежда и укриващият се от българското правосъдие зад граница подсъдим банкер Цветан Василев.   Останалата част от доводите на Прокопиев пък се крепят на старото му твърдение, че дори и приватизацията на „Каолин“ да е незаконна, давността за констатиране на това е изтекла.   Именно предприятието за варовик според КПКОНПИ е основен източник на нелегалните финанси на разградския бизнесмен. Според комисията освен че Прокопиев и брат му са приватизирали дружеството, без да изпълнят законовите изисквания за това, по-късно те са източвали фирмата на гърба на държавата.   Според доказателствата дружеството години наред е декларирало по-малък добив от реалния. По този начин „Каолин“ е плащал в пъти по-ниски данъци и концесионни такси от реално дължимите. Заради тези финансови машинации Прокопиев се сдоби и със второ обвинение тази година. То е за пране на пари, свързано именно с „Каолин“ и със схемите за източване на предприятието.   Комисията „Антимафия“ започна проверка срещу Прокопиев още в началото на 2017 г. заради обвинението му по делото ЕВН. По него той вече е подсъдим заедно с бившите министри на енергетиката Трайчо Трайков и на финансите – Симеон Дянков. При ревизията на дружествата от групата “Алфа финанс холдинг” КОНПИ установила редица нарушения при приватизационната процедура на предприятието “Каолин”. Запорът е бил наложен, след като комисията е установила несъотвествие с около 200 млн. лв. между доходите и имуществото на Прокопиев.   На пресконференция пред медиите тогава от Комисия „Антимафия“ оповестиха, че КПКОНПИ има претенции към 30% от имот в Созопол, в който освен къща има и 2 басейна. Това е и най-скъпият имот на олигарха, който е поставен под запор.  ", "date": "2018.12.28", "title": "Четири съдебни състава потвърдиха запорите на Прокопиев"}
{"url": "http://epicenter.bg/article/KEVR-reshava-dnees-s-kolko-shte-poskapnat-vodata-i-prirodniyat-gaz-ot-1-yanuari-/171660/4/0", "text": "  Разчетите на регулатора сочат, че  В 27 населени места цената ще скочи средно с между 5 и 20 стотинки.    а Кърджали е единственото населено място без поскъпване.    където от Нова година за кубик ще се плащат 3 лева и 40 стотинки.    \r\n . В противен случай увеличението ще от 6 на сто. \r\n   \r\n \r\n Във Враца и Монтана няма да бъде постановена реалната цена, а за пръв път поскъпването ще бъде ограничено до прага на социалната поносимост за двата града. \r\n   \r\n Тези цени са пределните, каза председателят на регулатора Иван Иванов и обясни: „Ние определяме пределни цени на водата, за да няма някакви още по-големи скокове. Самите кметове и общински съвети могат в диалог с ВиК операторите да поискат отлагане на увеличението или то да бъде по-малко.“ \r\n   \r\n  Това обаче няма да доведе до промяна в цените на парното, топлата вода и тока. \r\n   Г  на което ще се вземе решение за ново увеличение на цената на водата. \r\n Столична община е официално уведомена за протеста. \r\n   \r\n Съпротивата е единственото оръжие на свободните хора!, твърдят организаторите. \r\n   \r\n  От ”Топлофикация - София” вече отчитат с близо 14% по-голяма консумация на топлинна енергия в сравнение с миналия декември.  \r\n   \r\n Средната температура в София през този декември е -0,3 градуса, доста по-ниска в сравнение с декември миналата година +2,7 градуса. Затова и очакванията са за по-високи сметки за декември. \r\n   \r\n Сред основните препоръки на \"Топлофикация\" за пестене на топлоенергия е пред радиаторите да няма завеси, декоративни решетки и масивни мебели. Те пречат на топлообмена в помещението, част от топлината отива към стената и навън,което води до увеличена консумация на енергия, съобщава още БНТ. \r\n   \r\n Ако оставите включен само един радиатор и отворите широко вратите, за да отоплявате останалите помещения, няма да намалите сметката си. Работещият радиатор постоянно ще консумира големи количества енергия, за да поддържа зададената температура в широкото пространство. \r\n", "date": "2018.12.28", "title": "КЕВР решава днес с колко ще поскъпнат водата и природният газ от 1 януари"}
{"url": "http://epicenter.bg/article/Doyche-vele-/171663/11/0", "text": "  Въпреки масовото следене и подслушване българската ДС се оказва неспособна да предотврати серията атентати от гара Буново, Пловдив и Варна. А помощта от източногерманската ЩАЗИ я отвежда в изцяло грешна посока. Терористи с различна политическа окраска редовно атакуват символични обществени места. Атентатът срещу групата израелски туристи на летището в Сарафово през 2012 година или атентатът срещу коледния базар в Страсбург на 11 декември 2018 година са примери за тази тъжна традиция. Масовите събирания на хора, както и туристическите групи, са сред предпочитаните от терористите цели. Държавата и силите за сигурност реагират с видеонаблюдение, масивно полицейско присъствие, събиране на данни и сътрудничество между тайните служби - това са основните инструменти за борба срещу тероризма. Но колко ефективни са те? Нека хвърлим поглед назад в историята. През 80-те години на миналия век социализмът навсякъде в Европа е в упадък, но службите за сигурност продължават да държат целия Източен блок в желязна прегръдка. Властта на българския държавен и партиен ръководител Тодор Живков по онова време не е застрашена от никаква реална политическа  опасност. Режимът обаче се бори срещу друг опасен враг - този на тероризма. В годините на зараждащия се тероризъм в Европа социалистическите страни първоначално са смятали, че няма от какво да се опасяват. Те изпитват идеологически симпатии към лявоекстремистки групировки като германската Фракция „Червена Армия\" или италианските \"Червени бригади\". Но тероризмът постепенно се интернационализира. В рамките на едно десетилетие възникват връзки между германските, италиански, френски и ирландски терористи с палестински, алжирски и арабски терористични групи, както и с професионални терористи „на свободна практика“. ГДР, България и Югославия са „транзитните“ страни, през които тези терористи преминават на път за Близкия изток и Западна Европа. От самото начало могъщите апарати на Държавна сигурност са добре информирани и следват единна линия: те наблюдават, събират информации, предпазват собствените си страни от терористична дейност и се радват, когато идеологическият враг на Запад кърви. Сътрудничеството на тайните служби в целия Източен блок се разширява значително в онези години. Онова, от което комунистическите режими се опасяват най-много, са  терористични нападения в собствените им страни. Илюзията за сигурност в обществения живот, която те се опитват да поддържат, е последният стълб на вече разклатената им власт. Но се случва нещо неочаквано: След серия от неразкрити, мистериозни инциденти, на 30 август 1984 година - само няколко дни преди 40-ата годишнина от завземането на властта от комунистите на 9.9.1944 г. - избухват две бомби: на летището във Варна и на гарата в Пловдив. Загиват двама души, близо 50 са тежко ранени. Още преди да е изминала и една година се стига до нови атентати – те отново са извършени по едно и също време на различни места. На 9 март 1985 година в нощния влак от Бургас за София близо до гара Буново избухва бомба, която отнема живота на седем души. Само половин час по-късно избухва бомба в хотел \"Сливен\" в едноименния град, която ранява над 20 души. Третата бомба, заложена в туристическия комплекс \"Дружба\" край Варна, не избухва поради технически дефект и е обезвредена. До 1987 година са извършени още няколко по-малки атентата. Терорът тогава вече стигна и до България. Но кой терор? Разследването на атентатите се превръща в основен приоритет за Вътрешното министерство в София. Впрегнати са всички сили. Още през август 1984 година българската ДС влиза в контакт с колегите си от източногерманската ЩАЗИ. Двете тайни служби се познават добре и работят заедно от близо 30 години. Българската ДС изпраща доклад до колегите-чекисти в ГДР и ги моли за помощ. Навежда ги и към една следа. ДС насочва разследването към една определена група, която изглежда свързана с атентатите. Това е т.нар. \"Българска освободителна организация\". Няколко писма с непотвърдена идентичност, в които се поема отговорност за атентатите, са подписани именно от името на тази група. Гореща следа ли е това? ЩАЗИ моментално започва свои разследвания под името \"Операция Балкан\", в която ангажира всички отдели на гигантския си апарат. За целта източногерманците проверяват и набелязват като източници на информация всички българи в чужбина, които имат някаква връзка с България или със Запада, както и всички неофициални сътрудници в Западна Германия.   Още през януари 1985 година, тоест преди втората серия атентати, е създаден списък, в който са включени над 8000 души. Въпросният списък днес се пази в берлинския архив на бившата ЩАЗИ. И това не е всичко:експерти на ЩАЗИ по взривните вещества проверяват всички следи, графолози изследват всеки лист хартия, анализирани са и всички звукозаписи със заплахи, получени в посолствата на България в чужбина. Берлин изпраща до София безброй информации за \"Българска освободителна организация\". Но се оказва, че всичко това е било напразно. Разследванията на ЩАЗИ са пълен провал, защото водят към напълно погрешна следа. През 1987 година се изяснява, че атентатите са дело на групировка от средите на турското малцинство в България – това е т.нар. \"Турско национално-освободително движение в България\". Неговите протести са насочени срещу \"Възродителния процес\", с който комунистическият режим се опитва да побългари турското малцинство през 1980-те години. Режимът тогава провежда брутални акции на смяна на имената, дори и на тези по надгробните плочи. Турското правителство също се противопоставя и то не само дипломатически - то подкрепя насилствените протестни акции на българските турци. И до днес не е напълно изяснено колко обширна е била помощта от Анкара. Колко голям е провалът на службите за сигурност в опитите им да разкрият въпросните атентати, става ясно от това, че двама от тримата основни атентатори са били нещатни сътрудници на ДС.   Алцек Демиров Чакъров, Елин Демирев Маджаров и Сава Руменов Георгиев са арестувани през 1987 година, осъдени на смърт и екзекутирани през 1988 година. Те са идентифицирани и арестувани в резултат на разследването на материалите, използвани за направата на взривните устройства. Първите двама са били сътрудници на ДС, натоварени с поръчението да следят действията на турското малцинство в България. Вместо това те в продължение на години водят ДС за носа и необезпокоявано извършат най-тежките атентати в новата история на България. Затова не е чудно, че бързо се появяват съзаклятнически теории, според които, самата ДС била поръчителка на атентатите. И тъй като няма никакви доказателства в подкрепа на тези теории, става ясно колко голям е бил провалът на българската ДС в битката й срещу тероризма. Колко несъответен е бил инструментариумът на тайните служби си личи от опитите им да разкрият серията атентати от 1984 до 1987 година. Всичко това допринася за дискредитирането на комунистическия режим и в крайна сметка води до неговия окончателен провал. Един показен урок за това, как проблемът с международния тероризъм НЕ може да бъде решаван.  ", "date": "2018.12.28", "title": "Дойче веле: ДС и илюзията за сигурност в социалистическа България"}
{"url": "http://epicenter.bg/article/Ivan-Granitski-/171691/6/0", "text": "  През последните десетина години литературният критик и философ Панко Анчев разгърна своето фундаментално изследване „Българският ум“. Това е, първи по рода си в новата история на България, опит концептуално да се осмисли делото и творчеството на редица големи български писатели и духовни водачи на нацията. Става дума за поредица от книги, посветени на такива фигури като Георги Сава Раковски, Христо Ботев, Петко Рачо Славейков, Иван Хаджиийски, Цветан Стоянов, Тончо Жечев, Антон Дончев, Кръстю Куюмджиев и Димитър Талев. Виждаме, че историческият отрязък от време в който живеят и творят тези ярки личности е внушителен – век и половина. Това прави задачата на изследователя изключително трудна и в известен смисъл дори непосилна. Но, нашият автор Панко Анчев, очевидно не се плаши от предизвикателствата. Духовната си неустрашимост и стремеж към проникване и в най-загадъчните и неосветени кътчета от родната история и историята на литературата, той е доказал с редица предишни свои книги и изследвания: „Малкият народ“, „Философия на литературната история“, „Друг начин на мислене“, „Българският свят“, „Разумът в българската история“, „Грозната муза“, „Смисълът на литературознанието“ и пр. За споменатите автори и духовни фигури през последния век е натрупана планина от изследвания, монографии, статии и пр., но изглежда инерцията, а и неспособността в някои случаи да се вникне в истинската дълбочина на историческите процеси, да се разберат, анализират и осмислят духовните послания на тези личности, са оставили за съвременния българин редица бели петна. Със задачата да преодолее тези пропуски се е нагърбил Панко Анчев. Когато човек чете сериозно тази мащабна панорама от духовни изследвания – вече девет монографии, не може да не бъде поразен от няколко факта. Първо, досега в нашата литературна история нямаше подобен опит интегрално да бъдат видени и осмислени, а и разтълкувани от днешна гледна точка посланията на споменатите автори. Единичните изследвания, доколкото ги има, в огромната част от случаите стигаха не по-далеч от повърхностно изследване на биографиите и не особено задълбочен разбор на творчеството. Липсваше глобалният поглед върху епохата в която те творят, както и разбирането за обратното влияние – доколко и до каква степен споменатите личност и също сътворяват, създават история и оформят духа на епохата. И ето че, в многотомното си изследване „Българският ум“, Панко Анчев прави тази важна за цялостното ни литературознание и философия на литературната история крачка. Второ, Панко Анчев неслучайно избира интегралния подход в своето изследване – съчетаването на философския анализ с литературоведческия подход, както и с психологията на историческите процеси му позволява да излезе от ограничените рамки на литературно-критическото каканижене, тъй характерно за редица псевдо изследователи и теоретици. Този подход хвърля ярка светлина върху истинското значение и приноси за българската история на разглежданите духовни водачи. В книгата „Христо Ботев като мислител“, например, Панко Анчев за първи път детайлно и проникновено проследява развитието на Христо Ботев като политически мислител, бурното му израстване от първите му вестникарски статии в Каравеловите вестници „Свобода“ и „Независимост“, до огнената му публицистика в „Знаме“, „Дума на българските емигранти“ и „Свободна България“. В книгата за Георги Раковски, пък разкриваме цялата мащабност на фигурата на Раковски – не само създател на философията на Националното освобождение, но и блестящ публицист, интересен поет, ярък етнограф , историограф, историк – накратко, действително енциклопедична фигура, заредена с огнедишащ дух. Единствени и уникални по дълбочината и силата на прозрението са и книгите от поредицата „Българският ум“, посветени на Иван Хаджийски, Цветан Стоянов, Антон Дончев, Тончо Жечев… В навечерието на 120-годишнината от рождението на Димитър Талев издателство „Захарий Стоянов“, осъществи мащабен проект – 15-тома събрани съчинения на великия писател. Значението на този проект не се изчерпваше само с факта че от предишното многотомно издание ни делят повече четири десетилетия, но и с това че всеки том бе придружен с нови статии и изследвания от Панко Анчев. Така неусетно се роди и новата книга от поредицата - „Българският ум. „Непрочетеният Димитър Талев“. Към Димитър Талев нашият автор подхожда с трепет и възторг, но в същото време и с необходимата строгост на логиката, проследяваща социално-политическия и литературния контекст, в който твори писателят, както и резките социални и политически трансформации и пертурбации на епохата. Много задълбочено изследва Панко Анчев разказите и повестите на Димитър Талев и показва как те участват във всекидневния живот, как го оцветяват и обясняват, и как той ги оформя като личности и индивиди. В разказите на Димитър Талев се вижда, именно преображението на българския свят, невидимите на пръв поглед процесии и тенденции, които обясняват защо едни от героите са конформисти, слаби натури, безволеви характери, а други обратно – силни натури и ярки индивидуалности. Панко Анчев посочва, че Димитър Талев е особен писател, той е не само и не просто разказвач, романист, публицист и драматург, изграждащ образи и талантливо пресъздаващ реалния живот, но и проникновен мислител. Изследователят подчертава, че творчеството на Димитър Талев, особено посветеното на историята на Македония и македонските борби за освобождение, е: завършена философия на историята. Никой друг като него не е постигал по рационален път богата и сложна картина на живота и общественото устройство; не е въплъщавал идеите на времето и обществото. Панко Анчев разсъждава и търси причините и мотивите, които правят героите на Димитър Талев живи, а словото му тъй изящно и завладяващо, повествованието увлекателно, а родолюбието неповторимо. И продължава: Всичко е като у действително велик писател. Димитър Талев обаче отива по-далеч. Той ни предлага задълбочен размисъл за проблемите на историческото развитие. Благодарение на историческите му романи, повести и разкази българският свят получи историята на една национална трагедия. Но писателят потърси причините за тази трагедия, проследи механизмите на нейното възникване и развитие. Защото тя не е случайна и не е дело на нечия зла лична моля. Нейните корени са в разположението на силите в геолитиката, на техните интереси и планове за бъдещето. Тези причини не се обсъждат у нас; те не се и забелязват. Нашата наука остава до трагедията като такава и до героизма на тези, които искат да я преодолеят с храброст, себеотдаване, саможертви и проливане на кръв.  Димитър Талев е навлязъл дълбоко в историческото минало, за да извлече неговите истини и опише и анализира механизмите, които движат историческия процес. Това е работа на подготвен мислител, какъвто Талев безспорно е. В своето изследване Панко Анчев скрупульозно проследява процеса на зараждането и утвърждаването на националната идея в повестите на Димитър Талев, както и в двата важни романа – „Усилни години“ и „На завой“, които през последния половин век бяха несправедливо неглижирани. Той се интересува от това какъв е света и времето в творбите на Талев, как се променя този свят и какви са изпитанията, които той успява да преодолее или непреодолимо го спъват. За първи път в огромната книжнина за писателя имаме толкова задълбочен анализ на знаменитата четирилогия – „Железният светилник“, „Преспанските камбани“, „Илинден“ и „Гласовете ви чувам“. Специално място е отделено на друг важен роман на Талев – трилогията летопис „Самуил, цар български“. Тук нашият автор се интересува главно от механизмите, които позволяват не само да се запази, но и да се управлява и възстановява мощта на държавата, което е основната стратегическа цел на цар Самуил, в неговото историческо противоборство с Василий II, наречен българоубиец. 15-томника на Димитър Талев включва за първи път цялостно публицистиката на писателя, публикувана предимно във в. „Зора и в. „Македония“. Панко Анчев ни предлага задълбочен и обективен анализ на идеите и политическите възгледи на Талев, на процесите на тяхното развитие и разгръщане. Пътят на писателя към голямото изкуството е дълъг и сложен, труден и криволичещ, но действително големият писател не твори само в своя собствен свят, не се затваря в кула от слонова кост. Той търси и намира подходящата обществена и естетическо среда, която да го вдъхнови и да роди оригиналните му идеи, за да ги въплъти в художествено слово. Случаят Талев показва как, кога и по какъв начин един творец се среща със своето време, но и как времето и обществото намират „своя” писател, който да ги изобрази и изрази. Талантът съзрява в подходяща обстановка, която е изпълнена с величието, което големият писател е призван да опише, за да свидетелства за него. Свидителството на Димитър Талев за времето, в което живее, е чрез епическия роман. Чрез Талев епическият роман в българската литература получава не просто ново дихание, но и се обогатява с нови идеи и жанрови особености. Този жанр е знак, че литературата и общественото съзнание са достигнали ново равнище на своето развитие и са способни да пресъздават, изобразяват и свидетелства за времето мащабно, в дълбочина и сложност. Всеки нов прочит на такава художествена вселена, каквато е Димитър Талев, би следвало да придвижи не само познанието за автора, но и за обществото и литературата от времето, в което той твори. Новата монография на Панко Анчев „Българският ум. Непрочетеният Димитър Талев“, е най-успешният досега опит да разберем и осъзнаем, в какво се състои величието на този ярък писател. И да прозрем неговата историческа роля за опознаването и съхранението на българската национална идентичност, чест и достойнство.", "date": "2018.12.28", "title": "Иван Гранитски: Панко Анчев прави уникално изследване за художествената вселена Димитър Талев"}
{"url": "http://epicenter.bg/article/Grisho-ot-Avstraliya--Neshtata-stavat-seriozni-/171705/8/0", "text": "Григор Димитров е под пара преди участието на тенис турнира в Бризбейн, пише Блиц. Българинът пусна видео в един от профилите си в социалните мрежи, на което тренира с добрия си приятел Анди Мъри.   \"Нещата стават сериозни. Дали това не е нещо като превю за финала?\", написа Гришо под видеото.   Припомняме, че Димитров пристигна и бе посрещнат като истинска звезда в Австралия, което говори за самочувствие в играта му.  ", "date": "2018.12.28", "title": "Гришо от Австралия: Нещата стават сериозни!"}
{"url": "http://epicenter.bg/article/Edi-Marfi-pusna-emblematichen-kadar-s-vsichkite-si-10-detsa/171695/10/100", "text": "Няма и месец, откакто комедийната звезда Еди Мърфи посрещна на бял свят най-новия член на голямата си фамилия – десетото си поред творение – сина му Макс Чарлз Мърфи.   След като закръгли бройката, гордият многодетен татко не се стърпя и се увековечи в запомнящ се кадър с многочислената си челяд. Това е първата снимка, на която актьорът показва най-малката си рожба, както и първата снимка на всичките му деца заедно.   Макс Черлз е плод на любовта между „ченгето от Бевъли Хилс“ и настоящата му годеница – Пейдж Бъчър.   Кадърът сподели 29-годишната дъщеря на комика - Бриа. Тя пусна снимката в социалните мрежи с пожелание за Весела Коледа. На нея присъстват още майката на холивудската звезда и бъдещата му тъща.   Черно, бяло и сребристо пък е изборът за цветовете на тоалетите на семейството за специалната вечер. Най-малкият син на актьора се роди на 30 ноември. Името Чарлз е в памет на по-големия брат на Еди Мърфи, актьора Чарли Мърфи, който почина от левкемия миналата година. Макс е второ дете за Пейдж и Мърфи. Те вече имат 2-годишна дъщеричка Изи. Източник: woman.bg", "date": "2018.12.28", "title": "Еди Мърфи пусна емблематичен кадър с всичките си 10 деца"}
{"url": "http://epicenter.bg/article/Svinsko-pecheno-s-chesan/171153/9/25", "text": "1 кг свинско месо 40 мл сос \"уорчестър\" 30 мл соев сос 2 глави чесън Чубрица босилек 50 мл кетчуп сол пипер   Месото се изчиства от ципите. Маринова се с уорчестър соса и соевия сос, втриват се подправките и се намазва с кетчупа. Чесъна се почиства и нарязва. Добавя се към месото. Оставя се да престои покрито в кутия около 2 часа.   След това се поставя в тава и се добавя 1-2 пръста вода за да не загори. Пече се в предварително загрята на 180 градуса фурна, около час (или до пълното омекване на месото).   След изпичане се покрива с фолио за няколко минути, за да се запази сочността на месото.", "date": "2018.12.28", "title": "Свинско печено с чесън"}
{"url": "http://epicenter.bg/article/Bukmeykari--Nay-chestite-zalozi-za-ime-na-bebeto-na-Hari-i-Megan-sa-Filip-i-Dayana/171697/10/99", "text": "Как ще се казва първото дете на принц Хари и половинката му херцогинята на Съсекс Меган? Това е въпрос, на чийто отговор все повече британците се изкушават да залагат.   Кралското отроче се очаква през пролетта, а залозите относно името му вече активно вървят при букмейкърите, съобщава британската преса.   Според най-често приеманите от тях, най-вероятно е двойката да кръсти сина си Филип - на херцога на Единбург, който е дядо на принц Хари. Ако е момиче, то британците смятат, че е вероятно да бъде кръстено Даяна. Така то ще носи името на покойната майка на Хари и една от най-обичаните принцеси на Великобритания.   Бившата съпруга на принц Чарлз загина в автомобилна катастрофа в тунел в Париж преди 20 години - на 31 август 1997 г., припомня вестник Daily Star. Сред най-популярните имена, според приеманите от букмейкърите залози, са още Виктория, Алис и Албърт.   Принц Хари и херцогиня Меган оповестиха новината, че чакат дете на 15 октомври. Бебето ще се роди през пролетта на 2019 г.   Двойката сключи брак на 19 май в катедралата „Свети Георги”, намираща се в Уиндзор. Церемонията беше гледана от над 2 млрд. зрители по целия свят.    Източник: Профит.бг", "date": "2018.12.28", "title": "Букмейкъри: Най-честите залози за име на бебето на Хари и Меган са Филип и Даяна"}
{"url": "http://epicenter.bg/article/Andzhelina-Dzholi-vliza-v-politikata-/171703/10/100", "text": "Холивудската звезда Анджелина Джоли намекна, че обмисля влизане в политиката в бъдеще.  Американката каза в интервю за Би Би Си, че би отхвърлила подобна възможност преди 20 години, но сега би отишла там, където има нужда от нея.  Джоли е посланик на добра воля на Агенцията за бежанците на ООН и участва активно в кампании в защита на бежанци, против сексуалното насилие и за опазване на околната среда.  Винаги казвам, че ще отида там, където имат нужда от мен. Не знам дали съм подходяща за политик, но също така се шегувам, че не знам дали нямам скелети в гардероба. Аз съм способна да работя с правителства, както и с военни, така че мога да направя много. Но за момента запазвам мълчание, заяви Анджелина пред водещия Джъстин Уеб.  Когато Уеб предположи, че тези думи означават, че Джоли би била в листата от 30 или 40 кандидати за номинация за президент на Демократите в САЩ, 43-годишната актриса не отрече, а само каза: \"Благодаря\", отбелязва БНР.", "date": "2018.12.28", "title": "Анджелина Джоли влиза в политиката?"}
{"url": "http://epicenter.bg/article/Melaniya-stapisa-fenovete-si--Poyavi-se-v-telesen-kozhen-pantlon--v-koyto-izglezhdashe-gola--Snimki-/171720/10/84", "text": "Мелания Тръмп изостави обичайния си блясък. Когато първата дама на САЩ кацна обратно в Белия дом в четвъртък след изненадваща визита в Ирак заедно със съпруга си Доналд Тръмп, един елемент от облеклото ѝ стъписа феновете. \r\n \r\n 48-годишната първа дама на САЩ се появи в изумруденозелено палто Prada и кожен пантлон в телесен цвят. За страничните наблюдатели обаче изглеждаше сякаш Мелания не носи нищо под палтото.   Това неизбежно възбуди дебати в Twitter, където всички коментираха \"голите крака\" на първата дама и \"суперкъсата ѝ рокля\".   И докато някои потребители на социалната мрежа се занимаваха с облеклото на първата дама, други се фокусираха върху това колко смела е Мелания, че е решила да отиде в зона, в която се водят военни действия.   Това не е първият път, в който Мелания предизвиква бурни коментари с облеклото си. През юли тя се появи в бежански лагер за деца, разделени от родителите си на мексиканската граница с яке от Zara, на което пишеше:    Източник: Дир.бг", "date": "2018.12.28", "title": "Мелания стъписа феновете си! Появи се в телесен кожен пантлон, с който изглеждаше без дрехи"}
{"url": "http://epicenter.bg/article/Desislava-Radeva--Neka-ni-e-rozAvo--Pone-v-dushite-/171726/10/99", "text": "Съпругата на президента Румен Радев Десислава честити именния ден на световноизвестния изпълнител Стивън Тайлър чрез профила си в социалната мрежа. Първата дама публикува песен на рок динозавъра и фронтмен на \"Аеросмит\", наречена \"Pink\".   Очевидно Радева влага повече смисъл в заглавието на хита, което личи и от последвалото пожелание:   Ясно е, че Радева \"чете\" името на песента през българската действителност, която тя самата определя като сива, въпреки времето от годината, наситено с празници.     В скорошна публикация в личния си профил, тя си зададе и риторичния въпрос:    Преди това пък Радева заклейми еснафското поведение, което според нея е пропило българския народ \"до мозъка на костите\". Като изрази мнение, че именно в това отношение към живота се крие причината за неуспеха по пътя към личното самоусъвършенстване и самопознание.", "date": "2018.12.28", "title": "Десислава Радева: Нека ни е розАво. Поне в душите!"}
{"url": "http://epicenter.bg/article/Narodniyat-teatar-apelira-za-daryavane-na-krav-za-Ivan-Laskin/171728/10/99", "text": "Актьорската гилдия е в шок след вестта за тежкото състояние на Иван Ласкин, който лежи в реанимацията на Военно-медицинска академия. В Народния театър бе сложено съобщение с апел който има възможност, да дари кръв, съобщават от ПИК.   \"Колеги, състоянието на Иван Ласкин е много тежко, спешно се нуждае от преливане на кръв. Който има възможност и желае - да дари кръв в кръвен център на Военна болница\", гласи то.   По-рано днес стана ясно, че лекарите във Военно-медицинска академия водят денонощна борба за живота на Ласкин. В болницата е бил сформиран консилиум от светила, които опитват различни лечения с надеждата да стабилизират състоянието на актьора, за да може да му бъде направена чернодробна трансплантация. До момента обаче показателите му не се подобряват, така че това да стане възможно.   Актьорът е в тежко състояние именно заради чернодробната недостатъчност, която била в почти 100%. Заради това в последните дни започнали да не работят стабилно и да отказват и други органи в тялото му, което влошило допълнително състоянието му.   За жалост обаче на този етап никакви операции не били възможни и лекарите разчитат само на медикаментозно лечение.", "date": "2018.12.28", "title": "Народният театър апелира за даряване на кръв за Иван Ласкин"}
{"url": "http://epicenter.bg/article/Menidzharska-agentsiya-poiska-nesastoyatelnost-za-FK-Levski-/171733/8/0", "text": "Поредна молба до Софийски градски съд за обявяване на ФК Левски в несъстоятелност. Документът е подаден от мениджърската агенция на Николай Жейнов на 21 декември.  Канал 3 се свърза с футболния агент, който разкри, че причината за молбата до съда са неизплатени отстрана на клуба задължения в размер на повече от 100 хиляди лева от година и половина.  Голяма част от тях са по трансфера на Габриел Обертан.  Жейнов разкри, че няма никаква комуникация с ръководството на \"сините\" от четири месеца и призова клуба за по-коректно и сериозно отношение към подобни процеси.  Футболният мениджър е поредният в последния месец, който търси пари от Левски.  ", "date": "2018.12.28", "title": "Мениджърска агенция поиска несъстоятелност за ФК Левски "}
{"url": "http://epicenter.bg/article/Povecheto-amerikantsi-obvinyavat-Tramp-za-spirane-na-rabotata-na-pravitelstvoto/171664/7/0", "text": "\r\n \r\n   \r\n Според изследването, което е съвместно на Ройтерс и Ипсос, 47 процента от пълнолетните американци държат  отговорен за това Тръмп,  докато 33 на сто винят демократите. Проучването е правено между 21 и 25 декември, предимно след като правителството вече беше спряло работа. Седем процента смятат, че вината е на републиканците в Конгреса. \r\n   \r\n Спирането на работата на правителството беше предизвикано от искането на Тръмп, на което се противопоставиха най-вече демократите, но и някои негови съпартийци от Републиканската партия, данъкоплатците да му осигурят 5 милиарда долара, за да бъде изградена исканата от него стена по границата с Мексико, отбелязва Ройтерс. Цената на съоръжението се оценява общо на 23 млрд. долара. \r\n   \r\n Едва 35 процента от запитаните в изследването отговарят, че са за Конгресът да приеме законопроект за разходите, който да предвижда средства за стената. Само 25 процента посочват, че подкрепят решението на Тръмп да спре работата на правителството заради този въпрос. \r\n   \r\n \"Президентът даде ясно да се разбере, че всякакъв законопроект за финансиране на правителството трябва да предвижда и съответното финансиране за граничната сигурност\", заяви вчера говорителката на Белия дом Сара Сандърс. Тя обаче не спомена нищо за предлаганата от Тръмп стена. \r\n   \r\n Без да показват особено усещане за неотложност на въпроса, снощи двете камари на Конгреса се събраха на заседания, продължили по няколко минути, но не предприеха никакви мерки да бъде прекратено спирането на работата на правителството и отложиха това за следващата седмица. \r\n Демократите и републиканците все още са доста далеч от намирането на изход от кризата, заяви говорителят на лидера на демократите в Сената Чък Шумър. \r\n", "date": "2018.12.28", "title": "Повечето американци обвиняват Тръмп за спиране на работата на правителството"}
{"url": "http://epicenter.bg/article/Dzheremi-Korbin--Predsrochniyat-parlamentaren-vot-vav-Velikobritaniya-e-siguren/171665/7/0", "text": "Предсрочният парламентарен вот във Великобритания е сигурен. Това заяви лидерът на британската Лейбъристка партия Джереми Корбин, цитиран от Indipendent.   Според него до ново гласуване ще се стигне, ако премиерът Тереза Мей не прокара плана си за излизане от ЕС през британския парламент. Решението ще бъде гласувано през януари.   Премиерът трудно си осигурява подкрепа за споразумението. На 2-ри януари в британския парламент ще има извънредно заседание по темата. Самият Корбин призова решение да бъде взето възможно най-скоро. Той подчерта, че вече има готов екип за управление. Лейбъристите са готови да предоговорят споразумението. От ЕС вече обявиха, че нямат намерение да променят споразумението. В момента дебати по темата текат в Консервативната партия.", "date": "2018.12.28", "title": "Джереми Корбин: Предсрочният парламентарен вот във Великобритания е сигурен"}
{"url": "http://epicenter.bg/article/Tramp-razkril-sekretna-lokatsiya-i-samolichnost-na-amerikanski-tyuleni-v-Irak/171674/7/0", "text": "След празничното си коледно посещение при американските войски в Ирак, Тръмп показа в Туитър видео за това как самият позира за снимки с американски морски тюлени, пише The Guardian, цитиран от агенция „Фокус“.   Така той разкри някои от специалните очевидно операции, с които военните на САЩ се занимават в Ирак, които обикновено са тайна.   Видеото на Тръмп го показва с хора, които явно са членове на Пети екип тюлени. Техните лица не са нито покрити, нито заличени, пише Newsweek .   Официални лица от Министерството на отбраната са казали за списанието, че почти винаги информацията за това къде се намират екипите на тюлените е класифицирана.   Тръмп като главнокомандващ има правото да разсекрети информацията, но най-често лицата на отделни членове на екипите за специални операции се заличават в официалните снимки или видео, за да се прикрие тяхната идентичност.    ", "date": "2018.12.28", "title": "Тръмп разкрил секретна локация и самоличност на американски тюлени в Ирак"}
{"url": "http://epicenter.bg/article/Nostradamus-za-2019-g--Shte-se-vdigne-vodata--zemyata-shte-propadne-i-shte-zapochne-golyamata-voyna--/171679/7/0", "text": "Нищо добро не очаква Земята и нейните жители през настъпващата 2019 г. До тези изводи може да се стигне от новите разшифровки на катрените на прочутия френски предсказател Мишел Нострадамус, твърди информационният портал Znaj.  Според учените, които се занимават с разшифровката на посланията на Нострадамус, астрологът смята, че през 2019 г. ще се възцари своеобразната справедливост, когато всеки ще си получи според заслугите.  \"Ние ще видим как се надига водата и земята пада под нея\", гласи един от катрените на прорицателя. Специалистите предполагат, че астрологът е предвидил климатичните катаклизми и екологичните проблеми, които са налегнали вече планетата. През 2019 г. те ще се усетят изключително остро.  Освен това в пророчествата на Нострадамус ставало дума за голяма война, провокирана от 2 държави.Точното начало на конфликта и названия на тези държави не са посочени. Известно е само, че ескалацията ще се случи след смъртта на Папата.  \"Те ще видят как Авентинският хълм ще пламне през нощта, Небето изведнъж ще потъмнее във Фландрия, Когато монархът прогони своя племенник, Техните свещеници ще затънат в скандали\". Тълковниците на Нострадамус смятат, че става дума както за края на 2019 г., така и за по-отдалечен период.  Но астрологът точно е посочил, че противоборството ще продължи 25 години.   През 1555 година е публикувана първата книга с пророчества на Нострадамус. Той пише първия си набор от предсказания, колекция от 100 \"четиристишия\", известна като \"век.\" Те включват Френската революция през 1789 г., възходът на Наполеон, възхода на Хитлер, убийството на Кенеди и дори 11 септември.   Предсказанията му за 2019 г. варират от напредъка в науката до опустошителна война и природни бедствия. Според средовековния мъдрец, Третата световна война ще се води между две суперсили и конфликтът ще продължи 27 години. Нострадамус предрича и много катаклизми - силни земетресения и наводнения в много европейски страни. Увеличаването на тероризма в Европа и САЩ и повече религиозен екстремизъм в Близкия изток също са част от предсказанията му.  Политическите лидери ще стигнат до споразумения за решения за изменението на климата, но това няма да може да спре гигантските земетресения, които ще ударят Калифорния и Ванкувър.  ", "date": "2018.12.28", "title": "Нострадамус за 2019 г: Ще се вдигне водата, земята ще пропадне и ще започне голямата война! "}
{"url": "http://epicenter.bg/article/Bashar-Asad-obeshta-zashtita-na-siriyskite-kyurdi-sreshtu-Turtsiya--armiyata-mu-navleze-v-Manbidzh/171686/7/0", "text": "За първи път от шест години насам армията на сирийския президент Башар Асад влезе в северния град Манбидж, след като кюрдските милиции призоваха Дамаск за помощ срещу предстоящата турска атака, предават Reuters и Агенция \"Фокус\".  В изявление, излъчено по телевизията, армията обеща „сигурност за всички сирийски граждани и други присъстващи в района“.  По-рано бе съобщено, че сирийските кюрди са призовали правителството на Асад да разположи свои сили в северната част на страната, за да им окаже помощ срещу евентуална турска офанзива.  „Народните отряди за защита“ (YPG), основната кюрдска милиция в Сирия, отправиха молбата си към президента Башар Асад след изненадващото решение на САЩ да изтеглят американските военнослужещи от страната.  ", "date": "2018.12.28", "title": "Башар Асад обеща защита на сирийските кюрди срещу Турция, армията му навлезе в Манбидж"}
{"url": "http://epicenter.bg/article/Kremal-privetstva-vlizaneto-na-siriyskata-armiya-v-Manbidzh-/171689/7/97", "text": "Кремъл приветства информацията за влизането на сирийската армия в северния град Манбидж, който по-рано бе под контрола на кюрдските сили. Това заяви пред журналисти говорителят Дмитрий Песков, коментирайки изявлението на Генералния щаб на Въоръжените сили на Сирия, предават TACC и Агенция \"Фокус\".  „Със сигурност това е позитивна стъпка за стабилизиране на ситуацията в страната“, подчерта Песков. Съгласно думите му, разширяването на зоните, контролирани от правителствените сили на Сирия, са „позитивна тенденция“.  За първи път от шест години насам армията на сирийския президент Башар Асад влезе в северния град Манбидж. В изявление, излъчено по телевизията, армията обеща „сигурност за всички сирийски граждани и други присъстващи в района“. Остава неясно обаче дали силите на Асад са в околностите на Манбидж или са влезли в града, в който по-рано тази година САЩ създадоха база.  Информацията бе разпространена, след като по-рано през деня бе съобщено, че сирийските кюрди са призовали правителството на Асад да разположи свои сили в северната част на страната, за да им окаже помощ срещу подготвяната турска офанзива.  „Народни отряди за защита“ (YPG), основната кюрдска милиция в Сирия, отправи молбата си след изненадващото решение на САЩ да изтеглят американските военнослужещи от страната.  ", "date": "2018.12.28", "title": "Кремъл приветства влизането на сирийската армия в Манбидж "}
{"url": "http://epicenter.bg/article/US-propovednik--Vtoroto-prishestvie-na-Isus-Hristos-shte-stane-na-9-yuni-sledvashtata-godina-/171696/7/0", "text": "Американският проповедник Роналд Уайнланд, някогашен водач на т.нар. \"Църква на Бога, готвеща се за Царството небесно\", базирана в щата Охайо, направи изненадващо пророчество. Според предсказанието на богослова, той е открил признаци за това, че Второто пришествие на Исус Христос ще дойде през юни следващата година. Божият син ще се яви на човечеството, за да предотврати Трета световна война и да спаси Земята от унищожение, а човечеството - от неминуема гибел, предава esoreiter.ru.  Според Уайнланд, още през идната пролет ситуацията в света ще се влоши до такава степен, че нашата цивилизация се окаже на прага на нов глобален конфликт. И заради това на 9 юни Синът Божи ще се появи, за да прекрати враждите между държавите и да обедини човечеството, изправено пред гибел. вырождающееся человечество. Проповедникът уверява, че Третата световна война би могла да бъде дотолкова унищожителна, че Спасителят непременно ще предотврати тази катастрофа.  Трябва да се отбележи, че Роналд Уайнланд е доста притиворечива фигура. В САЩ той е бил осъждан за неплащане на данъци. Освен това, много американски официални църковни дейци го смятат за популист и мистификатор. Преди повече от десетилетие той проповядваше, че краят на света ще настъпи на 30 септември 2008 г и усилено подготвяше своите последователи за тази съдбовна дата. Естествено, никакъв тогава Апокалипсис не се случи, отбелязва изданието.  Още едно любопитно пророчество направи неотдавна друг богослов - канадският пастор Уилям Дюран от Калгари. Според него, идната година ще се случи т.нар. \"пречистване на планетата от грешници\". Дюран е убеден, че тези от хората, които носят на света страдания, просто ще изчезнат от нашата реалност и на Земята ще се възцари така дългоочакваното всеобщо взаимно разбиране.   ", "date": "2018.12.28", "title": "US проповедник: Второто пришествие на Исус Христос ще стане на 9 юни следващата година "}
{"url": "http://epicenter.bg/article/Zvezdata-ot--quot-Tigar-i-drakon-quot--daryava-vsichkite-si---723-mln--za-blagotvoritelnost/171669/7/0", "text": "Една от големите звезди на хонконгското и китайско кино Чоу Юнфат обяви, че ще дари цялото си състояние от 5 милиарда юана (723 милиона долара) за благотворителност.   В интервю за южнокорейския в. \"Мунхуа Илбо\" той казва: Съпругата ми ме подкрепя изцяло в това решение. Не мога да отнеса парите си в гроба, така че защо да не ги дам на хора, които имат нужда. Парите не са мои, аз просто ги държа временно. Освен това, те не са онова, което носи истинска радост. Най-трудното нещо в живота ни е не колко пари правил, а как да постигнем спокойствие и мир.   Чоу Юнфат доби голяма популярност в Китай с участията си в екшън филми от 80-те години, а през 2000-та получи и международно признание с \"Тигър и дракон\". Независимо от успешната си кариера и огромно благосъстояние, което натрупа, Чоу често може да бъде видян да ходи пеша или да взима обществен транспорт и казва, че не харчи повече от 800 долара месечно, пише CRI online.    ", "date": "2018.12.28", "title": "Звездата от \"Тигър и дракон\" дарява всичките си $ 723 млн. за благотворителност"}
{"url": "http://epicenter.bg/article/Mishel-Obama-e-zhenata--na-koyato-amerikantsite-se-vazhishtavat-nay-mnogo/171670/7/0", "text": "Бившата първа дама на Съединените щати Хилари Клинтън беше изместена от друга бивша първа дама - Мишел Обама, като жената, на която американците се възхищават най-много, според ново проучване. 15% процента от всички американци, участвали в годишното допитване, са заявили, че Мишел Обама е жената, достойна най-много за пример. На второ място с 5% е телевизионната водеща Опра Уинфри, следвана от Хилари Клинтън и настоящата първа дама Мелания Тръмп с 4 на сто.   \r\n \r\n   Така Мишел Обама измества от първата позиция Клинтън, която 22 пъти, включително предишните 17 години, е била жената, будеща най-голямо възхищение сред американците. Според същото проучване бившият президент Барак Обама за 11-та поредна година е мъжът, на когото американците се възхищават най-много. Втори за четвърта поредна година е президентът Доналд Тръмп с 13 процента, следван от бившия президент Джордж У. Буш и папа Франциск с два процента.   \"Галъп\" извършва такова проучване всяка година от 1946 г. насам с изключение на 1976 г. /БТА    ", "date": "2018.12.28", "title": "Мишел Обама e жената, на която американците се възхищават най-много"}
{"url": "http://epicenter.bg/article/Sauditskiyat-kral-naredi-remont-na-pravitelstvoto-/171672/7/0", "text": "Крал Салман е разпоредил в четвъртък бързо преструктуриране на правителството, съобщава AFP, цитира агенция „Фокус“.   Ключови фигури за сигурността и политиката на страната, включително и външният министър, са отстранени, след като кралството се сблъска с международната критика по повод убийството на Джамал Хашоги.   Националната гвардия, информацията и образованието ще имат нови министри. Създава се нова космическа агенция. Няма да се сменят енергийният и финансовият министър.   Промените оставиха незасегната властта на коронования наследник принц Мохаммед бин Салман.   В кралският указ се казва, че Ибрахим ал-Асаф, бивш финансов министър, който беше отстранен миналата година по обвинения в корупция, сега става външен министър на Саудитска Арабия.   „Пренареждането“ помага на наследника на короната да „консолидира още повече властта“, защото повечето от новопредложените лица всъщност са негови „ключови съюзници“.     Това преустройство на правителството идва в момент, когато Саудитска Арабия се опитва да поправи лошият имидж, който си изгради след убийството на Хашоги. Мнозина приемат ситуацията като най-тежката дипломатическа криза след терористичните атаки от 11 септември 2001 г. срещу САЩ, където повечето от джихадистите бяха определени като саудитски граждани.   Миналата седмица от Риад дойде съобщение, че се създават правителствени институции, за да се подобри контрола над действията на разузнаването при разузнавателните операции на страната. По-рано от кралството бяха съобщили, че Хашоги е убит в неговото консулство в Истанбул „при груба операция“ на саудитски агенти, но ЦРУ съобщи, че това е станало по разпореждане на принца-наследник.   След промените в четвъртък обаче той ще запази совите политически позиции и положението си в областта на сигурността, дори и поста на министър на отбраната.   Миналата седмица Саудитска Арабия обвини Сената на САЩ, че се „намесва“ в работите й с резолюцията, с която обвини принца, че е отговорен за убийството, както и с другата, съобщаваща на Рияд, че се спира американската военна подкрепа за войната, която води в Йемен.   Миналата седмица Риад обяви, че се създават нови институции, за да се подобри контролът над действията на разузнаването при разузнавателните операции на страната. По-рано от кралството бяха съобщили, че Хашоги е убит в консулството в Истанбул „при груба операция“ на саудитски агенти, но ЦРУ съобщи, че това е станало по разпореждане на принца наследник.   След промените в четвъртък обаче принцът ще запази своите политически позиции, оставайки на поста си като министър на отбраната.  ", "date": "2018.12.28", "title": "Саудитският крал нареди ремонт на правителството след случая „Хашоги“"}
{"url": "http://epicenter.bg/article/Misteriozno-siyanie-nad-Nyu-York--Amerikantsite-se-pitat---rusnatsite-li-idvat--ili-izvanzemni--/171701/7/96", "text": "По-късно се изясни, че феноменът е следствие от взрив на трансформатор в завода Consolidated Edison, намиращ се в района \"Куинс\" Странно яркосиньо сияние в небето над Ню Йорк хвърли в недоумение жителите на американския мегаполис, съобщават световните агенции.  Извънредното събитие предизвика оживени коментари сред потребителите на социалните мрежи. Мнозина се питаха дали са дошли \"руснаците\", или става въпрос за нашествие на извънземни. Някои пък предположиха, че може би става въпрос за северното сияние. По-късно се изясни, че необичайното сияние е следствие от взрив на трансформатор в завода Consolidated Edison, намиращ се в района \"Куинс\". По данни на противопожарната служба няма пострадали при инцидента. ", "date": "2018.12.28", "title": "Мистериозно сияние над Ню Йорк! Американците се питат - руснаците ли идват, или извънземни?"}
{"url": "http://epicenter.bg/article/Izvanredno--Erdogan-gotov-da-leti-pri-Putin-zaradi-kyurdite-v-Siriya-/171704/7/0", "text": "Турският президент Реджеп Тайип Ердоган заяви, че е готов да лети до Москва, за да обсъди с руския лидер Владимир Путин постоянно променящата се ситуация в сирия, съобщи ТАСС. Става въпрос за навлизането на сирийската правителствена армия в контролирания от сирийските кюрди Манбидж. Дамаск предприе този ход след официална молба на кюрдските \"Народни отряди за защита“ (YPG), които след изтеглянето на САЩ от страната се боят този регион от провинция Алепо да не бъде завзет от войските на Ердоган и протурските бунтовници.  \"След визитата турската делегация в Москва аз съм готов да проведа среща с Путин в Москва или Сочи. Нашата делегация ще обсъди в Москва ситуацията в Манбидж\", заяви Ердоган в изявление, предавано по централната турска телевизия.  В речта си Ердоган нарече последните събития в Манбидж \"опит да се повлияе върху ситуацията в региона\". При това турският президент подчерта, че Анкара е \"за запазването на интегритета на Сирия\".  \"Нашата цел е терористите да бъдат изхвърлени от Сирия. Ако терористите напуснат Сирия, то ще отпадне и необходимостта от действия на Турция\", заяви Ердоган.  По-рано министерството на отбраната в Анкара разпространи изявление, в което подчерта, че сирийските кюрди „нямат право“ да се обръщат с молба към Дамаск за оказване на помощ срещу нова турска кампания в северната част на страната, предаде AFP, цитирана от Агенция \"Фокус\".  „Отряди за народна защита“ (YPG) „контролират района с оръжия и нямат право или власт да правят изявления или да отправят покани към други елементи от името на местното население\", се казва в текста на МО в Анкара.  За първи път от шест години насам армията на сирийския президент Башар Асад влезе в северния град Манбидж. В изявление, излъчено по телевизията, армията обеща „сигурност за всички сирийски граждани и други присъстващи в района“. Остава неясно обаче дали силите на Асад са в околностите на Манбидж или са влезли в града, в който по-рано тази година САЩ създадоха база.  Информацията бе разпространена, след като по-рано през деня бе съобщено, че сирийските кюрди са призовали правителството на Асад да разположи свои сили в северната част на страната, за да им окаже помощ срещу подготвяната турска офанзива. „Народни отряди за защита“ (YPG), основната кюрдска милиция в Сирия, отправи молбата си след изненадващото решение на САЩ да изтеглят американските военнослужещи от страната.  Турското правителство ще изпрати екип на високо равнище в Русия на 29 декември, за да обсъди и координира последиците от изтеглянето на САЩ от Сирия, паралелно с контактите на Анкара и Вашингтон. В екипа ще бъдат включени външният министър Мевлут Чавушоглу, министърът на отбраната Хулуси Акар, директорът на разузнаването Хакан Фидан и съветникът на президента Ибрахим Калън.  Очаква се делегации на Турция и САЩ да се срещнат на 8 януари във Вашингтон, за да обсъдят изтеглянето на американските военнослужещи от Сирия. Анкара вече подчерта, че не се е отказала от идеята за нова офанзива в близкоизточната република, но увери, че тя ще се проведе в тясна координация с Вашингтон. Междувременно турските въоръжени сили продължават да съсредоточават бойна техника и военни части по границата със Сирия.  ", "date": "2018.12.28", "title": "Извънредно! Ердоган готов да лети при Путин заради кюрдите в Сирия "}
{"url": "http://epicenter.bg/article/Osnoven-kandidat-za-prezident-na-Ukrayna--Shte-tryabva-da-pregovaryame-za-Donbas---VIDEO--/171712/7/0", "text": "Украинският комик и шоумен Владимир Зеленски, който според проучванията на общественото мнение е сред фаворитите за президентския пост в Киев, заяви, че конфликтът в Източна Украйна трябва да бъде решен по пътя на преговорите. Основната задача е да бъде запазен животът на хората, подчерта Зеленски в интервю за тв канала на популярния водещ Дмитрий Гордон.  Той изключи варианта за връщане чрез оръжие на териториите на самопровъзгласилите се Донецка и Луганска републики в Донбас.  \"Ще се наложи да преговаряме. Искаме, не искаме, ако трябва и с дявола да се договорим, само и само да не умира нито един човек\", категоричен бе Зеленски. Според него в хода на преговорите е възможно да бъде немерен компромис, който да удовлетвори и двете страни.  Според последните проучвания на общественото мнение Владимир Зеленски е втори след фаворитката Юлия Тимошенко. Бившата министър-председателка има 11,9%, Зеленски я следва с 8,2% сред всички избиратели. Сегашният президент Петро Порошенко е трети с 6.5%.  Президентските избори в Украйна ще се проведат на 31 март.   ", "date": "2018.12.28", "title": "Основен кандидат за президент на Украйна: Ще трябва да преговаряме за Донбас! (ВИДЕО) "}
{"url": "http://epicenter.bg/article/Korab-s-300-migranti-akostira-v-Ispaniya-sled-ednosedmichno-plavane/171713/7/0", "text": "Испански спасителен кораб, превозващ повече от 300 спасени в морето мигранти пристигна в Испания, завършвайки едноседмичното си плаване през Западното Средиземноморие, предаде Асошиейтед прес, цитиран от Новини.бг   Корабът, принадлежащ на испанската благотворителна организация \"Проактива Оупън Армс\", акостира в пристанище Алхесирас днес.  Плавателният съд спаси 313 мигранти във водите близо до Либия миналата седмица, но трябваше да се насочи към Испания, след като Малта му отказа разрешение за акостиране, а Италия и други страни му отказаха помощ. Трима от мигрантите бяха евакуирани по-късно заради здравословни проблеми.  Оскар Кампс, ръководител на \"Проактива Оупън Армс\", каза днес, че групата от мигранти включва \"19 различни националности, сред които много хора, имащи право да кандидатстват за убежище\". През юни Испания отвори пристанищата си за друг спасителен кораб, притежание на \"SOS Mediterranee\" и \"Лекари без граници\", превозващ над 600 спасени мигранти, след като Италия и Малта отказаха да му позволят да акостира.   Според агенцията на ООН за бежанците тази година над 2200 мигранти са загубили живота си при опит да прекосят Средиземно море с негодни за плаване лодки на трафиканти, а 119 336 души са стигнали до Европа.", "date": "2018.12.28", "title": "Кораб с 300 мигранти акостира в Испания след едноседмично плаване"}
{"url": "http://epicenter.bg/article/Moskva-i-London-zapochvat-vazstanovyavane-na-diplomaticheskite-si-predstavitelstva-/171716/7/97", "text": "Русия и Великобритания са постигнали договореност за постепенно възстановяване на състава на дипломатическите си представителства. За това съобщи в ефира на тв канала \"Россия-24\" посланикът на Русия в Обединеното кралство Александър Яковенко.  \"Постигнахме споразумение за това, че през януари ще започнем възстановяване на дипломатическия състав както в Москва, така и в Лондон. Не съм сигурен дали това ще обхване всички служители, но поне половината от състава на посолството ще бъде възстановена\", заяви той.  Яковенко оцени възстановяването на числеността на дипломатическите мисии като позивитва крачка във взаимоотношенията между двете страни, предава ТАСС.  Отношенията между Москва и Лондон рязко се влошиха след инцидента с опита за отравянето на бившия шпионин Сергей Скрипал и дъщеря му Юлия на 4 март в Солсбъри. Според версията на британската страна, те са били отровени с нервно-паралитичено вещество, което било разработено в Русия, заради което Лондон обвини Москва за участие в инцидента. Руската страна категорично отхвърли обвиненията, припомня ТАСС.  Без да представи никакви доказателства, Лондон изгони от страната 23 руски дипломати и обяви и други антируски мерки. В отговор Москва предприе резипрочни мерки, като изгони същия брой дипломати, както и реши да бъде закрито консулството на Великобритания в Санкт Петербург и да бъде прекратена дейността на Британския съвет в Русия.   ", "date": "2018.12.28", "title": "Москва и Лондон започват възстановяване на дипломатическите си представителства "}
{"url": "http://epicenter.bg/article/Tramp-zaplashi-da-zatvori-granitsata-s-Meksiko--dokato-ne-bade-finansirana-stenata-/171717/7/96", "text": "Държавният глава на САЩ Доналд Тръмп заплаши да затвори „изцяло“ южната граница на страната с Мексико, ако не бъдат удовлетворени исканията му за финансиране на стената срещу нелегалната миграция, предават AFP и Агенция \"Фокус\".  \"Ние ще бъдем принудени да затворим южната граница изцяло, ако демократите не ни дадат парите, за да завършим стената, а също и да променим смешните имиграционни закони, с които страната ни е обременена\", написа Тръмп в социалната мрежа „Туитър“. \r\n Тъй като се очаква частичното преустановяване на работата на правителството да продължи и след Нова година, Тръмп използва проверена стратегия за имиграцията, която през 2016 г. му помогна да влезе в Белия дом, коментира американското издание Washington Examiner.  Лидерът на Вашингтон разпали страховете от увеличаване на нивата на престъпност с предупреждения, че стената по границата с Мексико е необходима за спиране на потока от наркотици в страната, за борба с трафика на хора и с престъпната дейност.  Но преговорите за сключване на сделка за финансиране на стената пропаднаха, след като лидерите на Демократическата партия отхвърлиха искането на Тръмп за отпускането на пет милиарда долара за изграждане на стената и увериха, че нямат намерение да отстъпват по въпроса.  Сенатът и Камарата на представителите на САЩ не постигнаха компромис на заседанието от четвъртък, което означава, че частичното блокиране на работата на правителството ще продължи и през новата година.  Тръмп обаче обвини демократите за „запушването“ на работата на правителството и финализиране на проекта за „отчаяно“ необходимата стена по границата с Мексико. „Накарайте демократите най-накрая да разберат, че отчаяно се нуждаем от охрана на границите и стена на южната граница. Трябва да спрем наркотиците, трафика на хора, членовете на банди и престъпници да влизат в нашата страна”, написа американският президент в социалната мрежа „Туитър“.  Белият дом подчерта, че президентът няма да подпише мярка, която не включва финансиране за сигурността на границите. В изявление от четвъртък прессекретарят на Белия дом Сара Сандърс обвини демократите, че „открито са избрали да оставят нашето правителство блокирано, за да защитят нелегалните имигранти, а не американския народ“.  „Президентът даде ясно да се разбере, че всеки законопроект за финансиране на правителството трябва адекватно да осигурява средства за граничната сигурност, за да бъде спрян потокът от незаконни наркотици, престъпници, членове на банди, контрабандисти на деца и трафиканти на хора\" и да бъде осигурена защита на американския народ, подчерта още Сандърс.  ", "date": "2018.12.28", "title": "Тръмп заплаши да затвори границата с Мексико, докато не бъде финансирана стената "}
{"url": "http://epicenter.bg/article/Vulin-za-novite-mita-na-Prishtina--Ot-terorist-ne-se-stava-darzhavnik--ot-Kosovo-ne-se-pravi-darzhava-/171721/7/51", "text": "Министърът на отбраната на Сърбия Александър Вулин реагира остро на решението на властите в Прищина да въведат 100-процентови мита за вноса от Сърбия и на стоки от чуждестранни компании, което на практика означава цялостно блокиране на вноса от сръбска земя в най-младата държава на Балканите. Това съобщава електронното издание на белградския проправителствен вестник Informer, цитиран от Агенция \"Фокус\".  „От терорист не се става държавник, от Косово не се прави държава!“, бе коментарът на военния министър на Белград по повод решението на кабинета в Прищина.  Според съобщение на Министерството на отбраната Вулин е подчертал: „Сърбите имаме поговорка, която може да послужи на държавите, признали Косово, да разберат политиката на (премиера Рамуш) Харадинай – „Храни куче, да те лае“.  Властите в Прищина въведоха 100-процентни мита за вноса от Сърбия на стоки от чуждестранни компании, които имат заводи на територията на страната.   Решението е взето по предложение на министъра на търговията и промишлеността Ендрит Шаля. По данни на местни медии министърът е отправил предложение за еднакво третиране на стоките, внасяни в Косово от сръбска територия.  Преди повече от месец Прищина повиши до 100% митата за вноса на стоки, произведени в Сърбия и Босна и Херцеговина.  ", "date": "2018.12.28", "title": "Вулин за новите мита на Прищина: От терорист не се става държавник, от Косово не се прави държава!"}
{"url": "http://epicenter.bg/article/Hashim-Tachi-podpisa-zakonite-za-sazdavane-na-armiya-na-Kosovo-/171725/7/51", "text": "На специална церемония в Президентствто в Прищина държавният глава на най-младата държава на Балканите Хашим Тачи подписа трите закона за трансформация на Косовските сили за сигурност (КСС) в армия, предават RTK Live и Агенция \"Фокус\".  „Бих искал да благодаря на международните поддръжници, на САЩ и на останалите съюзници, за този важен ден на формализиране на армията на Косово чрез обнародването на Закона за Министерството на отбраната, одобрен от парламента на Косово на 14 декември 2018 г. и получен от Службата на президента на Република Косово на 26 декември 2018 г. Настоящият указ влиза в сила от датата на подписването му. Още веднъж поздравявам армията на Косово\", заяви Тачи в речта си на церемонията в Прищина.  ", "date": "2018.12.28", "title": "Хашим Тачи подписа законите за създаване на армия на Косово "}
{"url": "http://epicenter.bg/article/Zalozhnicheska-kriza-v-Chehiya---vaorazhen-mazh-napadna-banka-/171735/7/0", "text": "Заложническа криза с положителен край в Чехия. Млад мъж нахлу в банка в град Прибрам (на около 60 км от Прага) и взе 8 души за заложници.  Драмата започна около 14:30 местно време. В 17 часа полицията нахлу в банката и успя да задържи похитителя и да освободи всички заложници – невредими, предаде Канал 3.  Мъжът е бил въоръжен с пистолет, като полицаите са категорични, че оръжието е било истинско. Самоличността му вече е известна, но не се съобщава нищо повече от това, че той е на 28 години.  Все още изясняват мотивите за престъплението. Със сигурност не става въпрос за грабеж, а младият мъж просто е искал да привлече внимание. По време на преговорите с него той неколкократно е заявил, че не иска да нарани никого. Освен това обяснил, че иска да подаде наказателна жалба – срещу кого, засега предстои да се изяснява.  Мястото на похищението бързо се изпълни с всякакви полицейски части, като през цялото време над банката летеше хеликоптер. Според шефа на местната полиция всички заложници са изведени невредими – става въпрос за шестима клиенти и двама служители на банката.  До положителната развръзка се е стигнало и благодарение на преговарящите, като похитителят в крайна сметка сам се е предал.  ", "date": "2018.12.28", "title": "Заложническа криза в Чехия - въоръжен мъж нападна банка "}
{"url": "http://epicenter.bg/article/Karvav-ad-kray-piramidite-v-Egipet---vzriviha-avtobus-s-turisti-/171737/7/0", "text": "Туристически автобус е взривен близо до пирамидите в Гиза. Това съобщи телевизионният канал \"Sky News - Arabia\", предаде Канал 3.  Според телевизионният канал има мъртви и ранени. По първоначална информация са загинали двама души – туристи, а 12 са ранени, съобщават от египетското министерство на вътрешните работи. Десетима от ранените са туристи, а останалите двама са шофьорът и представител на местна туристическа фирма, които са египтяни.  Автобусът е атакуван със самоделно взривно устройство, което било скрито до стена на улица в Кайро, през която преминавало превозното средство.  От родното Министерство на външните работи вече са отправили запитване до властите в Египет дали във въпросния автобус е имало български граждани.  Първоначалните данни в медиите сочат, че туристите в автобуса са от източноазиатска страна, като за момента се споменават Китай и Виетнам.  ", "date": "2018.12.28", "title": "Кървав ад край пирамидите в Египет - взривиха автобус с туристи "}
{"url": "http://epicenter.bg/article/Die-Welt--Novoto-svrahzvukovo-orazhie-na-Rusiya-predizvikva-panika-v-SASht--VIDEO-/171740/7/0", "text": "Със своето ново свръхзвуково оръжие руският лидер Владимир Путин \"предизвика паника в САЩ\". Руският комплекс \"Авангард\" накара американските военни да нервничат, понеже не разполагат с адекванти средства за отбрана срещу подобен вид въоръжение, пише авторитетното германско издание Die Welt, цитирано от RT.  Според руския президент успешният пуск на ракети от комплекса \"Авангард\" със свръхзвуков планиращ крилат боен блок е \"новогодишен\" подарък за руснаците. А американските военни, които \"до ден-днешен не разполагат\" със средства за отбрана, са принудени да нервничат, отбелязва авторът на статията Герхард Хегман.  На свой ред, военните експерти в САЩ и Европа направо \"бият тревога\", пише журналистът от Die Welt.  \"Владимир Путин твърди, че в близките десетилетия в света няма да се появи система за противовъздушна отбрана, способна да прехваща новите руски свръхзвукови ракети. Съединените щати, обаче, не са склонни да се примирят с това и да седят със скръстени ръце. Те са повече от разтревожени\", подчертава Хегман.  В момента САЩ действат \"под натиск\", продължава авторът. Така например, в началото на ноември Пентагонът стартира програма по създаването на комплекс за прехващане на свръхзвуково оръжие под названието Glide-Breaker-Programm и обяви спешен търг за предприятията от отбранителната промишленост. От тях се очакват предложения за това \"как може да изглежда една система за противовъздушна отбрана за прехващане на ракети със свръхзвуков планиращ крилат боен блок в най-високите слоеве на атмосферата\", уточнява Хегман.  Крайно високата скорост и маневреност на ракетите от руския свръхзвуков комплекс \"Авангард\", обаче, не представлява най-голямата опасност за военните в САЩ. Сложността за Пентагона се състои в това, че трябва да бъдат създадени условия за откриването и точното следене на траекторията на полета на ракетите, доколкото обсегът на съществуващите американски военни радари не е достатъчен, отбелязва германският журналист.  \"Те трябва \"да виждат\" не на стотици, а на хиляди километри разстояние\", заяви само преди две седмици главният инженер на Пентагона и бивш шеф на НАС Майкъл Грифин. Според него проблемът се усложнява от необятните простори на западната част на Тихия океан и недостатъчното количество острови, на които могат да бъдат изградени радиолокационни станции.  \"Не съществуват толкова много места, на които могат да бъдат разположени радиолокационни установки. И дори да бъдат намерени някакви, те първи ще станат цели за атаките на противника\", отбелязва Грифин.   ", "date": "2018.12.28", "title": "Die Welt: Новото свръхзвуково оръжие на Русия предизвиква паника в САЩ (ВИДЕО)"}
{"url": "http://epicenter.bg/article/Novoto-izdanie-na-fantastichniya-roman-na-Lyuben-Dilov-beshe-predstaveno-ofitsialno-na-Koleda/171693/6/0", "text": "Традиционно в навечерието на Нова година издателство „Ентусиаст“ представи още един том от поредицата със събрани съчинения на Любен Дилов. Събитието се състоя на 27 декември в Книжен център „Гринуич“ и беше посветено на романите „Звездните приключения на Нуми и Ники“ и продължението „До Райската планета и назад“, които излизат заедно отново за първи път след над 20 години. „Нуми и Ники“ е том V от една поредица, с която от „Ентусиаст“ много се гордеем, и с нетърпение очакваме да разберем коя ще бъде следващата книга в серията“, сподели издателят Виктория Бисерова. „Чувството за хумор и иронията, които можем да намерим в книгите на Любен Дилов, не остаряват. Затова тези творби са непреходни и се надявам да бъдат прочетени от много млади хора“, каза още Бисерова. „Много необикновен сюжет в много необикновена книга“, заяви Любен Дилов-син. „Старши е направил един прекрасен тийнейджърски роман за опита да разберем другия, който е много различен. И това е свръхактуална тема днес, когато сме затрупани с другости, които ни се представят за заплашителни. Тази линия е максимално запълнена със смешни ситуации и философски провокации – всичко в арсенала на Старши. С всеки прочит се откриват нови и нови мини на смисъл, които гръмват по особено забавен начин.“ Дилов-син сподели с публиката, че когато преди 1 година започва преговори с американска кинокомпания за филмиране на „Нуми и Ники“, научава, че само в Украйна книгата има тираж от 1 милион за последните 20 години. „След кратко проучване разбрахме, че още толкова са излезли в Молдова, Беларус и особено в Русия. Затова със сестра ми бяхме обявени за горди наследници на един от най-крадените и издавани пиратски текстове.“ „Спомням си, че баща ми много се гордееше с тази книга и много я ценеше, защото смяташе, че сравнително малко книги се пишат за тази възраст“, сподели Маргарита Дилова. „Това е фантастичен роман за деца и подобни на тях същества, което, предполагам, не трябва да се разбира като вдетинени възрастни“, допълни с чувство за хумор тя. Любен Дилов-син повдигна темата за мини-скандала, който съпътства излизането на книгата. Той е свързан с нейната корица, чиято визия не беше приета от хората, които си спомнят романа от детството си с тогавашните ѝ наивистични илюстрации. „Хората не си дават сметка, че модерните тийнове растат в друга визуална среда, и най-малкото, което можем да направим, е да направим реверанс към нея, осъвременявайки героите“, каза Дилов. Гости на събитието бяха Владимир Тодоров и Чавдар Гюзелев – художниците на цялата поредица със събрани съчинения на Любен Дилов – Онник Каранфилян, Еленко Ангелов и много други представители на софийските артистични среди.", "date": "2018.12.28", "title": "Новото издание на фантастичния роман на Любен Дилов беше представено официално на Коледа"}
{"url": "http://epicenter.bg/article/Amos-Oz--izraelskiyat-Tolstoy--pochina-na-79-godini/171732/6/0", "text": "Израелският писател Амос Оз почина от рак на 79-годишна възраст, съобщи Ройтерс.  Той е автор на повече от 18 книги и над 450 есета, преведени на над 40 езика.  Големият му пробив в литературата, който го прави световно известен, е „История за любов и мрак“.  Други негови бестселъри, някои от които са издадени и на български език са \"Черната кутия\", \"Познание за жена\", \"Юда\", \"Как да излекуваме фанатик\" и др.  Амос Оз е роден през 1939 г. Истинското му име е Амос Клаузнер. Фамилията Оз е псевдоним. Следва философия и литература в Еврейския университет в Йерусалим (1960 г. - 1963 г.). Наричан е още еврейския Толстой. Известен е и със своята обществена ангажираност. През 1967 г. участва в шестдневната война в синай и във войната от Йом кипур от 1973 г. Един от основателите на антивоенното движение „Мир сега“.  В последните години е един от най-често спряганите номинации за Нобелова награда за литература, но така и не я получи приживе.  Дъщеря му Фаня Оз-Залцбургер също съобщи за смъртта на своя баща в Туитър: „Обичаният ми баща почина от рак. Смъртта дойде спокойно в съня му, докато бе заобиколен от своите близки.(..) Благодаря на всички, които го обичаха.“", "date": "2018.12.28", "title": "Амос Оз, израелският Толстой, почина на 79 години"}
{"url": "http://epicenter.bg/article/Mirela-Kostadinova--Elin-Pelin-ne-izpival-poveche-ot-tri-chashi-vino--no-pushel-mnogo/171694/11/105", "text": "  „Елин Пелин пиеше много малко бира и вино, а ракия в съвсем редки случаи, и то само сливова. На гроздовата ракия не можеше да търпи миризмата. Обичаше – когато е помръзнал или много изморен – да изпие чаша коняк“, разказва в спомените си „Завръщане“ Змей Горянин.   Двамата приятели често сядат на трапези в ресторанти, локали, банкети и тържества. Но авторът на „Гераците“ винаги знае мярката, която сам си е установил. Никой не можел да го накара да я изостави. На обяд почти никога не пиел аператив, както се правело по онова време от интелигенцията.   „На вечеря у тях пиехме вино само в празнични дни или когато имаше някакво особено лакомство (някой рядък дивеч). Тогава се отпушваше една бутилка от 750 грама вино и – ако я пресушавахме – когато си тръгнехме, Пелин идваше да ни изпрати, за да се поразведри“ - спомня си Змеят.   Когато често вечерят двамата приятели със семействата си в някоя кръчма изпивали заедно само половин литър вино. Пелинко не допивал обикновено последната чаша. А когато писателят имал добро настроение поръчвал още 200 грама. Най-често посещаваните кръчми били „Дълбок зимник“ и „Под липите“.   Змей Горянин и Елин Пелин са си създали традиция веднъж седмично да се хранят само двамата извън домовете си. Понякога с тях са и общи приятели. Ходят в „Червен рак“ и „Сердика“ на бул. „Дондуков“. Или пък в „Ашингер“ на „Раковски“.   „Никога не съм виждал Елин Пелин да изпие повече от три чаши вино – и третата пиеше бавно и продължително, когато бивахме някъде в тесен приятелски кръг и трябваше да седим до по-късно“, пише Змей Горянин.   Често го упреквали в гуляйджийство, но истината е, че той никога не прекалявал. Имал просто желание да прекара няколко часа сред забавни, весели и хубави хора. Със Змея ходят в приятеля си Владимир Цанов на гости, a там не се внасяли спиртни напитки.   Елин Пелин още от дете бил отвратен от пиянството. Бил много малък, четири- пет годишен, когато на улицата чул викове. Отишъл да види какво става. Насред пътя лежал мъж, правил отчаени опити да стане, но не го държели краката. Махленските деца му се подигравали и смеели. Човекът ругаел и се заканвал. От другия край на улицата се задала слабичка, съсухрена жена, облечена бедно. Мълчаливо тя помогнала на пияния да стане. Подкрепила го с ръка и го отвела към дома му.   Йото Варажията, баща на писателя, го повел за ръката и му разказал за вредата от алкохола. Когата малкият Димитър го запитал от какво е паднал този селянин и защо му се присмиват децата, баща му разказал покъртителна история, която дълги години го вълнувала. Каква е тази история, не се знае. „Оттогава не обичам пиянските работи и макар сега да знам, че алкохоликът е човек болен и че трябва да го съжаляваме, а не да го порицаваме, пак избягвам да дружа с такива хора… не ги осъждам, но ми е неприятно да бъда в компанията им“.   Дори по време на „Българан“, когато се събират в „Средна гора“ нямало гуляи, а „празници на веселата младост“. Пеели се възторжени песни, ехтял е жизнерадостен смях. На масата на българановците имало черни бутилки с вино, които често изпращали от другите маси почитатели на веселбите, но виното не е опивало никого до обезличаване. „Такива бяха нашите гуляи по времето на „Българан“. Е, случвало се е някой от компанията и да попрекали с пиенето, ама с мене не се е случвало! Един път, като че ли се бях понапил, но веднага изтрезнях, защото видях Ц. Т. (художникът проф. Цено Тодоров), който ужасно се беше напил! Не знам по какъв повод бяхме пили повече, но той беше толкова много пиян, че аз се уплаших и мигновено се оправих!... А знаеш ли, че от нея нощ Ц. не кусва никакво питие! Отказа се да пие и боза. Чел някъде, че тя съдържала алкохол и се отказал и от нея.“ - разказва Елин Пелин пред Змея.   Писателят, обаче пуши много. По две, а понякога повече от две кутии цигари на ден. След обилен обяд или вечеря пали някоя малка пура. Лула не пуши, нито ползва цигаре. „Лулата и цигарето се напълват с катрани и ужасно миришат! Не на тютюн, а на нещо друго, кой знае какво – но ми е много противно! Аз, като бяха на мода лулите, си бях купил една много хубава и скъпа лула, но не можах да се науча да пуша с нея. Само заради противната миризма на катрана… Понякога в кафенето Белковски като вземе да си чисти цигарето, аз си намирам работа и излизам“. Той никога не пуши на улицата. Не си взема от чужда кутия с цигари. Не пали цигара след цигара. Не разговаря с цигара в уста. Винаги си иска пепелник. „Аз, Змейо, повече пушех с ръцете си. Повече ръцете ми бяха свикнали да държат цигара. Толкова години съм пушил, наистина, но никога не съм поемал дима, никога не съм го вдишвал. Разбра ли защо ми беше по-леко да се откажа от пушене? Организмът ми не беше толкова свикнал с него.“   Наистина всички около Елин Пелин са изненадани, когато през 1940 г. той отказва цигарите. Не вярват, че той ще надвие тази си страст. Още първата му книга е кръстена от Александър Божинов „Пепел от цигарата ми“. На всики карикатури Пелинко е с цигара. Защо спира цигарите? Синът му Боби тъкмо завършил гимназия. „От пушенето няма никаква полза…Аз толкова години съм пушил, та я знам тази работа най-добре…“. Дали е убедил момчето си – не се знае. Но до края на живота си той не се докоснал до тютюна.     През 1940 г. той отказва цигарите и до края на живота си не запалва. „От пушенето няма никаква полза…Аз толкова години съм пушил, та я знам тази работа най-добре…“, казал писателят на сина си Боби  ", "date": "2018.12.28", "title": "Мирела Костадинова: Елин Пелин не изпивал повече от три чаши вино, но пушел много"}
{"url": "http://epicenter.bg/article/tets/171702/11/34", "text": "    - За съжаление, аварията беше наистина много сериозна и невъзможна за предвиждане. Според заключенията на Министерството на енергетиката възникналият в средата на месец февруари пожар бе предизвикан от късо съединение на кабел, който е засегнал и други близко разположени до него. Повредените кабели доведоха до прекъсване на електрозахранването към основни съоръжения в Дружеството. За съжаление, докато установим и отстраним повредата се наложи да работим на природен газ, което не позволява на съоръженията в Централата да достигнат необходимата топлинна мощност, каквато получаваме, произвеждайки енергия от въглища.   Поради тази причина няколко дни подавахме топлинна енергия с понижени температурни параметри, което за съжаление беше усетено на територията на града. Според моята оценка успяхме да се справим с тази тежка авария за сравнително кратък период. За пример мога да дам софийската топлофикация, която при подобен проблем излезе от строя за 3 месеца. Радваме се, че успяхме все пак да не спираме изцяло топлоснабдяването в града, макар и в по-ниски градуси, нашите абонати все пак имаха топлина в домовете си. Благодарение на газовия ни резервен котел успяхме да подаваме енергия по топлопроводите, което не позволи тяхното замръзване, защото ако го бяхме допуснали, нямаше да можем да ги възстановим по никакъв начин.  Тази авария ни научи на много и благодарение на нея започнахме да инвестираме повече на места, на които допреди това не бяхме обръщали сериозно внимание, което отчитаме като наш пропуск. Непрекъснато инвестираме в обновяване на оборудването и постепенно компютъризиране на всички процеси. От скоро контролът на електросистемите на Дружеството се извършва цифрово, а не аналогово.    - Не, осъществихме и ремонтните дейности по нашата ремонтна програма и през лятото ремонтирахме много агрегати и възли по котлите. Преработихме и системите за подаване на въглища към 5 парогенератор, което ни улеснява в студените дни, когато въглищата са по-мокри.    - В момента довършваме ремонтните дейности по възстановяването на прикачващата помпена станция. Очакваме да ни бъдат доставени последните елементи и с пускането и през началото на следващата година абонатите ще усетят чувствително подобрение на отоплението в жилищата си.    - Социалното напрежение беше отновно изкуствено изострено. Основната причина да внедряваме алтернативни на основното горива в производствената дейност на „Топлофикация Перник“ АД е фактът, че производството на електро- и топлоенергия става все по-скъпо и се нуждаем от по-евтини заместители на въглищата. Другата причина е фактът, че Европейският съюз непрекъснато оказва натиск върху енергийния сектор, за да се намали използването на въглища. В тази връзка за да подобрим екологията на Дружеството и едновременно с това да намалим депонирането на отпадъци в района, решихме да започнем да горим т.нар. RDF в производството на енергия.  Получихме нападки, че нямаме разрешителни за горенето на този тип отпадъци, които не са верни. „Топлофикация Перник“ АД гори само това, което и е разрешено с комплексното разрешително, а за всички свои планове уведомява преждевременно институциите, осъществяващи надзор на изпусканите емисии – ИАОС-София и РИОС – Перник.  На комините на ТЕЦ „Република“ е монтирано устройство, което в реално време следи стойностите на активните газове във въздуха.  Хората трябва да са информирани за предимствата на горенето на RDF в сравнение с въглищата. Държа да обясня, че горивото от сепарирани отпадъци е значително по-калорично. 1 тон RDF замества почти 2 тона въглища. Количествата пепел и твърд остатък след изгарянето му са много по-малки в сравнение с основното ни гориво. Процесът на горене се осъществява при температура от над 850 градуса, която води до разграждане на вредните хлор и флуор, остатъчните газове минават през сероочистващата инсталация т.е. при горенето на RDF от комините на Топлофикация Перник няма да излиза нищо, което да е по-вредно от това, което излиза, ако използваме само въглища.    - Годината беше изключително трудна и напрегната за нас, изпълнена с много проблеми, но благодарение на усилената ни работа смятаме, че е успешна.  Успяхме да извършим ремонтни дейности, които със сигурност ще окажат положително влияние на качеството на предлаганите от нас услуги.    - Следващата година предвиждаме отново голям ремонт в основния топлоизточник, който трябва да доведе до чувствително намаляване на аварийността и осезаемо подобряване на качеството на топлоснабдяването.  В края на годината доставихме всички необходими тръби за подмяна на шламопроводите и веднага след настъпването на първите по-топли дни и разтапянето на снега ще стартираме подмяната.  Както споменах, в началото на годината ще завършим и прикачващата помпена станция, която също ще подобри качеството на топлоподаването. ", "date": "2018.12.28", "title": "Напрегната, но успешна година отчита изпълнителният директор на „Топлофикация Перник“ АД"}
{"url": "http://epicenter.bg/article/Valeriya-Veleva--DOST-se-razpada--Mestan-priklyuchi--Tova-mozhe-da-e-dobrata-politicheska-novina-za-2018/171708/11/0", "text": "  Това може да бъде добрата политическа новина за отиващата си 2018-а.  Точно три години след като Лютви Местан заведе на святото за ДПС място - паметника на \"Тюркян чешма\" в с. Могиляне - турския посланик Сюлейман Гьокче, за да демонстрира на чий гръб се осланя, дойде изненадващата новина, че 30 души от ръководството на ДОСТ напускат партията.  В изпратено до медиите писмо те обясняват причините за тази крайна мярка.   се казва в позицията.  Под този текст-обвинение стоят подписите на трима зам.-председатели на ДОСТ: Хюсеин Хафъзов, Шабанали Ахмед и Айдоан Али - едни от най-приближените на Местан, петима от 11-те членове на тясното партийно ръководство и още две дузини ръководни кадри на различно ниво. Общо 30 души - областни и общински председатели на партията и членове на изпълнителния и националния съвет на формацията!  , онези, които напуснаха в предишния парламент ДПС и парламентарната му група заедно с Местан. Сред обърналите гръб на отцепника от ДПС има и изселници от Турция - членове на партията.  Още след изборите стана ясно, че Въпреки че на изборите успя да откъсне 100 000 гласа от ДПС, Местан не стана лидер, не израстна като водач, остана си \"назначен\" - първо от Доган, после от Ердоган - и когато те свалиха доверието си от него, се е оказа, че е Никой.    Зад сухата политическа статистика днес стоят човешки съдби, които Местан заложи преди три години и проигра по най-безкрупулен начин.   инструмент за реванш на неоосманизма в ръцете на един самовлюбен политик. . Тази драма мина през душите на много български мюсюлмани, които бяха разкъсвани в последните години между живота си тук и близките си там.      особено в Южна България, и издълба болезнени разделителни линии в живота им.  \", казва кметът на Кирково Шинаси Сюлейман за раната, която още гори при тях. Дотам се стигна в разделението, че брат с брата не си говори, син с баща - също, защото единият е с едно мислене, другият - с друго.     Тази драма дълго ще тлее в душите на хората, измамени от поредния политически брокер.    , в които пред очите ни чужди посланици, чужди министри, емисари на чужди служби надуваха балона ДОСТ. Нещо повече, държавата се дистанцира от този процес на брутален ислямизъм.   на учредителното събрание на ДОСТ, което започна на арабски език с цитати от Корана и с участието на имами. Въпреки скандалното учредяване съдът пусна партия ДОСТ на политическата сцена. Прокуратурата си затвори очите и не отне регистрацията на ДОСТ след провокативното и постоянно участие на посланик Гьокче в партийните ѝ дела.   да изгони турския първи дипломат след намесата му във вътрешните дела на страната и нарушаване на Виенската конвенция.  , тънки партийни сметки и огромно държавническо нехайство. Властите се стреснаха и се задействаха малко преди изборите, когато усетиха как навлизат финансовите потоци на Едроган за купуване на гласове. Взеха на въоръжение и патриотичната тема, и загрижеността за „дестабилизацията на държавата“. ДАНС, МВР, служби и президент си влязоха в задълженията.   Въпреки щедрото ѝ финансиране отвън и жестокия натиск в регионите!  . И владетелят на Босфора свали доверието си от него. Това беше намекнато по време на една от срещите на четири очи между Борисов и турския президент преди година.  . Животът на Местан загуби блясъка си. Вече никой не го кани в турското посолство. Седи си с в една кръчма в Момчилград и ако намери авери за белот - времето му минава по-бързо.  с настояване за смяната му на партийния връх. Той не се отказа.   В последните месеци Хюсеин Хафъзов, Шабанали Ахмед и Айдоан Али са бойкотирали заседанията на ръководството в знак за несъгласие с политиката на Местан. Окончателното им решение за раздялата идва след драматични разговори с лидера на ДОСТ, по време на които станало ясно, че той няма намерение да промени стила си на ръководство на партията.  Преди два дни, на 26 декември Местан се появи на \"Тюркян чешма\" с дузина авери и два автобуса от Турция - нямаше и сто човека. Толкоз! Нямаше знамена, нямаше възторзи, нямаше кой да го прегръща, нямаше и охрана, която да го пази.  , беше краткият коментар на председателя на ДПС Мустафа Карадайъ за разпада на поредната дублетна партия у нас.    Демонстрирането на връзка и подкрепа от страна на Турция за ДОСТ се оказа най-големият препъни камък. . В смесените региони на български граждани са били предлагани бизнес и заплати, за да се запишат в ДОСТ, били са изнудвани с роднините им в чужбина, ако откажат.  Това са били драматични моменти, изпитание за стоицизма, за силата на духа и за родолюбието. Не е клише! Внушението, че зад ДОСТ стои турската държава и лично нейното ръководството, беше натрапчиво, дразнещо и отблъскващо, защото цялата идея беше конюнктурно замислена.  И са останали лоялни не към ДПС, а към българската държава.   Въпросът е принципен - трябва да имаме нулева толерантност към всеки политически проект, който се афишира и разчита на нечия външна подкрепа, без значение каква е. Българската политика трябва да се прави от български граждани за български граждани, независимо от техния произход или религиозна принадлежност. И още нещо - геополитически Местан не уцели ваксата. След стоплените отношения между Путин и Ердоган, той стана излишен, непотребен.   Защото и тук, и там не обичат предателите.   Сега остава да не допуснем на негово място да се пръкне нова политическа инфекция със същата формула. Защото, когато има кой да се продаде, винаги ще се намери някой да го купи.  ", "date": "2018.12.28", "title": "Валерия Велева: ДОСТ се разпада. Местан приключи! Това може да е добрата политическа новина за 2018"}
{"url": "http://epicenter.bg/article/Svatba--1-v-biznesa-za-2019--Prof--Nikolay-Valkanov-predlozhi-brak-na-priyatelkata-si-Rumyana/171666/4/0", "text": "Председателят на Българска минно-геоложка камара и председател на съвета на директорите на \"Минстрой холдинг\" проф. д.т.н.инж. Николай Вълканов предложи брак на дългогодишната си приятелка Румяна Георгиева. Това е споделил бизнесменът пред Economic.bg.   Събитието се е случило навръх светлия празник Рождество Христово. „Избрах да ѝ предложа брак на този ден заради неговата символика и заради значението, което има за християнското семейство. За мен семейството е най-важно“, каза Вълканов.   Той добави още, че цялото им семейството е много развълнувано от новината. Вълканов неведнъж е споделял, че се разбира много добре с приятелката си и тя му помага и в живота, и в бизнеса.   Румяна Георгиева е сред най-големите търговци на ток у нас, опитен и уважаван енергиен експерт. ", "date": "2018.12.28", "title": "Сватба №1 в бизнеса за 2019: Проф. Николай Вълканов предложи брак на приятелката си Румяна"}
{"url": "http://epicenter.bg/article/API-i-Stolichna-obshtina-obsazhdat-vavezhdaneto-na-patna-taksa-za-Severnata-tangenta/171667/4/0", "text": "Агенция „Пътна инфраструктура\" и Столичната община ще обсъдят въвеждането на пътни такси за ползването на Северната скоростна тангента. Предстои да бъде уточнено дали шофьорите на леки автомобили, ползващи тангентата за бърза връзка между северозападните и югоизточните квартали на столицата, ще трябва да имат винетка.   Според пътната агенция по Северната тангента се осъществява транзитния трафик от автомагистралите „Хемус\", „Тракия\", „Струма\" и се дължат пътни такси.   От общината настояват, че жителите на столицата не би трябвало да плащат за преминаването през високоскоростния път, защото е в рамките на града.", "date": "2018.12.28", "title": "АПИ и Столична община обсъждат въвеждането на пътна такса за Северната тангента"}
{"url": "http://epicenter.bg/article/OKONChATELNO--Skok-na-tsenata-na-vodata-i-prirodniya-gaz/171687/4/0", "text": ".   Комисията продължава с обсъждането с колко да поскъпне питейната вода. Очаква се в 27 населени места цената да е по-висока с между 5 и 25 стотинки, съобщи Нова телевизия.   . Това съобщиха от пресцентъра на КЕВР.    В утвърдената цена на природния газ от 44,80 лв./MWh лв. (без акциз и ДДС) са включени компонента „цена на природния газ на входа на газопреносните мрежи“ в размер на 44,08 лв./MWh, компонента за дейността „обществена доставка“ по чл. 17, ал. 6 от НРЦПГ в размер на 0,59 лв./MWh и компонента за компенсиране на разходи, произтичащи от наложени задължения към обществото по чл. 11а, ал. 2 от НРЦПГ от 0,13 лв./MWh, покриваща разходите на \"Булгаргаз\" ЕАД за съхранение на количества в газохранилището Чирен в изпълнение на задължения по Плана за действие при извънредни ситуации, съгласно Регламент на ЕС № 994/2010.   .   Компонентата „цена на природния газ на входа на газопреносните мрежи“ се образува от обществения доставчик като среднопретеглена стойност при отчитане на последно заявените прогнозни количества природен газ от внос за вътрешния пазар, от местни добивни предприятия и от запаси природен газ с цел продажба през следващия период, условията по договорите за доставка и за достъп и пренос на природен газ до българската граница и осреднен валутен курс на Българската народна банка на лева спрямо чуждестранната валута, в която се заплаща внасяният в страната природен газ за период от четиридесет и пет дни, предхождащи месеца на внасяне на предложението за утвърждаване на цени и при отчитане движението на цената на петрола и на алтернативните на природния газ горива на световните пазари за последните 9 месеца.   В правомощията на КЕВР е да установи единствено дали заявлението на обществения доставчик \"Булгаргаз\" ЕАД отговаря на изискванията на Наредба № 2 за определяне цените на природния газ и на договора за доставка между \"Булгаргаз\" ЕАД и ООО \"Газпром Експорт\".     Промяната на цената на природния газ няма да се отрази на цените на топлинната енергия.     Решението на КЕВР за утвърждаване на цената на природния газ за І-то тримесечие на 2019 г. е публикувано на интернет страницата на регулатора.     . Това съобщиха от пресцентъра на КЕВР.   В съответствие с действащата законова и подзаконова уредба, в края на всяка календарна година Комисията е нормативно задължена да актуализира утвърдените с 5-годишните бизнес планове на ВиК дружествата цени на услуги за всяка следваща година.    Съгласно нормативните изисквания, актуализацията на цените се извършва на основата на одобрената с бизнес плановете цена на услугите за 2019 г., с отчитане на размера на натрупана инфлация и прилагане на индивидуален коефициент за ефективност за всяко едно дружество.   Преди КЕВР да стартира процедурата по разглеждане на всеки бизнес план, той задължително трябва предварително да бъде одобрен от съответната областна Асоциация по ВиК, в която членуват всички кметове на общини в областта. С приемането на бизнес плановете ВиК дружествата и Асоциациите по ВиК са поели изпълнението на конкретни ангажименти в рамките на петгодишния регулаторен период – подобряване на качеството на услугите чрез нови инвестиции, намаляване на загубите на вода, повишаване на ефективността и управлението.     Във връзка с решението за актуализиране на цените на ВиК услугите за 2019 г. Комисията спази стриктно предвидената законова процедура. На 17.12.2018 г. беше проведено открито заседание за обсъждане на доклад на работната група, в което участваха ВиК дружества от цялата страна, Омбудсмана на Република България, представители на местни власти и областни управи, синдикати, неправителствени, обществени и граждански организации.   По всяко едно направено предложение и изразено становище от участници в откритото заседание, регулаторът дава мотивиран отговор в приетото днес решение за изменение на услугите на ВиК дружествата за 2019 г.    След третата година на 5-годишния регулаторен период, съгласно законовите изисквания, Комисията задължително ще проведе цялостен регулаторен преглед на изпълнението на поетите ангажименти от ВиК дружествата – постигнат размер на заявените инвестиции и показателите за качество на услугите, намаляване на загубите по мрежата и др.   ", "date": "2018.12.28", "title": "Окончателно: Скок на цената на водата и природния газ"}
{"url": "http://epicenter.bg/article/Doncho-Barbalov--Vinetki-za-severnata-chast-na-okolovrastniya-pat-nyama-da-se-iziskvat/171698/4/0", "text": " Това каза по време на брифинг зам.-кметът на София Дончо, предаде агенция „Фокус“.   „Проведохме разговор от гледна точка на напрежението, което възникна в някои райони на града.  “, коментира той.   Относно обсъждането, дали да се въведе пътна такса за ползването на Северната скоростна тангента, която е свързваща пътна артерия за транзитния трафик от автомагистралите „Хемус“, „Тракия“, „Струма“ и ГКПП \"Калотина\", той отговори:        Това каза Антон Антонов - директор на Националното ТОЛ управление в Агенция „Пътна инфраструктура“, във връзка с това дали софиянци ще заплащат пътна такси за ползването на Северната скоростна тангента.   „Конкретно за срокове –  .   На въпрос ще успеят ли до края на януари да приемат законова промяна за републиканските пътища, според която чертите на общините да излязат от винетната система, Антон Антонов коментира, че такова решение трябва да се обсъди като цяло.    допълни той.     На въпрос дали може да се направи  , да не се проверяват водачите, Антон Антонов заяви: „Днес водихме този разговор и продължаваме в първите работни дни на 2019 г. Обмисляме този вариант с толеранса.     . Това каза на брифинг кметът на район „Нови Искър” Даниела Райчева, във връзка с това дали софиянци ще заплащат пътна такси за ползването на Северната скоростна тангента.   „Положителното на работната среща между Столична община и АПИ е добрият диалог, който постигнахме. И   Така че на този етап съм удовлетворена и вярвам, че заедно ще решим проблема“, заяви Райчева.   Попитана дали до 2 януари, когато ще се проведе следващата работна среща, хората, които тръгват от Нови Искър за София, трябва да си купуват винетка, Райчева отговори:  . А за всичките други участъците от Околовръстното шосе това, което сме решили с АПИ, е, че няма да се заплаща винентна такса и съответно там няма да се осъществява контрол за винетка.   “.   Райчева посочи, че остава чисто законово да се реши как трасето на Северна скоростна тангента да бъде освободено от тази такса.  ", "date": "2018.12.28", "title": "Дончо Барбалов: Винетки за северната част на околовръстния път няма да се изискват"}
{"url": "http://epicenter.bg/article/API-startira-obshtestvena-porachka-za-tehnicheski-proekti-pri-remonta-na-107-km-patishta/171723/4/0", "text": "Агенция „Пътна инфраструктура“ стартира тръжна процедура за изработването на технически проекти при основния ремонт на 107 км републикански пътища. Това съобщиха от Агенция „Пътна инфраструктура“.   Въз основа на проектите, които ще бъдат направени, след това ще се рехабилитират близо 78 км от пътя Севлиево - Омуртаг, над 11 км от пътя Генерал Тошево – с. Лозница и близо 18 км от пътя с. Захари Стояново - с. Дуранкулак. Общата индикативна стойност на поръчката за изработването на техническите проекти е над 1,3 млн. лв. без ДДС и средствата са от бюджета на АПИ.   Обществената поръчка е в 5 обособени позиции:   - Обособена позиция № 1: път I-4 Севлиево - Велико Търново-Омуртаг от км 101+550 до км 126+667, обща дължина 25,117 км. Индикативната стойност е 350 хил. лв. без ДДС;   - Обособена позиция № 2: път Път I-4 Севлиево-Велико Търново-Омуртаг от км 129+667 до км 134+000 и от км 137+967 до км 157+697, обща дължина 24,063 км. Индикативната стойност е 320 хил. лв. без ДДС;   - Обособена позиция № 3: път I-4 Севлиево-Велико Търново-Омуртаг от км 157+697 до км 186+100, обща дължина 28,403 км. Индикативната стойност е 375 хил. лв. без ДДС;   - Обособена позиция № 4: път III-2903 „гр. Генерал Тошево - с. Къпиново – с. Изворово – с. Красен – с. Росица – с. Лозница“ от км 0 +000 до км 11 +770, обща дължина 11,7 км. Индикативната стойност е 105 хил. лв. без ДДС;   - Обособена позиция № 5: път III-2904 „с. Захари Стояново- с. Дуранкулак“ от 0+000 до км 17+772, обща дължина 17,772 км. Индикативната стойност е 160 хил. лв. без ДДС.   Бъдещите изпълнители ще извършат инженерно-геоложки проучвания и геодезически замервания, конструктивно обследване на съоръженията и ще изготвят технически проекти за основен ремонт на пътните отсечки.   С изработените проекти ще бъдат уточнени необходимите ремонтни дейности и тяхната индикативна стойност.  ", "date": "2018.12.28", "title": "АПИ стартира обществена поръчка за технически проекти при ремонта на 107 км пътища"}
{"url": "http://epicenter.bg/article/Nov-sluchay-na-afrikanska-chuma-pri-diva-svinya-v-Silistrensko-/171727/4/0", "text": "Българската агенция по безопасност на храните (БАБХ) констатира нов случай на Африканска чума при дива свиня в община Алфатар, област Силистра. Животното е отстреляно в ловно поле, част от Държавно горско стопанство – Силистра, дивечовъден участък – Алеково, отдаден на концесия. Изпитването на взетите проби потвърди наличие на вируса на Африканска чума по свинете (АЧС), съобщават от пресслужбата на БАБХ.  Поредният случай на Африканска чума при дива свиня е установен в инфектираната зона, обявена през месец октомври тази година на територията на област Силистра.  БАБХ ще извършва постоянни клинични прегледи за Африканска чума при домашни свине и ще се вземат проби от всички умрели или показващи клинични признаци диви и домашни свине като изпълнение на Програмата за профилактика и надзор на болестта в България. Мерките при домашни свине са насочени към стриктна биосигурност с цел прекъсването на възможността за прехвърляне на заразата между дивата и питомната популация свине в страната.  С цел контрол и ликвидиране на заболяването, БАБХ започна прилагането на всички мерки още при констатирания първи случай в област Силистра, в съответствие с действащото законодателство, уточняват от БАБХ и в тази връзка апелират гражданите да сигнализират за мъртви животни или животни с нетипично поведение в съответните ветеринарномедицински служби и областните структури на БАБХ по места.  ", "date": "2018.12.28", "title": "Нов случай на африканска чума при дива свиня в Силистренско "}
{"url": "http://epicenter.bg/article/Nov-rekord-na-iznosa-na-ruski-gaz-za-Evropa-prez-2018-godina-/171734/4/0", "text": "Износът на руски природен газ за Европа е достигнал нов рекорд през 2018 година въпреки дипломатическото напрежение, натиска от страна на САЩ и стремежа на Европейския съюз да намали зависимостта си от Русия, съобщи руската газова компания Газпром, цитирана от Франс прес и БТА.  Газпром, която държи монопола за износ на газ чрез газопроводи, е продала в Европа и Турция 201 милиарда кубични метра газ през изминалата година или с около 3,5 на сто повече в сравнение с 2017 година, посочи пред журналисти нейният генерален директор Алексей Милер.  Този износ представлява по-голямата част от продажбите за Европа, а друга част, която е открита за конкуренцията, е износ на втечнен природен газ.  Постоянното нарастване на европейското търсене на руски газ се изтъква от Русия в защита на новите ѝ проекти за газопроводи - през Турция и Балтийско море - въпреки възраженията на ЕС, който от години твърди, че иска да диверсифицира източниците си на доставка.  Газпром, която е наследник на съветското министерство на газа, покрива около една трета от европейското потребление.  Общото производство на газ на групата, което преди няколко години достигна най-ниско равнище от разпадането на СССР на фона на засилената конкуренция, се е възстановило с над 5 процента през 2018 година до 497,6 милиарда кубични метра, уточни Милер.  ", "date": "2018.12.28", "title": "Нов рекорд на износа на руски газ за Европа през 2018 година "}
{"url": "http://epicenter.bg/article/Dvama-mazhe-sa-zadarzhani-za-ubiystvoto-na-63-godishen-v-Plovdiv-/171685/3/0", "text": "Полицията задържа двама мъже за тежко криминално престъпление. Това съобщи за Радио „Фокус“- Пловдив говорителят на ОДМВР – Пловдив.  Изясняват се обстоятелствата, образувано е досъдебно производствo в 4-то РУ на МВР.  Около 23 часа снощи на тел. 112 постъпил сигнал за убит 63-годишен мъж на адрес в Пловдив. На местопроизшествието е извършен оглед.  Процесуално-следствените действия продължават под ръководството на Окръжна прокуратура.  ", "date": "2018.12.28", "title": "Двама мъже са задържани за убийството на 63-годишен в Пловдив "}
{"url": "http://epicenter.bg/article/Razkriha-dve-nelegalni-mobilni-benzinostantsii-v-Sofiya/171718/3/0", "text": "Служители от отдел „Митническо разузнаване и разследване” към столичната митница разкриха две нелегални мобилни станции за зареждане с гориво без документи.   Съоръженията са били в два микробуса, паркирани в кв. „Младост”, съобщиха от агенция „Митници”.   Разкрити са и два гаража, превърнати в складове за нелегални горива. Иззети са общо 9500 литра петролни продукти с мирис на дизелово гориво.   Към съдовете за съхранение на горивото, открити в двата микробуса, са монтирани и пистолети с брояч, позволяващи зареждането на автомобилни резервоари.   При проверката са открити следи от автомобилни гуми, по които е имало разлято гориво. Те водели към 2 гаражни клетки. В шофьора на микробуса са открити ключове, чрез които те са отворени. Там са открити още съдове, пълни с нефтопродукти.   От задържаните горива са взети проби за лабораторен анализ. За горивата не са представени документи, които удостоверяват заплащането, начисляването или обезпечаването на акциза.", "date": "2018.12.28", "title": "Разкриха две нелегални мобилни бензиностанции в София"}
{"url": "http://epicenter.bg/article/Iznesoha-opasniya-trihloretan-ot--Polimeri--na-arestuvaniya-Banev-/171729/3/0", "text": "Цялото количество трихлоретан е изнесен от територията на завод \"Полимери\" в Девня и няма опасност за околната среда, съобщи областният управител на Варна Стоян Пасев.  Заводът беше собственост на обвинения в пране на пари и данъчни измами Николай Банев и не работи от 2010 г, припомня бТВ.  2500 тона трихлоретан се съхраняваха в резервоар с пробойна, а заради течове община Девня обяви частично бедствено положение.  Миналата година химикалът беше прехвърлен в нов контейнер и започна процедура по извозване за утилизация във Франция, която струва на държавата близо 15 млн. лв.  Това породи гнева на премиера Бойко Борисов, който нарече приватизацията на „Полимери” пладнешки грабеж, защото активите останали за частниците, а вредният отпадък – за сметка на данъкоплатеца.  ", "date": "2018.12.28", "title": "Изнесоха опасния трихлоретан от „Полимери” на арестувания Банев "}
{"url": "http://epicenter.bg/article/Televiziyata-na-BSP-veche-e-kachena-na-satelit-i-ima-pokritie-v-tsyalata-strana/171710/2/0", "text": "Тестовият сигнал на Българска свободна телевизия (БСТВ) вече се разпространява на четири големи платформи NetIX, BIXBG, NETERRA и CORES. От тези платформи сигнал вземат над 200 кабелни телевизии, които осигуряват почти 100 % покритие на страната. Телевизията ще може да се гледа от българите в чужбина, живеещи в Европа и Америка. Това съобщиха от пресцентъра на БСП.   БСТВ е качена и на сателита на Виваком, откъдето разпространителите също могат да вземат сигнал, който не е кодиран. Разпространението на БСТВ е безплатно за всички. Клиентите на Виваком ще могат да гледат телевизията във всички пакети.   Към този момент БСТВ има сключени договори за разпространение с 246 кабелни оператори. Преговорите за разпространение продължават с още над 120. Преди старта на телевизията ще информираме зрителите- къде могат да открият БСТВ.   Предвижда се телевизията да стартира през януари 2019 година. Изграден е нюзрум, в момента се оборудват телевизионните студиа, монтажните и ефирни помещения. Днес ръководството на телевизията и председателят на БСП Корнелия Нинова обсъдиха техническата готовност и програмната схема за стартирането на медията през януари.   Припомняме, на 24 февруари националният съвет на БСП възложи на Изпълнителното бюро на партията, на Съвета по духовна сфера, култура и медии и на Комисията по идейно и програмно развитие, анализи и прогнози да разработи концепция за стартиране на телевизионен канал на БСП.  На 27 септември БСП внесе документи в Съвета за електронни медии - СЕМ за своята \"Българска свободна телевизия\" - БСТВ.   Създаването на телевизия бе едно от обещанията на Корнелия Нинова, когато бе избрана за лидер на БСП.", "date": "2018.12.28", "title": "Телевизията на БСП вече е качена на сателит и има покритие в цялата страна"}
{"url": "http://epicenter.bg/article/PG-na-BSP-dari-sredstva-na-Ana-Petrova-ot-Bolyarovo--da-izsledva-stadoto-si-v-nezavisima-laboratoriya/171714/2/0", "text": "ПГ на \"БСП за България\" дари средства на Ана Петрова от Болярово, с които да финансира вземането на кръвни проби от своето стадо за изследване от независима лаборатория, тъй като заповедта за унищожаване на животните в стопанството й още не е отменена. Това съобщиха от пресцентър на партията.   В писмо до депутатите социалисти, Ана Петрова припомня, че заповедта на директора на БАБХ е от 18.07.2018г. Тя добавя, че с нова заповед, този път на директора на ОДБХ-Ямбол, от 10.10.2018г., се иска заличаване на обекта, с мотив - „груби нарушения”, както и умъртвяване на животните, заради болест, без обезщетяване на загубите.   И в двете заповеди се твърди, че на основание протокол от 18.07. 2018г. в стадото има чума по дребните преживни животни. Въпреки резултатите от пробите, в стадото на Ана Петрова в Болярово няма нито едно почитало от чума животно, а отскоро то се е увеличило с шест нови агънца. В писмото си тя добавя, че към момента има заведени две дела – към БАБХ и ОДБХ-Ямбол, оспорвайки въпросните заповеди.", "date": "2018.12.28", "title": "ПГ на БСП дари средства на Ана Петрова от Болярово, да изследва стадото си в независима лаборатория"}
{"url": "http://epicenter.bg/article/Za-parvi-pat--Broyat-na-postapvashtite-na-voenna-sluzhba-e-po-golyam-ot-broya-na-napuskashtite-prez-2018-ta/171715/2/0", "text": "  От 6 години насам за   Общият некомплект на личния състав засега се запазва в рамките на 15-20%, но вече се отчита намаляване на некомплекта при сержантския състав след преназначаване на войници, завършили обучителни курсове. През 2012 г., например, 1503 военнослужещи са свалили униформата, като на техните места са постъпили едва 176 младежи. Две години по-късно – през 2014-а броят на напускащите достига 1707 при само 221 постъпващи на военна служба.    като с толкова ще бъдат увеличени и от 1 януари 2019 г. Повишението на доходите ще стане по нов, по-справедлив модел – според натовареността и отговорностите на хората.    – 11 млн. лв., както и 30 млн. лв. за строителство и ремонт на сграден фонд и инфраструктура на военните формирования на Сухопътните войски, Военновъздушните сили, на Стационарната комуникационна и информационна система и Военно-географската служба. 10 млн. лв. бяха осигурени за нуждите на Военномедицинската академия и 2 млн. лв. за военния санаториум в Поморие.   Правителството гласува и сериозни средства за възстановяване и поддържане на летателната годност на бойните самолети Су-25 и МиГ-29 – съответно 82 милиона лева и 71,6 милиона лева, както и за ремонт на хеликоптерите „Кугар“, „Ми-17“, „Бел“ и на самолетите „Спартан“, „Пилатус“, „Л-39“.    Положителен финансов резултат отчитат седем търговски дружества, сред които са: „Интендантско обслужване“ ЕАД, „Снабдяване и търговия – МО“ ЕООД и „МОБА“ ЕООД. Увеличава се размерът на печалбата на ТЕРЕМ Холдинг ЕАД, „Интендантско обслужване“ ЕАД и ДКЦ „Св. Георги“ ЕООД, Хасково.    След ремонт ще бъдат предоставени за ползване ведомствени жилища в различни райони на страната. Само в София ще бъдат обновени близо 110 апартамента, които ще бъдат предоставени на безквартирни военнослужещи.   Стартира и проект за осигуряване на съвременна екипировка за българския войник като отделни компоненти вече се тестват в Сухопътните войски.    Министрите на отбраната и на икономиката внесоха в Министерския съвет доклад, с който се предлага парламентът да разреши преговори с правителството на САЩ за доставка на Ф-16 блок 70.   През януари ще бъдат изпратени искания за предоставяне на предложения (RFP) по проекта за придобиване на нови бронирани машини за Сухопътните войски.   В ход е и процедурата за придобиване на нови бойни кораби за Военноморските сили.    Нека с общи усилия изведем подготовката на Българската армия на нови, по-високи нива, съответстващи на промените в средата на сигурност в региона.", "date": "2018.12.28", "title": "За първи път! Броят на постъпващите на военна служба е по-голям от броя на напускащите през 2018-та"}
{"url": "http://epicenter.bg/article/Dimitar-Stoyanov--Vnasyat-se-zakonoproekti-s-koristni-tseli-ot-deputati-ot-upravlyavashtoto-mnozinstvo/171719/2/0", "text": "  От 177 законопроекта постъпили в Народното събрание, 91 от тях са внесени от народни представители т.е. не са минали обществено обсъждане. Повече от половината! Това дава и обяснение за качеството на приеманите от НС закони и за 12-те вета на президента, и за сезирането на Конституционния съд ... Внасянето на законопроекти от народните представители е инструмент, от който би следвало да се възползва основно опозицията. Мнозинството в НС си има цялата изпълнителна власт, която изготвя и предлага законопроекти. За съжаление в 44-ото НС се наложи законотворческата практика, законопроектите да заобикалят общественото обсъждане и да се внасят инкогнито, скрито от обществото, понякога с користни цели, от депутати от управляващото мнозинство.  Обществото си е дало оценката на днешния законотворец - 17-21% доверие! Има още накъде...", "date": "2018.12.28", "title": "Димитър Стоянов: Внасят се законопроекти с користни цели от депутати от управляващото мнозинство"}
{"url": "http://epicenter.bg/article/Obshtinski-savetnik--TIR-ovete-ne-katsat-na-Severnata-tangenta-s-parashut---VIDEO--/171722/2/0", "text": "С решението си да включи Северната скоростна тангента към републиканската пътна мрежа правителството поставя жителите на столицата в ситуация да заплащат винетки, за да отидат на работа. Сега вариантите да се реши този проблем са или да се разширят границите на Столична община, или да се постигне споразумение между местната власт и държавата, в което хората да бъдат освободени от такси. Това каза в предаването „Плюс Минус” по Нова тв общинският съветник от „Политическа група 5” Симеон Славчев.  „Преди да бъде взето това решение на Министерския съвет трябваше всички тези страни – Столична община, Агенция „Пътна инфраструктура” и представители на правителството да седнат на една маса и да се види какви проблеми могат да възникнат от присъединяването на Северната скоростна тангента към магистралата от София до Калотина”, каза Славчев.  Днес стана ясно, че преговорите между АПИ и Столична община ще продължат през първия работен ден от новата година, а за януари се обсъжда леките автомобили, преминаващи през тангентата да не бъдат проверявани за винетки. Тепърва ще се търси решение обаче.  „Тежкотоварните автомобили така или иначе заплащат винетка, тъй като те не се спускат с парашут на тангентата. Но се получава така, че натоварваме столичани. Според закона жителите на всички населени места, които са част от територията на Столична община – Кремиковци, Нови Искър и селата около него, Банкя, не трябва да заплащат винетки в границата на общината”, каза още общинският съветник.  ", "date": "2018.12.28", "title": "Общински съветник: ТИР-овете не кацат на Северната тангента с парашут! (ВИДЕО) "}
{"url": "http://epicenter.bg/article/253-mln--leva-e-byudzhetat-na-Burgas-za-dogodina-s-prioritet-na-obrazovanie--ekologiya-i-biznes-/171730/2/0", "text": "253 млн. лева е прогнозната макрорамка на проектобюджета на община Бургас. В нея е предвиден нов образователен модел в бургаските училища и обновяването на образователната инфраструктура.  Три нови програми стартират в учебните заведения на Бургас: \"Първокласно начало\", \"Активни и здрави\" и \"Професии на бъдещето\". Първият проект включва изцяло нови класни стаи за първокласниците във всички училища в Общината, за което са предвидени 1 000 000 лева. Програмата \"Активни и здрави\" е за обновяване на дворните пространства и спортни площадки - отделени са 800 000 собствени средства и 500 000 лв. външни.   Други 4,7 млн лв. отиват за \"Професии и бъдеще\" за модернизиране на професионалното образование, както като инфраструктура, така и като професионални направления и свързаност с бизнеса. Увеличават се средствата за издръжка на малчуганите в детските градини, а забавачките ще получат с 450 000 лв. за по-добра храна, учебни пособия и квалификация на учителите. По другия приоритет - екология Община Бургас стартира проект по Оперативна програма \"Околна среда\" за създаване на механизъм за подпомагане на всички домакинства в квартали без централно топлоснабдяване чрез подмяна на конвенционалните методи за отопление (изгаряне на дърва и въглища) с алтернативни и екологични такива - използване на устройства за отопление, отговарящи на специфични технически параметри, заложени в Директива 2009/125/ЕО за екодизайн - печки и котли на пелети, газ, климатици и термопомпи.   Целта на проекта е да постигне подобряване качеството на атмосферния въздух (КАВ) в общината чрез намаляване на наднормените нива на фини прахови частици, като резултат от използването на твърди горива за битово отопление на населението. Допълнително от реализацията на проект, финансиран по програма Life от прилагането на схемата за подмяна на алтернативни форми на отопление ще се възползват още около 2000 домакинства на територията на община Бургас. Заделени са средства в бюджета за независим мониториг и оценка на качеството на атмосферния въздух. Увеличен е бюджетът за поддържане на чистота на улици и обществени пространства с цел намаляването на фините прахови частици. Бизнеспрограмата предвижда през следващата година в общината да заработят 14 нови предприятия с общо 650 работни места  Изчерпването на капацитета на свободните терени в Индустриален логистичен парк в промишлена зона Север налага да се търсят нови производствени терени. Затова през 2018 г. стартира фаза 2 на Индустриален логистичен парк. На територия от 600 декара в Южна промишлена зона в Бургас ще бъдат обособени парцели от 20 до 160 дка. Това ще даде възможност за привличането на нови инвеститори. За улесняване на потенциалните инвеститори, през 2019- та ще се разработи инвестиционен портал. Той ще дава информация за свободните индустриални и офис площи, редът и условията за сертифициране на инвестиционни проекти, облекченията, които са предвидени за сертифицирани инвеститори. Освен държавни и общински площи и имоти, ще се даде възможност да се публикува и информация за частни бизнес имоти. Порталът ще съдържа информация за всички гимназии в града, специалностите в бургаските университети и инициативите, свързани с преквалифициране и идентифициране на кадри .  Значителни средства са предвидени и за инфраструктурни проекти. Освен за за ремонти на улици, средства са предвидени и за първия в Бургас Конгресен център  Той ще отговори на необходимостта на града от нови и с различна квадратура зали за форуми, изложения, пресконференции, експозиции, културни събития. Местността \"Ъгъла\" между Сарафово и Бургас е предвидена за урбанизиране, но към момента не са изградени мрежи и съоръжения на техническата инфраструктура като първи етап ще бъде реализирано осветление по трасето на временен път край брега от паркинга до брегоукрепителната дамба. По този начин ще бъде осигурен достъпът на гражданите до морския бряг и ще се създаде възможност за ползване на цялото трасе за разходки  Нови 1000 паркоместа ще бъдат обособени на територията на община Бургас.  Инвестициите в културата са насочени към реконструкцията на сградата на бившето немско училище и превръщането му в модерен и атрактивен комплекс - библиотека и музей на съвременното изкуство и обновяване на Културния дом на нефтохимика, както и за провеждането на традиционните фестивали. Предвидени са също средства за брегоукрепването и защитата на остров Света Анастасия. Ще се работи и по проект за изграждане на етно рибарско селище Ченгене скеле. В сферата на здравеопазването продължава програмата за цялостно модернизиране на онкодиспансера, която предвижда строителство на нова сградата за разкриване на Отделение по нуклеарна медицина и брахитерапия и закупуване на Протонно емисионен томограф (ПЕТ- скенер) и SPECT-CT (гама камера ). ПЕТ- скенерът открива тумори и метастази в меките тъкани, а SPECT-CT тумори и метастази в костите. С тази апаратура, ще може да се диагностицира на практика всеки туморен процес в човешкото тяло.   И още - изграждане и оборудване на нова Болница към \"Комплексен онкологичен център-Бургас\" ЕООД.  Продължава и строителството и оборудването на сградата на Медицински факултет към Университет \"Проф. д-р Асен Златаров\" - Бургас.   Източник: Монитор", "date": "2018.12.28", "title": "253 млн. лева е бюджетът на Бургас за 2019-а с приоритет на  образование, екология и бизнес "}
{"url": "http://epicenter.bg/article/Kostadin-Kostadinov--Edin-den-tsyalata-rusofobska-paplach-shte-otgovarya-pred-sada-za-prestapleniyata-si-/171736/2/48", "text": " Това написа в профила си във Фейсбук лидерът на партия \"Възраждане\" Костадин Костадинов. Поводът за изявлението му е вчерашното му участие в предаването \"Плюс минус\" по Нова тв заедно с бившия дипломат Стефан Тафров.  Спорът между двамата беше относно решението на руското посолство у нас да публикува на своята страница       ", "date": "2018.12.28", "title": "Костадин Костадинов: Един ден цялата русофобска паплач ще отговаря пред съда за престъпленията си "}
{"url": "http://epicenter.bg/article/Toma-Tomov--Idvat-mrachni-vremena--tseliyat-svyat-e-zona-na-nesigurnost---VIDEO--/171738/2/0", "text": "Това време, в което живеем, може би е последното спокойно време. Имам чувството, че идват тъмни времена. Това обяви в предаването „Денят на живо” по Канал 3 дългогодишният журналист и публицист Тома Томов в обзор на случилото се през вече изминаващата година, не само в България, а и в света.  Конкретно Томов, който е и народен представител от гражданската квота на \"БСП за България\", обърна внимание на Франция и продължаващите протести, които доведоха до множество безредици.  „Аз помня онази революция във Франция през 1968 година. Тогава бе и чешката пролет. Ние, младите, бяхме против влизането на танковете в Прага, както и на страната на студентите в Париж. Европейският живот е това – непрекъсната борба и конфликт. Но какво се случва сега – очевидно е, че Макрон не е Де Гол, той не може да влезе в обувките на Де Гол. Де Гол никога не би казал за свой бодигард „той не ми е любовник”, никога не би застанал в подчинено положение пред тези, които го издигнаха. На него никой не можеше да му нареди нищо. Тръгна си, защото просто времето му свърши.  Но сравненията са неудачни – както казва Марк Твен – историята не се повтаря, тя се римува. Това, което е факт – от САЩ през Европа, това, което става в Украйна, Русия, Близкия изток, Китай – целият свят в момента е на една зона на несигурност, на турболенция, на идване на лошо време”, коментира Томов, като все пак не се ангажира кога точно ще дойде лошото време.  Като пример за несигурност той даде и самия Доналд Тръмп в САЩ.  „Сега той реши, че изтегля американските войски от Сирия. И това точно, след като съветникът му по национална сигурност заяви, че това би било стратегическа грешка. Военният министър, целият Сенат, едва ли не изразиха подобна позиция. Бе заявено, че САЩ ще седи там, докато не се изтегли Иран. Но той е взел това решение. Дали ще го изпълни, е друг въпрос”, добави журналистът.  Относно ситуацията между Русия и Украйна Томов коментира:  „Това, което ще стане там... Това е ужасно. Има натрупване на стотици танкове, на самолети, на ракети. Само преди дни мина един английски кораб, който прави обследване на Азовско море. Говори се за американски кораби, които ще влязат в Черно море. Те могат да се опитат да влязат и да стигнат и до Мариупол. Как ще бъдат спрени? Ако те тръгнат да вървят нататък, ще се стигне до възможност за голям конфликт. И в Украйна имаме възможност за голям конфликт не само заради Порошенко – там има американски военни структури. Ако се стигне до сериозен конфликт, това може да спре „Северен поток”, да спре „Турски поток”, да пренареди цялата ситуация в Европа. От друга страна това, което става там, е пряко свързано с това, което става и на Балканите. Имаме поле с колосална гравитация – американска гравитация. Американците строят завод за втечнен газ в Александруполис, горе в Полша също. Те категорично искат да вкарват газ.  Освен това са и в повечето страни в НАТО. Със сигурност и Македония ще влезе в НАТО. Какво ще стане с Босна и Херцеговина, какво ще стане с Косово, което иска да има собствена армия? Какво ще реши тогава Сърбия, зад която застава Русия? Всичко това е все едно Първата световна война – няколко месеца преди това”, добави Томов.  Той бе категоричен, че Сърбия и Косово няма как да се разберат.  „Навремето Милован Джилас казваше, че Балканите са регион на много млади вулкани и те непрекъснато избухват. Тук нищо не може да се реши толкова лесно. Това е мястото, където избухват войните”.  По думите му на Балканите има американска, европейска, руска, турска и китайска гравитация.  „Т.е., всички тези големи сили се стремят към контрол. Това отново означава конфликт и то от много голям калибър. И този конфликт година или две. Той ще определи живота на настоящото поколение”, каза още Тома Томов и добави: „Всичко може да се случи на Балканите”.  Относно бъдещето на Европейския съюз Тома Томов е категоричен, че няма да се запази в същия си вид.  „Това поколение, което е на власт в Европа, има да се справя с колосални трудности. Аз лично не виждам как може Европа да се запази в тоя вид, в който е. Догодина има много важни избори. Ще излязат нови лидери, нови идеи. Мисля, че в рамките на десет години Европа ще е неузнаваема. Със сигурност ще бъде неузнаваема и България. В рамките на няколко години много неща ще бъдат променени”, каза още депутатът.  ", "date": "2018.12.28", "title": "Тома Томов: Идват мрачни времена, целият свят е зона на несигурност! (ВИДЕО) "}
