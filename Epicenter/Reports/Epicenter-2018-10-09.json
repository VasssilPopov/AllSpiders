{"url": "http://epicenter.bg/article/Sled-petchasova-sreshta-na-Arnaudova-s-razsledvashite-v-Ruse---ot-ubietsa-na-Veronika-nyama-sleda/165427/2/0", "text": "Повче от  пет часа Румяна Арнаудова бе в полицията в Русе и разговаря със специално създадения там оперативен щаб за разкриване на убийството на Виктория Маринова. От МВР Русе съобщават, че няма нова информация по случая.   \r\n  Румяна Арнаудова, говорител на Главния прокурор вече над пет часа е в сградата на  Областната дирекция на МВР в Русе, пред която от обяд я чака множество български и чуждестранни журналисти. \r\n   \r\n По рано днес директорът на Областната дирекция на МВР в Русе старши комисар Теодор Атанасов съобщи само, че арестуваният за 24 часа румънски гражданин не е сред заподозряните за убийството. \r\n   \r\n Все още няма никаква информация до къде е разследването на жестокото убийство на Виктория Маринова. Репортер на TVN, чиито административен директор беше Маринова съобщи, че шефът на МВР Русе,  е уведомил медиите, че няма нова информация по случая. \r\n   \r\n Задържаният за убийството на Виктория Маринова румънски гражданин с украински произход ще бъде освободен. Срещу него не са събрани доказателства и улики, че е убил журналистката.  \r\n   \r\n \r\n От разследващите органи стана ясно, че задържаният е водил скитнически начин на живот, но направените ДНК проби не съвпадат с тези, взети от местопрестъплението. Продължават разпитите на други лица, които могат да имат съпричастност към тежкото деяние. \r\n   \r\n Днес приятели на Виктория Маринова решиха да направят гражданско претърсване в района на убийството, но това беше осуетено от полицията, за да не бъдат унищожени важни улики, които могат да помогнат в хода на разследването. \r\n   \r\n Близките и колегите на младата жена призоваха да не се прибягва до никакви крайни мерки и така готвените за тази вечер протест и блокада на Дунав мост не се състояха, съобщи БНТ. \r\n   \r\n Около стотина души участваха в крос по обичайния маршрут, който Виктория Маринова е изминавала. Те настояха властите да предприемат мерки за по-голяма безопасност около зоните за отдих и спорт в Русе. \r\n   \r\n От полицията пък разкриха гореща телефонна линия, на която всички граждани, които знаят нещо за тежкото криминално престъпление, могат да подават сигнали. \r\n   \r\n  Очакваха се коментари от вътрешния министър Младен Маринов и от говорителя на прокуратурата Румяна Арнаудова, но към момента такива няма.  От полицията казаха, че все още не е отхвърлена нито една от версиите за убийството – от случайно нападение през агресия от страст до посегателство, свързано с работата на Маринова и редакционната политика на телевизията, на която е административен директор. \r\n \r\n   \r\n", "date": "2018.10.09", "title": "След петчасова среща на Арнаудова с разследвашите в Русе - от убиеца на Вероника няма следа"}
{"url": "http://epicenter.bg/article/Papata-idva-v-Balgariya-prez-may-2019-godina/165354/2/0", "text": "Папа Франциск може да посети Румъния и България в началото на месец май през следващата 2019 година, съобщи испанският вестник \"Периодика дигитал\".   Светият отец може да посети Патриаршеската катедрала в Букурещ и да отслужи меса в парка \"Извор\" до сградата на парламента, уточняват румънски медии.   Римо-католическата архиепископия в Букурещ заяви, че информацията не е официално потвърдена от Ватикана, но че има \"големи шансове\" визитата да се проведе през посочения период.   Франциск ще бъде вторият папа, който посещава Румъния след папа Йоан Павел II, който беше в страната през 1999 г.   При визитата си тази година във Ватикана българският премиер Бойко Борисов покани светия отец да посети България и Балканите, без да посочва точна дата. Пред медиите Борисов заяви, че е готов да работи за визита в региона на светия отец.   Папа Йоан Павел II посети България през май 2002 година в рамките на 96-то посещение на главата на Римокатолическата църква извън Италия и първо по рода си в България. Преди да пристигне в България, Йоан Павел бе на официално посещение в Азербайджан.   Апостолическото поклонничество на папата премина под мотото: \"Ще вървя в Твоята светлина!\". Папата пристига в България по покана на Католическата църква в България и на българската държава.  ", "date": "2018.10.09", "title": "Папата може да посети България през май 2019 година"}
{"url": "http://epicenter.bg/article/Zaharieva-v-Pazardzhik--Pravitelstvoto-e-stabilno--BSP-se-chudi-za-kakvo-da-poiska-vot/165355/2/0", "text": "\"БСП се чуди за какво точно да поиска вот на недоверие на правителството\". Това заяви в Пазарджик вицепремиерът и министър на външните работи Екатерина Захариева, цитирана от БНР. Така Захариева отговори на изказването на Корнелия Нинова, че мотиви за планирания за идната седмица вот за здравната политика вече са готови. Вчера лидерът на СП заяви, че ще го внесат другата седмица, за да се срещат с извънпарламентарни организации.  По думите на Захариева, коалицията е стабилна и вотът ще бъде неуспешен. \"Разбира се, че когато става въпрос за тежки реформи, винаги има недоволни, но в крайна сметка аз мисля, че министър Ананиев наистина полага много усилия и това е правилният начин - да предложи реформа, която да се обсъжда, а не да тръгне с реформа без да се обсъди и да се видят вариантите\", заяви Захариева. ", "date": "2018.10.09", "title": "Захариева в Пазарджик: Правителството е стабилно. БСП се чуди за какво да поиска вот"}
{"url": "http://epicenter.bg/article/VMA-s-nov-moderen-aparat-za-diagnostika-pri-rak-na-beliya-drob/165397/2/0", "text": "Нов модерен апарат във Военномедицинска академия дава шанс за по-прецизна диагностика и ефективно лечение на болните с карцином на белия дроб. Системата за криобиопсии ERBE Cryo 2 е едва третата в България и вече е на разположение на специалистите от Отделението по бронхология на ВМА.   „ Апаратът поставя диагностиката на карцинома на белия дроб на нова основа”, коментира ръководителят на отделението д-р Христо Йорданов. „Биопсията от криоапарата е с големина около 1 см и се равнява на 3 до 4 щипкови биопсии. Това дава голям комфорт за работа на колегите патолози, тъй като материалът е предостатъчен за имунохистологично изследване, могат да се направят много срезове и по-лесно да се открие карцином. И най-вече – при пациентите с недребноклетъчен карцином, да остане материал за генетичен анализ”, обясни д-р Йорданов.    За разлика от дребноклетъчния, при който се предписва химиотерапия, основният метод за лечение на този тип рак е оперативен. „Новата тенденция, когато е в стадий на неоперабилност, са прицелните генни и имунотерапии. За назначаването им обаче се изисква материалът от биопсията да има достатъчна големина. Само така могат да бъдат изследвани всички генетични фактори, което е от изключително значение за по-нататъшното лечение”, подчерта специалистът.   С модерния криоапарат ще се правят още реканализации на централни тумори, които запушват главните и дялови бронхи или трахеята. „Можем да го използваме и за девитализация на кървящи процеси в белите дробове. Апаратът е изключително модерен и бъдещето в бронхологията е криобиопсията да измести изцяло щипковата в близките 5 години”, коментира още д-р Йорданов.   Отделението по бронхология към ВМА е едно от най-модерните в България. Освен с иновативния ERBE Cryo 2, разполага с 4 фибробронхоскопа, рентгенов апарат с C-рамо, ригиден бронхоскоп за поставяне на стентове на трахеята.   Над 10 000 българи са с рак на белия дроб, показва статистиката. Това е и най-често срещаният злокачествен тумор при мъжете. По данни на Раковия регистър, с тази диагноза са 19.4% от силния пол и 4% от жените. Новооткритите случаи са 3572, а всяка година „жертвите му” са над 3000 души. Ракът на белия дроб е и най-честата причина за смърт от рак и в световен мащаб, като изпреварва по честота колоректалния и простатния карцином.   „Големият проблем при заболяването е, че протича подмолно и нехарактерно и в момента на диагностицирането повечето пациенти се намират в стадий на неоперабилност”, алармира д-р Йорданов.", "date": "2018.10.09", "title": "ВМА с нов модерен апарат за диагностика при рак на белия дроб"}
{"url": "http://epicenter.bg/article/S-balgarski-pasport-mozhe-da-se-patuva-bezvizovo-v-169-strani-/165399/2/0", "text": "Япония оглави  , който консултантската компания публикува редовно. Притежателите на японски паспорт могат да посетят без виза 190 държави. Следват Сингапур (189), Франция, Германия и Южна Корея (188), предава БНР.  Българският паспорт дава възможност да се пътува до 169 държави, което нарежда България на 18-о място заедно с Хърватия и Румъния.  Преди нас са всички останали страни от ЕС.  На дъното на класацията са Ирак, Афганистан, Сирия, Сомалия и Пакистан, чиито паспорти дават право на бевзизово пътуване в малко повече от 30 страни.  ", "date": "2018.10.09", "title": "С български паспорт може да се пътува безвизово в 169 страни "}
{"url": "http://epicenter.bg/article/Vezhdi-Rashidov-ne-e-izbran-za-akademik-na-BAN--Obidno-mi-e-/165402/2/0", "text": "Така бившият министър на културата и настоящ председател на парламентарната комисия по култура Вежди Рашидов коментира пред   новината, че не е избран за академик на БАН.   Но последното разглеждане на номинациите Рашидов е бил представен от акад. Людмил Стайков и за него не е имало никакви негативни оценки, но при гласуването не е събрал необходимите 2/3 от гласовете.   Вежди Рашидов кандидатства в една и съща категория \"Изкуство\" с писателя    \"  каза с огорчение Рашидов.   Това е второто му кандидатстване за най-високата академична титла у нас.  заяви Рашидов, който днес отлетя за Барселона, за откриване на поредната си изложба в чужбина.     ", "date": "2018.10.09", "title": "Вежди Рашидов не е избран за академик на БАН: Обидно ми е!"}
{"url": "http://epicenter.bg/article/Radev--Byudzhetniyat-izlishak-da-se-harchi-sled-obshtestven-debat-i-sanktsiya-na-parlamenta-/165406/2/0", "text": "Според президента Румен Радев би било добре бюджетният излишък да се изхарчи след обществен дебат и санкция на парламента. Държавният глава изрази тази позиция при закриването на днешната кръгла маса по проблемите на неравенствата и бедността в България, която се състоя под негов патронаж, предава БТА.  \"Вие днес всички се обединихте около тезата, че трябва промяна. Тя може да стане само с дебат около истината, сблъсък на идеи и привличане на обществото и всички институции в него, защото само така можем да стигнем до рационални решения. Днешната кръгла маса е една добра стъпка в тази посока, за което ви благодаря, каза държавният глава. По думите му следваща добра стъпка би било българският парламент да изиска тази година съзнателно заложеният и грижливо отглеждан бюджетен излишък да се изхарчи в края на годината след обществен дебат и санкция на парламента. Това ще бъде един много силен сигнал от страна и на правителството, и на парламента към българските граждани и надежда за демократичните процеси в страната\", заяви президентът Румен Радев.  Обобщавайки различни политически и икономически модели при закриването на дискусията, Радев даде като пример за т.нар. \"творческо разрушение\" на електронното управление. В продължение на много години се измислят всякакви поводи и оправдания то да не бъде факт, защото електронното управление води към прозрачност, отбеляза президентът.   ", "date": "2018.10.09", "title": "Радев: Бюджетният излишък да се харчи след обществен дебат и санкция на парламента "}
{"url": "http://epicenter.bg/article/BSP-predlaga-darzhavata-da-zadalzhava-mladite-lekari-da-rabotyat-5-g--v-stranata/165408/2/0", "text": "До една година общинските болници ще изпитат тотална липса на лекари, предупреди лидерът на социалистите Корнелия Нинова след среща с представителите на Сдружението на общинските болници у нас. БСП започна извънпарламентарни консултации със здравни и пациентски организации преди внасянето на вота на недоверие в сферата на здравеопазването идния понеделник. \"Най-остро те поставиха пред нас въпроса за кадрите. Особено в малките отдалечени места и общински болници. Нашето предложение е държавата да плаща стипендии и след това завършилите медицина да са задължени да работят 5 години в България. Но пък от тяхна страна дойде друго интересно предложение, което д-р Фотев сигурно ще сподели. Аз няма да го казвам  - една от темите, които обсъждахме беше острата нужда от кадри, защото, каквото и да се направи в здравеопазването, като няма лекари и медицински сестри, въпросът остава\", коментира Нинова. От Сдружението на общинските болници са подкрепили някои от предложенията на БСП във \"Визия за България\", касаещи здравната система. Те предлагат държавата да оказва финансова помощ за тези общински болници, които изпитват затруднения при финансирането.   Нашето предложение е държавата да плаща стипендии и след това завършилите медицина да са задължени да работят пет години в България, каза лидерът на БСП.   Идеята е добра, защото по този начин държавата се ангажира с изграждането на кадри, коментира председателят на Сдружението на общинските болници в България Неделчо Тотев. Когато държавата инвестира в нещо, не е редно да го даде с лека ръка, добави той. Според Тотев са необходими и промени в наредбата за специализациите, защото един лекар не го държи само заплатата в дадената държава или болница, а и перспективата за израстване.   Кадровият проблем е огромен, въпрос на година е пенсионерите, които крепят системата, да излязат и тогава ще бъдем изправени пред необходимостта от някъде да се внесат медицински кадри, коментира Неделчо Тотев.   По думите му най-големият проблем ще дойде от недостига на медицинските сестри. От Сдружението на общинските болници посочиха, че с доста неща от визията на БСП са съгласни и смятат за рационални.   След разговорите председателят на БСП Корнелия Нинова посочи, че това е първата от поредицата срещи за обсъждане на състоянието на здравеопазването, проекта на управляващите за реформа и визията на БСП в частта здравеопазване. От левицата са получили и аргументи по вота на недоверие за здравеопазване, който се очаква да бъде внесен следващия понеделник в парламента.   Единодушни сме, че сегашното състояние на здравеопазването е катастрофално и не може да продължава повече така, че предложената от ГЕРБ реформа не представлява реформа в здравния модел, а промяна във финансирането на модела или по-скоро търсене на източници за дофинансиране чрез събиране на допълнителна задължителна здравна застраховка, коментира Нинова след срещата. Тя посочи, че това ще натовари най-бедните хора, които и сега трудно имат достъп до здравеопазване.   Лидерът на БСП отчете, че добре се приемат предложенията на левицата за намаляване на ДДС върху лекарствата, окрупняване на процедурите за поръчка на лекарства за лечебните заведения, както и варианта за реформа в здравеопазването, която да почива на регионален принцип.", "date": "2018.10.09", "title": "БСП предлага държавата да задължава младите лекари да работят 5 г. в страната"}
{"url": "http://epicenter.bg/article/Chetvarti-den-nyama-zapodozryan-za-ubiystvoto-na-Viktoriya-Marinova-/165350/3/0", "text": "Вече четвърти ден няма заподозрян за убийството на журналистката Виктория Маринова. Вчера министърът на вътрешните работи Младен Маринов и главният прокурор Сотир Цацаров свикаха в Русе извънредно оперативно съвещание.   Главният прокурор обяви, че е впрегнат целият ресурс на МВР. Работи се по всички версии, като е мобилизиран целият експертен капацитет на вътрешното министерство.   Местните журналисти по-скоро отхвърлят версията, че убийството е свързано с работата на водещата, предвид темите в предаването ѝ.   Хиляди почетоха вчерa паметта на убитата телевизионна водеща Виктория Маринова.   Бдения имаше в пет български града, сред които Русе, Пловдив и София. ", "date": "2018.10.09", "title": "Четвърти ден няма заподозрян за убийството на Виктория Маринова "}
{"url": "http://epicenter.bg/article/-quot-Bulgargaz-quot--shte-izbira-mezhdu-dva-varianta-na-tsenoobrazuvane-na-sinyoto-gorivo/165364/4/0", "text": "„Булгаргаз\" вече ще може да избира дали цените на синьото гориво, по които ще ни го доставя \"Газпром Експорт\", ще се образуват по сегашната формула или ще са съобразени с цените на европейските газови борси. Това каза в интервю за \"Хоризонт\" изпълнителният директор на \"Булгаргаз\" Николай Павлов.   Освен посочената договореност, ще има възможност двата варианта на ценообразуване да се комбинират в рамките на една доставка. Така цената на част от количествата ще е образувана по формулата и съобразена с петрола и неговите производни, а другите количества ще се плащат спрямо цените на газа в хъбовете.   Тези възможности са записани като допълнение към съществуващия договор за доставка на газ и разписани по време на разговорите миналата седмица между \"Булгаргаз\" и \"Газпром Експорт\". Тя идва като резултат от антимонополното дело на Европейската комисия, по което руският газов гигант се съгласи да предоговори условията по договорите за доставка на гориво.   Цената на газа може да бъде преразглеждана на всеки две години, посочи още Николай Павлов:   \"Дали ще бъде по сега действащата формула или ще бъде по формула, която ще ценообразува по цени на хъбове, вече това е въпрос на анализ. Не е тайна, че през последните години цената за България в никакъв случай не е по-висока в сравнение с тези в Западна Европа, и като потвърждение на това идва и фактът, че до настоящия момент няма постъпила оферта в \"Булгаргаз\" за доставка на природен газ на цена по-ниска от действащата.\"   Договорени са и две нови точки, през които газът може да стига до страната ни, каза още Николай Павлов.   Потребителите в Плевен, Бургас и Враца могат да останат без парно в началото на отоплителния сезон. Трите дружества дължат общо 15 милиона лева на „Булгаргаз“ и не са си плащали горивото от юли. Ако не се издължат, може да се наложи подаването на газ към тях да бъде спряно или договорите им да бъдат прекратени, съобщи още Николай Павлов.   „Изпратени са напомнителни писма. Имат срок до 19 октомври да си погасят задълженията за юли, август и септември. Те са наясно с проблема и в момента предполагам, че търсят решение. Не ми се вярва да се стига до спиране на газа, ако е технически възможно… Предприемане на съдебни действия с всички обезпечителни мерки, и като краен вариант е прекратяване на договора“.   Павлов допълни, че от Нова година, ако има увеличение на цените на газа, то ще бъде минимално и ще е под 5 процента.  ", "date": "2018.10.09", "title": "\"Булгаргаз\" ще избира между два варианта на ценообразуване на синьото гориво"}
{"url": "http://epicenter.bg/article/Nikolay-Stooyanov--A-ubiytsite-hodyat-sred-nas--Vizhte-gi--Te-sa-pred-ochite-vi/165362/11/0", "text": "  Да пишеш за смърт е като да я преживееш. Можеш да я прескочиш като сгазено куче. Можеш да страдаш като за близък. Може да виеш като оплаквачка. Може и срещу луната да виеш. Всеки приема смъртта по своему. Разказваха ми навремето за един селски луд в Павликени. Като забиела камбаната на църквата, хвърлял мотиката. Някой умря – викал. И хуквал.  Давали жито и сладки. Не исках да пиша за смърт. Защото съм я преживял. И черните забрадки, и виенето, и празните очи. И празната къ ща. Но май се налага. Защото Виктория я подминаха като сгазено куче. \r\n Както подминаха убитите и изнасилени вестници. И убитите журналисти. Не покрай Дунава. В ефира, в печата, в сайтовете. Изнасилени. Празни.Уволнени. Бременни с вина. Празни хора, празни надежди. Празни сърца и празни ръце. Убиха ги. Изнасилиха ги. Ограбиха ги. \r\n Кой се обади? Кой ги спря? \r\n Злорадстваха. Сега вият над трупа на една невинна жена. Ма вият, чак до друго село. Бягат към камбаната. Дъвчат житото и чакат следващата камбана и църква, на която да се кръстят. Няма дори селския луд, който да ги спре. Обеси се. \r\n А убийците ходят сред нас. Вижте ги. Те са пред очите ви. Да ги хванем? Ръцете ни станаха твърде къси. Сърцата ни станаха твърде плитки. Умът ни стана прекалено къс. Живеем в два свята и този не е нашият. Те ни го откраднаха. Сега драпаме като мъртвите да излезем от пръстта. Но тя тежи и все не можем я изкопаем тая кал, дето ни натрупаха с годините. \r\n Затова копаем надолу. Рай ли, ад ли. Търсим нещо. Като слепи къртици търсим дъното. И то все го няма. Страх ме е. Защото не виждам дъното. Копая и пак го няма, пустото. \r\n Кал, лайна и пак кал. Още и още. \r\n Докъде? Докъдето стигне! \r\n А – някой умря! \r\n", "date": "2018.10.09", "title": "Николай Стооянов: А убийците ходят сред нас. Вижте ги. Те са пред очите ви"}
{"url": "http://epicenter.bg/article/Shefat-na-KEVR--Nyama-da-ima-promyana-v-tsenata-na-toka-do-kraya-na-godinata-/165375/4/0", "text": "Няма да има промяна в цената на тока до края на годината. Това каза председателят на Комисията за енергийно и водно регулиране (КЕВР) доц. Иван Иванов по време на обществено обсъждане на проект на решение относно изменение на цените на електрическата енергия във връзка с изменение на цените на природния газ от 1 октомври 2018 година, предаде репортер на Агенция „Фокус“.  „Вие знаете, че има изготвен проект на решение на КЕВР, съгласно който цената на електрическата енергия остава непроменена до края на годината. Надявам се и след това да се запази цената на електрическата енергия. Директорът на „Булгаргаз“ заяви, че очаква да има повишение на цената на природния газ в края на 4-тото тримесечие с под 5%. Знаете, че ако повишението е под 5% няма да има промяна в цената на топлинната и електрическата енергия. Надявам се неговата прогноза да се окаже вярна, но има много събития, които могат да се случат в международен план, и които да повлияят на цената на суровия петрол“, допълни той.  „Постепенно през годините ще коригираме цената на мрежовите услуги. Както виждате в последното ценово решение на ЕСО ЕАД ние сме много консервативни и не допускаме съществени изменения на мрежовите тарифи“, уточни той.  ", "date": "2018.10.09", "title": "Шефът на КЕВР: Няма да има промяна в цената на тока до края на годината "}
{"url": "http://epicenter.bg/article/Makedonskoto-pravitelstvo-predlaga-chetiri-popravki-v-Konstitutsiyata/165359/7/0", "text": "\r\n \r\n   \r\n Това съобщи на пресконференция в Скопие говорителят на правителството Миле Бошняковски, цитиран от електронното издание на в. \"Независен весник\". \r\n \r\n \r\n   \r\n На извънредното си заседание правителството е приело предложение за пристъпване към поправки в Конституцията съгласно споразумението, постигнато с Гърция за решаване на дългогодишния спор за името. \r\n Говорителят уточни, че в предложението са включени четири възможни поправки, които са споменавани и по-рано. \r\n   \r\n . \r\n   \r\n Втората поправка е в преамбюла на Конституцията, където  \r\n   \r\n Трета поправка се предлага в член 3 и с нея се   и се допълват формулировките, свързани с териториалната цялост на страната. \r\n   \r\n Четвърта корекция в конституцията е предложена в чл. 49, който се отнася за правата на македонското малцинство в съседни страни, и целта й е правилата от международните конвенции за правата на малцинствата да важат за цялата македонска диаспора. \r\n Бошняковски отбеляза, че за внасяне на поправки в конституцията се изисква мнозинство от две трети в парламента. \r\n   \r\n (БТА) \r\n   \r\n \r\n", "date": "2018.10.09", "title": "Македонското правителство предлага четири поправки в Конституцията"}
{"url": "http://epicenter.bg/article/Oshte-tri-zheni-se-setiha--che-sa-iznasileni-ot-Kristiano-Ronaldo-predi-poveche-ot-10-godini-/165377/8/0", "text": "Още три жени са си спомнили, че в миналото са били изнасилени от носителя на пет „Златни топки“ Кристиано Роналдо и повдигнаха обвинения срещу него, предава Агенция \"Фокус\".  Преди това хостеса от хотел в Лас Вегас заведе дело за случка, която тя твърди, че се е развила през 2009 година.  Всичките четири жени се защитават от един и същ адвокат, като се разбра, че две от предполагаемите жертви са насилени от португалеца и негови приятели в Лондон през 2005 година.  Футболната звезда категорично отрича някога да е правил с жена каквото и да било без нейно съгласие.  ", "date": "2018.10.09", "title": "Още три жени се сетиха, че са изнасилени от Кристиано Роналдо преди повече от 10 години "}
{"url": "http://epicenter.bg/article/Kayli-Minoug-otmeni-dva-svoi-kontserta-zaradi-zdravosloven-problem/165367/10/100", "text": "\r\n Кайли Миноуг отмени два концерта от европейското си турне - в Дъблин и Белфаст, поради заболяване. \r\n \r\n \r\n \r\n Въпросните концерти са вчерашният в Дъблин и днешният в Белфаст. \r\n , сподели тя в Инстаграм. \r\n   \r\n Подробности кога ще бъдат изнесени отложените й концерти ще бъдат оповестени по-късно. \r\n   \r\n , допълни 50-годишната певица. \r\n   \r\n Отлагането на шоутата ѝ означава, че Кайли ще може да отдъхне и да се възстановява до ноември, когато трябва да възобнови турнето си с концерти в континентална Европа - в Люксембург, Белгия, Франция и Швейцария, а след това и в Италия, Германия, Австрия, Холандия и Дания. \r\n \r\n \r\n \r\n Австралийската поп певица, чийто нов албум \"Golden\" е с кънтри звучене, наскоро разкри, че иска да работи заедно с продуцента Марк Ронсън. \r\n   \r\n Източник: Дир.бг \r\n", "date": "2018.10.09", "title": "Кайли Миноуг отмени два свои концерта заради здравословен проблем"}
{"url": "http://epicenter.bg/article/Puding-ot-meso-s-karfiol/165376/9/25", "text": "400 гр телешко месо  глава лук  1 средно голяма глава карфиол  1/3 пакетче краве масло  1/2 ч.ч. прясно мляко  кашкавал (за настъргване) магданоз  1 ч.л. доматено пюре  3 яйца  галета черен пипер  лимонов сок  сол  Карфиолът се вари в подсолена вода. Смляното месо се задушава заедно с нарязаните магданоз и лук. Добавя се доматеното пюре с червения пипер. Жълтъците се отделят от белтъците и се разбиват поотделно (белтъците се правят на твърд сняг, като към тях се добавят няколко капки оцет и 1 щипка сол).  След това жълтъците и белтъците се смесват. Към месото пък се прибавят млякото, карфиола и яйцата.  Готовата смест се разстила в намазнена и поръсена с галета тавичка, заглажда се и се покрива с малки парченца масло.  Ястието се пече в умерена фурна за 20-тина минути. Преди да се извади от печката се поръчва с настъргания кашкавал. ", "date": "2018.10.09", "title": "Пудинг от месо с карфиол"}
{"url": "http://epicenter.bg/article/Dzhordzh-Bush-omazhi-dashterya-si-za-stsenarist--Snimki-/165373/10/99", "text": "Дъщерята на президента Джордж Буш - Барбара Пиърс Буш се омъжи за годеника си - сценариста Крейг Койн в неделя на частна церемония в Кенебънкпорт в щата Мейн. \r\n \r\n На сватбата са присъствали само 20-ина членове на семейството, сред които родителите на Барбара - президентът Джордж Буш и съпругата му Лора, дядото на булката Джордж Буш-стaрши и близначката на Барбара - Джена Буш Хейгър.   Булката, която е председател на организацията с нестопанска цел Global Health Corps, носеше бяла копринена рокля Vera Wang. Тя бе отведена до олтара от баща си.   Баба ѝ Барбара Буш, на която е кръстена, почина през април на 92 години, но бе почетена от внучка си на сватбения ѝ ден. 36-годишната дъщеря на американския президент носеше гривна, подарена от дядо ѝ на баба ѝ за 70-ата годишнина от сватбата им през 2015 г.   Синьото нещо, което се носи на сватба, според американската традиция, са били чифт обеци, подарък от Джена Буш Хейгър - близначка на Барбара.   Джена сподели, че след сватбата е плакала много от щастие. Сестра ѝ и годеникът ѝ се венчали в Мейн заради дядо ѝ, а и защото е място, което цялото семейство обича и чувства като свой дом.   На церемонията Джена вдигнала тост за сестра си:    Джордж Буш публикува кадър от сватбата, на който води дъщеря си към олтара и написа:  ", "date": "2018.10.09", "title": "Джордж Буш омъжи дъщеря си за сценарист (Снимки)"}
{"url": "http://epicenter.bg/article/I-shefat-na-OON-pritesnen-za-ubiystvoto-na-Viktoriya-Marinova/165352/2/0", "text": "Генералният секретар на ООН Антониу Гутериш призова правителствата да гарантират, че извършителите на престъпления срещу журналисти, като убийството на българската журналистка Виктория Маринова, ще бъдат наказани, съобщава БНТ.     Гутериш е изключително притеснен за убийството на Маринова и очаква заключенията на разследването, подчерта говорител на генералния секретар.   По думите му \"има изключително смущаващо нарастване на насилието, включително сексуално, насочено особено срещу журналистки\".   Генералният секретар на ООН следи много внимателно тази тенденция и е повдигал въпроса за насилието срещу журналисти пред страни членки на организацията.", "date": "2018.10.09", "title": "И шефът на ООН притеснен за убийството на Виктория Маринова"}
{"url": "http://epicenter.bg/article/BSP-zapochva-izvanparlamentarni-konsultatsii-za-vota-na-nedoverie/165353/2/0", "text": "БСП започва извънпарламентарни консултации за вота на недоверие към правителството в сектор \"Здравеопазване\".   Днес представители на левицата ще се срещнат с Националното сдружение на общинските болници. До края на седмицата социалистите планират срещи и с пациентски организации, представители на Лекарския съюз, общопрактикуващи лекари.   В дискусиите ще се обсъди сегашното състояние на здравната система, предложенията на ГЕРБ за здравна реформа и тези на БСП като алтернатива и едва тогава ще се внесе вотът, обясниха социалистите. Това най-вероятно ще стане в понеделник.  ", "date": "2018.10.09", "title": "БСП започва извънпарламентарни консултации за вота на недоверие"}
{"url": "http://epicenter.bg/article/Boryana-Dimitrova--Ako-ne-stane-neshto-izklyuchitelno--nyama-da-ima-predsrochni-izbori/165356/2/0", "text": "Ако не стане нещо изключително, няма да има предсрочни избори. Това прогнозира в предаването „Тази сутрин” по bTV Боряна Димитрова от „Алфа рисърч”.   По думите ѝ лакмус за това, накъде вървят политическите настроения, ще бъдат европейските избори. „Евровотът ще бъде тест и ще бъде превърнат в обществен вот на недоверие или на доверие към управляващата коалиция. Ако тя спечели тези избори, това означава, че ще се върви наесен към местни избори и смятам, че ще изкарат своя мандат”, подчерта Димитрова.   Управляващата коалиция е с леко разклатени позиции. Усещането за нея не е за принципно разбирателство, а за разбирателство от седмица до седмица. Наблюдаваме това през целия летен период, изтъкна тя.   Според проучването на „Алфа рисърч” единственият министър, който бележи успехи, е спортният министър Красен Кралев. Спрямо предишните месеци той има буквално взрив от одобрение. Това се дължи на трите световни първенства, които бяха организирани в България, отбеляза Боряна Димитрова.   Томислав Дончев остава с позитивен индекс и запазва мястото си, следват Екатерина Захариева и Лиляна Павлова. Скандалите между Патриотите се отразяват и на личния рейтинг на вицепремиера Красимир Каракачанов и той вече е на пета позиция. В края на класацията са Емил Караниколов и Цецка Цачева.   Всички институции от юни до септември вървят надолу в различни пропорции, каза още Боряна Димитрова.   Когато има конфликт между институциите, никой не печели, категорична е тя.   С 2,5% се стопява разликата между ГЕРБ и БСП и тя изцяло се дължи на отслабените позиции на управляващите, а не на мобилизация на БСП.   Освен отслабените позиции на управляващите към този момент не се някаква убедителна обществена алтернатива. Това, което се случва в управляващите, не прелива кредит на доверие към опозиционните партии, но създава една чувствителност и раздразнение в обществото и не знаем в следващите месеци тази симбиоза накъде ще тръгне, посочи Боряна Димитрова.", "date": "2018.10.09", "title": "Боряна Димитрова: Ако не стане нещо изключително, няма да има предсрочни избори"}
{"url": "http://epicenter.bg/article/Metroto-v-Sofiya-sprya/165357/2/0", "text": "Преустановено е движението на метрото, съобщава Агенция Фокус.   По първоначалната информация на служители причината е техническа повреда между метростанциите „Жолио Кюри“ и „Васил Левски“.   Спират влакчетата на първата възможна станция.    Към този момент движените на влаковете е възстановено, съобщи директорът на столичния Метрополитен Стоян Братоев.   ", "date": "2018.10.09", "title": "Метрото в София спря"}
{"url": "http://epicenter.bg/article/Evrodeputatite-ot-BSP-nastoyavat-za-ostra-reaktsiya-sreshtu-ezika-na-omrazata-na-Dzhambazki/165358/2/0", "text": "\r\n \r\n \r\n \r\n   \r\n Представителите на БСП са членове на Групата на социалистите и демократите в Европейския парламент, която недвусмислено се противопоставя на всякакви прояви на езика на омразата и агресивен национализъм. Те очакват остра реакция и категорични действия, след като при предишни подобни изявления от страна на евродепутати бяха наложени сериозни санкции. \r\n   \r\n \r\n   \r\n „На 14-ти август 2018 г. председателят на Националния съвет на Българската социалистическа партия г-жа Корнелия Нинова се обърна към Вас с писмо, настоявайки за незабавната Ви реакция по въпрос от висока политическа чувствителност, за което към този момент няма предприети действия,“ пишат представителите на БСП в Европейския парламент Сергей Станишев, Георги Пирински, Петър Курумбашев и Момчил Неков. \r\n   \r\n „Вероятно избликът на г-н Джамбазки би могъл да бъде пренебрегнат като безотговорно изявление на безотговорен политик. Както обаче стана ясно от дебата в пленарна зала, проведен на 2-ри октомври 2018 г., относно „зараждането на неофашистко насилие в Европа“, членовете на Европейския парламент осъждат подобни провокативни изказвания.“ \r\n   \r\n „В контекста на миналия дебат и предстоящата резолюция на Европейския парламент по темата, ние, членовете на Делегацията на българските социалисти, бихме искали да подчертаем, че  \r\n   \r\n „Г-н председател, с оглед на нарастващия екстремизъм и евроскептицизъм, а и наближаващите европейски избори, очакваме и Ви призоваваме   - основни ценности за Европейския съюз и европейските институции. \r\n   \r\n Както правилно заявихте на 31-ви май 2018 г. след случая с евродепутата Корвин-Мике: „ се казва още в писмото, като се припомня за случая с полския евродепутат Януш Корвин Мике, който беше санкциониран от председателя на ЕП с отстраняване от дейността му за 10 дни и със забрана за представляване на институцията в рамките на 1 година. \r\n   \r\n „Този, както и много други примери, изискват категорични и недвусмислени действия срещу езика на омразата и нетолерантността от страна на член на Европейския парламент. Не можем да пренебрегнем този въпрос и вярваме,   В контекста на дебата от 2-ри октомври, силно Ви приканваме да направите кратко изявление по време на следващата пленарна сесия, осъждащо тази проява на език на омразата.“ \r\n   \r\n \r\n", "date": "2018.10.09", "title": "Евродепутатите от БСП настояват за остра реакция срещу езика на омразата на Джамбазки"}
{"url": "http://epicenter.bg/article/Ivelina-Vasileva-ne-pomni-premierat-da-e-narichal-Ninova--quot-Gospozha-Lazha-quot-/165360/2/0", "text": "С бившия министър на околната среда и водите Ивелина Василева приключиха разпитите по дело за клевета, което водят един срещу друг лидерите на ГЕРБ и на БСП - Бойко Борисов и Корнелия Нинова, предаде БНР.   След като двамата внесоха почти едновременно исковете си в Софийския градски съд, той ги обедини в общо дело.   Борисов съди Нинова, заради репликата й по телевизията :\"Крадецът вика: Дръжте крадеца\". Нинова пък Борисов, защото я нарекъл \"Госпожа Лъжа\", \"върл активист на СДС“ и \"бъдещ диктатор\". За претърпяната обида и унижение, премиерът иска обезщетение от 26 000 лева. Нинова е оценила доброто си име с 4 000 лева повече.    Разпитът на Ивелина Василева беше, защото е била на партийната сбирка, на която Бойко Борисов обидил Корнелия Нинова.   Ексекоминистърът обаче не си спомни той да я нарекъл \"Госпожа Лъжа\". С което и разпитът ѝ се изчерпа, а съдът обяви делото за изяснено и че ще се произнесе с решение в законовия срок. Каквото и да е то - ще подлежи на обжалване от недоволната страна.  ", "date": "2018.10.09", "title": "Ивелина Василева не помни премиерът да е наричал Нинова \"Госпожа Лъжа\""}
{"url": "http://epicenter.bg/article/Radev--Prenebregvaneto-na-temata-za-bednostta-i-neravenstvata-e-bezotgovornost-kam-obshtestvoto-ni/165371/2/0", "text": " Това каза президентът Румен Радев по време на кръгла маса на тема „Неравенства и бедност в България“, предаде агенция „Фокус“.   „Радвам се, че днес сме тук заедно, за да потърсим отговор на редица въпроси.  , коментира държавният глава.   \"Кои са социалните и икономическите модели, които могат да доведат до справедливо възнаграждение на труда? Как националният доход и неговият ръст да се разпределя справедливо и да допринася за благоденствието на обществото ни? Как да търсим баланс между развитието на конкуренцията в една пазарна икономика и адекватна социална политика? Какви модели съществуват в другите държави и как успешно можем да ги приложим у нас?\", каза още Радев.   По думите му в момента, в който все повече се говори за стабилност, за ръст на БВП и за рекордните му стойности, толкова повече трябва да говорим и за бедността и за това как се разпределя този БВП, по какви механизми се харчат публичните средства и как те допринасят за хармоничното развитие на обществото.   \"Убеден съм, че пренебрегването на темата за бедността на неравенствата е безотговорност към бъдещето развитие на нашето общество“, каза Радев. Той изрази надежда на форума да се предложат решения на този обществено значим проблем.   , каза още президентът. „Благодаря, че приехте поканата да обсъдим една актуална тема с висока обществена значимост – неравенствата и бедността в България. Неравенството е заложено дълбоко в основата на общественото развитие и е нормално следствие на различните качества, знания и умения на отделния човек.  .   “, каза държавният глава.   “, допълни той. „Можем много да говорим на тази тема, но бедността преди всичко отнема от обществото перспективата за динамично развитие. За това и тази тема е така актуална. Днес стотици хиляди живеят в бедност и в социално изключване. Те са поставени в унизителни условия да не могат да посрещнат елементарни човешки нужди. Огромна част от тях са работили през целия си активен живот.   Други работят в момента, но продължават да са бедни.  .   заяви Радев.   По думите му  Както казах има някакъв праг, до който те са допустими, но неравенствата днес в България са далече от всякакви средни европейски показатели. Толкова са дълбоки, че в тях пропадат всякакви опити за обединение около национално значими цели за развитие“, заяви Радев.     ", "date": "2018.10.09", "title": "Радев: Пренебрегването на темата за бедността и неравенствата е безотговорност към обществото ни"}
{"url": "http://epicenter.bg/article/Zhivko-Georgiev--Dobra-taktika-na-BSP-e-da-provede-sreshti-predi-da-vnese-vota-na-nedoverie/165378/2/0", "text": "\"Тактиката на БСП да внесе Вота на недоверие след срещи с представители на пациентски организации, на Националното сдружение на общинските болници, Лекарския съюз и т.н изглежда разумно. Във всички случаи БСП би спечелила, ако представи аргументите си за вота, усилвайки гласовете, мненията, аргументите на гражданския сектор, на съсловните организации\".   Това коментира пред БНР социологът Живко Георгиев по повод вота на недоверие, който БСП ще внесе следващата седмица на тема здравеопазване: „Това ще извади вота от традиционната схема на чисто партийно опозиционно упражнение, каквато най-често биваше тактиката досега. Като цяло е разумно“. Нинова не може да се справи с вътрешната опозиция в БСП по този начин, смята той:   „А и защо трябва да се справя? Когато наближават избори, а те са поне два сигурни през следващата година, опозицията може да бъде и партньор, а не непременно опонент“.   Безспорно има основание състоянието на здравеопазването да се постави като тема в парламента и вотът на недоверие е един от начините това да се случи: „Ползата за БСП, но при условие обаче, че е добре подготвена и организирана в дебата, че би могла да демонстрира своята собствена диагноза за заболяванията на здравеопазването. Ако тази диагноза съвпада с мнението на голяма част от широката публика, безспорно ще спечели и имиджови бонуси. Истината е, че от състоянието в здравеопазването губещи сме всички“.     Подкрепата за вота има познавателно значение, тъй като в парламента не винаги са ясни границите между управляващи и опозиция, изтъкна експертът. Управляващите обаче винаги имат ресурса да неглижират темата и да не се получи дебат, предупреди той.   Потенциални съюзници на БСП след нови избори „могат да се окажат всички“, а ако следващите парламентарни избори не са „супер предсрочни“, има вероятност да се появят и нови политически субекти, прогнозира социологът. Във „Визия за България“ има цели сектори, където нещата са доста добре аргументирани, но и много сектори, където тепърва предстои работа, оцени той.", "date": "2018.10.09", "title": "Живко Георгиев: Добра тактика на БСП е да проведе срещи преди да внесе вота на недоверие"}
{"url": "http://epicenter.bg/article/Harizanov--Kriminalistat--razsledvasht-ubiystvoto-na-Viktoriya---s-teniska--lantsi-i-tatuirovki/165381/2/0", "text": "Моля ви, моля ви, ама много ви моля, обяснете на колегите на топ-криминалиста от русенската полиция, че НЯМА КАК, повтарям НЯМА КАК, потретвам за всеки случай: НЯМА КАК да допуснат човекът да се появи на пресконференцията за убитата Вики по тениска с късо ръкавче, златен ланец, златни пръстени, златен часовник и татуировки.   Защото там някъде, в русенското МВР, има някоя хубавелка. Винаги има. Която хубавелка взима заплатка, за да е пиарка или пресцентърка или каквото там е решила да се нарече. И е тежка грехота заради поредната липса на сиво вещество в публичната комуникация първо да се втрещи обществеността, след което да бъде разнищен заради стайлинга си човек, който е прекарал стотици безсънни нощи в преследване на най-голямата възможна измет.   Човек, който много пъти е виждал и труповете, и втрещените от шока на смъртта близки и роднини. И ги е виждал десетки пъти срещу смешно заплащане. И е вървял нагоре в тежка система, и е гледал семейство, и е разкривал убийства и е залавял маса изроди, които са щяли да убият пак, и е съхранил психиката си и още я работи тази работа. Ако това изобщо е работа. Само си го представете. А сега ще понесе и подигравките заради начина, по който е отишъл на този брифинг. Защото той просто така си ходи. Има това право, негова си работа. Но нямат право да го проспят всички, от които зависи да свикат въпросната пресконференция и да обяснят трагедия, заради която е настръхнала цялата държава. Държава, която за пореден път бе оплюта от безродниците, които така и не преживяха серийните си провали. И които само това чакат, за да отприщят нова порция от жлъч и плюнки. Тениска, ланци и татуировки. Егати.    ", "date": "2018.10.09", "title": "Харизанов: Криминалистът, разследващ убийството на Виктория - с тениска, ланци и татуировки"}
{"url": "http://epicenter.bg/article/Vasil-Vasilev--Kontsesiyata-na-letishte-Sofiya-shte-bade-nay-prestapnata-afera-na-prehoda/165384/2/0", "text": "На Балканите има директен сблъсък за влияние между Русия и САЩ, а България е поставена между два геополитически и демографски огъня - албанския и турския, каза в понеделник вечер проф. Иво Христов. И в тази ситуация ние имаме абсолютно неадекватен елит, тежко неграмотен, нямащ елементарна представа за света, в който пребивава, с къс житейски и финансов хоризонт - грубо казано, да оправят децата си и себе си и нищо повече. Ние преминаваме от криза в катастрофа, изтъкна той.   Проф. Христов бе гост на Васил Василев в предаването “Не се страхувай “, излъчвано по Евроком. България завинаги е загубила Македония - и Вардарска, и Егейска, отбеляза той. Целият македонски проект е изграден изцяло на антибългарска основа. Ако се разпадне антибългарската жилка, разпада се и проектът. Във Вардарска Македония има една общност с дива проюгославска носталгия.   Може ли при разпад на Македония и загуба на териториите, населени с албанци, Скопие да иска териториални компенсации за сметка на България, запита Василев. Дума да няма - има такава опасност, отвърна му проф. Христов. Тя индиректно е заложена в неграмотния договор, който подписахме с Македония. Балканите се оформят отново като барутния погреб на Европа, отбеляза Василев. Да, обективните конфликти са налице, обективните противоречия също. Въпросът е кой ще драсне клечката и в каква посока ще тръгне това, допълни гостът.   В предаването бе засегнат и въпроса за концесията на летище София. Песимистичният сценарий за развитието на аерогарата предвижда печалба от 9 милиарда лева за следващите 35 години. Оптимистичните са за два пъти повече. Тази гигантска печалба ще отиде при концесионера на летището, а държавата ще получи подаяние от около милиард лева, разсрочено при това, каза Василев.   Печалбата била изчислена при коефициент на крадливост на следващите правителства, съпоставим с този на сегашното.   Концесията на летище София ще бъде най-престъпната афера на прехода, подчерта Васил Василев.   Той посочи, ще летищните такси, т.е. и самолетните билети неминуемо ще поскъпнат и припомни, че френската фирма, концесионирала водата на София, купува от яз. Искър кубика по 2 стотинки и ни го продава по 2.20 лв. Взеха ЕРП-тата и токът скочи. Взеха мелниците и хлябът поскъпна. Взеха банките и те искат безумни лихви по кредитите, без които не можете да живеете. Взеха лекарите, инженерите, трактористите, шлосерите, заварчиците, агрономите, конструкторите. Утре ще ни вземат летището, вдругиден ще поискат и държавата, предупреди Василев.   Тема на седмицата бе “ Хлябът “. Един килограм хлебна пшеница струва 40 стотинки. От нея излиза килограм брашно, от което се получават два хляба по 700 грама. Продават ги общо за 2.00 - 2.50 лв. Къде потъва огромната разлика, попита Василев, след като с една проста каменна домашна мелница за зърно всеки може да си приготви вкусен и три пъти по-евтин хляб, без набухватели, подобрители, ензими, оцветители и други химически примеси. Чист домашен хляб с вкус като едно време. Една такава мелница взе да мели брашно пред камерите и екипът се струпа, за да пита откъде може да се купи.   Предаването започна с една секунда мълчание в памет на убитата журналистка Виктория Маринова.", "date": "2018.10.09", "title": "Васил Василев: Концесията на летище София ще бъде най-престъпната афера на прехода"}
{"url": "http://epicenter.bg/article/Fandakova--Imam-seriozni-zabelezhki-kam-stroitelniya-nadzor--veche-gi-sanktsionirah-sas-100-000-leva-/165386/2/0", "text": "Имам сериозни забележки по отношение на строителния надзор, вече ги санкционирах със 100 хиляди лева. Това каза пред журналисти кметът на София Йорданка Фандъкова във връзка с критиките по отношение на ремонтите в столицата, предаде репортер на Агенция „Фокус“.  „Много спекулации чух през последните дни. Разбира се, гражданите имат правото да се интересуват и да дават своето мнение. То е важно за мен. Но спекулации от политически сили и техни привърженици не мога да приема, когато става въпрос за неверни твърдения“, заяви Фандъкова.  „Затова по отношение на изпълнението, материалите и качеството на изпълнението вече възложих контрол на контрола. Понеже много се говори за ремонт на ремонта, когато всъщност ремонтът не е приключил, аз възложих контрол на контрола. Поканила съм компетентни представители на Университета по архитектура и геодезия. Те вече бяха на обекта, направиха първите огледи. Ще разчитам на тях както по отношение на допълнителни анализи на материалите в лабораторията на УАСГ, така също и по отношение на начина на изпълнение“, обясни тя.  По думите на Фандъкова строителният надзор има много важни функции, които обаче са останали встрани от дебата.  „Но аз имам сериозни бележки по отношение изпълнението на задачите на строителния надзор. Вече ги санкционирах със 100 хиляди лева. Това е първата и последна санкция, защото следващата стъпка е прекратяване на договора. Казала съм им какво очаквам от тях - специалисти, експерти, инженери, които да са непрекъснато на обектите. И в момента там има хора. Но аз искам предварително те, гледайки изпълнението, да връщат своевременно фирмата, ако не се справя добре“, посочи още столичният кмет.  ", "date": "2018.10.09", "title": "Фандъкова: Имам сериозни забележки към строителния надзор, вече ги санкционирах със 100 000 лева "}
{"url": "http://epicenter.bg/article/Blizki-i-kolegi-na-ubitata-Viktoriya--Ne-na-kraynite-merki--imayte-oshte-malko-tarpenie--/165387/2/0", "text": "Смейството и колегите на зверски убитата журналистка Виктория Маринова в Русе разпространиха призив, с който умоляват гражданите за търпение. Те вярват, че полицията е на финалната права да разкрие убиеца.  От името на семейството на Виктория и на нейните колеги Ви умоляваме да имате още малко търпение. Вярваме, че полицията е на финалната права да разкрие извършителя.  Молим Ви, не прибягвайте до никакви крайни мерки!!!  Така няма да помогнем, а напротив. Ще има време за гняв! Просто нека не е днес!  Във връзка с анонсирания в социалните мрежи протест с блокиране на движението в района на Дунав мост тази вечер в 19 часа, заявяваме, че сме категорично против подобни действия!  Едва ли и Виктория би желала подобно нещо!  ", "date": "2018.10.09", "title": "Близки и колеги на убитата Виктория: Не на крайните мерки, имайте още малко търпение! "}
{"url": "http://epicenter.bg/article/Ivo-Hristov--Tryabva-da-ima-edinenie-pone-okolo-tsenata-na-choveshkiya-zhivot--bez-uslovnosti--profesional/165389/2/0", "text": "Началникът на кабинета на президента Румен Радев - Иво Христов направи коментар по актуалната тема с убийството на журналистката Виктория в Русе. Той го направи в социалната мрежа Фейсбук. До момента от президентството няма друг официален коментар по темата. Ето какво написа Христов във Facebook.      ", "date": "2018.10.09", "title": "Иво Христов: Трябва да има единение поне около цената на човешкия живот, без условности"}
{"url": "http://epicenter.bg/article/SEM-pusna-televiziyata-na-BSP/165390/2/0", "text": "На днешното си заседание Съветът за електронни медии одобри регистрацията на Българска свободна телевизия. Това съобщиха от пресцентъра на БСП. Документите бяха внесени от БСП в края на миналия месец.   Днешното решение на СЕМ, което е взето с гласа на четирима \"за\" и един \"против\", влиза в сила след 14 дни, ако през този период не бъде обжалвано във ВАС.   Миналата седмица Съветът за електронни медии (СЕМ) спря процедурата по лицензиране на телевизията на БСП заради неплатена такса, съобщи Епицентър.бг. Оказа се, че „огромният дълг“, който дължи на НАП фирмата собственик на „Българска свободна телевизия“ е в размер на ... 2 лева и 63 стотинки. Още по-комично е че въпросното задължение на „Българска свободна медия“ ЕООД на Любомир Коларов е неплатена такса около регистрацията на фирмата.   Припомняме, че компанията е учредена на 21 юни 2018 г. и е вписана в Търговския регистър на 17 юли 2018 г.  ", "date": "2018.10.09", "title": "СЕМ пусна телевизията на БСП"}
{"url": "http://epicenter.bg/article/Ninova--Sas-sdruzhenieto-na-obshtinskite-bolnitsi-sme-edinodushni---zdraveopazvaneto-e-katastrofalno/165394/2/0", "text": " Това каза лидерът на БСП Корнелия Нинова по време на пресконференция след срещата с представители на Националното сдружение на общинските болници, предаде агенция „Фокус“.   Нинова поясни, че разговорите с Националното сдружение на общинските болници продължава и в момента.   каза още Нинова.   Лидерът на БСП поясни, че на срещата са получили аргументи за вота на недоверие, които ще ползват. „Представихме и нашите предложения за реформа. По някои от тях срещаме пълно разбиране, някои са дискусионни“, каза още Нинова.   лидерът на БСП. По думите й някои от предложенията на БСП предстоят да бъдат дискутирани. „Здравеопазването в този вид не може да продължава така.   “, заяви Нинова.   Лидерът на БСП обясни, че на срещата си с Националното сдружение на общинските болници са обсъдили и  . „Каквото и да се направи в здравеопазването като няма лекари и медицински сестри, въпросът остава нерешен“, заяви Нинова.   „Най-остро те поставиха пред нас въпроса за кадрите, особено в малките отдалечени места, общински болници и т.н. Нашето предложение е държавата да плаща стипендии и след това завършилите медицина да са задължени да работят 5 години в България“, каза Нинова.   „  Приема се добре нашето предложение за намаляване на ДДС върху лекарствата, както и окрупняването на поръчката за лекарства. Сега всяка болница си прави собствен търг за лекарства, обществена поръчка. Те споделят своя опит, че това не е добър вариант, че това води до повишаване на цени и ни подкрепят в идеята за един общ централизиран механизъм за осигуряване на лекарства.  , т.е. във всеки регион да има една обща структура на здравеопазването, която да обхваща доболнична помощ, болнични заведения, но да бъде на регионален принцип разпределено. Те смятат това за много добър вариант“, заяви Нинова.   лидерът на БСП Корнелия Нинова.   „Обърнахме се към хората, с които можем да го направим и от които очакваме много по-голяма подкрепа“, заяви още Нинова.     „  Винаги го внасяме в парламента и започваме разговори с другите парламентарни партии. Сега подходихме по различен начин. Правим извънпарламентарни консултации с всички онези, които ще бъдат засегнати от реформата на ГЕРБ, от нашето предложение по реформа“, каза Нинова и заяви, че това на първо място са лекари, болници и т.н.   „Търсим подкрепата на гилдиите, на пациентите, на обществото, на общественото мнение, за разлика от досега, когато сме търсили подкрепата на гласове от други парламентарни партии“, каза Нинова. По думите й днешната среща й дава основание да смята, че този подход е правилен. .   , каза още Нинова.   , Нинова заяви: „Разговори не отказваме с никого. По тема „Здравеопазване“ имаме коренно различни политики с ДПС. Те от години настояват за демонополизация на Здравната каса и за създаване на множество здравни каси. Техният модел и визията на ДПС за промяна в здравеопазването се базира на това“, заяви Нинова.   По думите ѝ в предложението на БСП политиката не е такава.   и т.н. „Ние по тази тема имаме на ниво политики различия. Не знам какво ще е решението на колегите по вота на недоверие. Допускам, че ще ни подкрепят, защото и те са против съществуващия сега модел и начин на работа в здравеопазването. След като ни минат извънпарламентарните разговори и внесем мотивите за вота, ние сме отворени за разговори с всички вътре в парламента по същество на предложенията“, заяви още Нинова.    лидерът на БСП заяви, че е представила пред сдружението идеята на БСП тези болници, които искат да ползват пари от НЗОК да се отпишат от търговския регистър и да не бъдат търговски дружества.   “Тези, които искат да останат търговски дружества - да се намери друг начин за тяхното финансиране“, посочи Корнелия Нинова.  ", "date": "2018.10.09", "title": "Нинова: Реформата на ГЕРБ ще натовари най-бедните. Внасяме вота в понеделник след обяд"}
{"url": "http://epicenter.bg/article/Vazpyaha-remonta-na--quot-Grafa-quot--v-pesen/165396/2/0", "text": "Ремонтът на софийската улица \"Граф Игнатиев\" предизвика пълна от възмущение. След петте месеца блокирано движение, заобиколни маршрути и затворени участъци, резултатът никак не се хареса на софиянци и гости на града, които превърнаха абсурдната ситуация в комична.    Поредното доказателство е песен, посветена на ремонта. Късно снощи гражданинът Димитър Панев е публикувал творбата в личния си профил във Фейсбук. Песента носи заглавието    Панев е публикувал видеото под акомпанимента на китара в 1:35 часа през нощта на 7 октомври. За музика и текст са използвани песните на \"Щурците\" -  \"Две следи\" и \"Веселина\".   Видеото набива все по-голяма популярност, като само за няколко часа успя да събере множество харесвания и забавни коментари.   Междувременно в интернет вече има и комичен хаштаг, посветен на реконструкцията на улицата - #Hubavoe, който потребителите на социалната мрежа вече са превърнали в мото на злополучния ремонт.", "date": "2018.10.09", "title": "Възпяха ремонта на \"Графа\" в песен: Ние двама не спим, ние двама редим!"}
{"url": "http://epicenter.bg/article/Krasivata-prepodavatelka--spryagana-za-gadzhe-na-Brad-Pit--Nie-sme-prosto-priyateli/165382/10/100", "text": "Когато миналата година плъзнаха слуховете, че Брад Пит излиза с красивата професорка от Масачузетския технологичен институт, преподавателката имала неочакван челен сблъсък с папараците.   Според двамата - и Оксман, и Пит, те са просто приятели и никога не са имали любовна връзка, но тя споделя, че се е забавлявала, докато е била в светлината на прожекторите.   Оксман разкрива, че в този период обичала да се разхожда с научна литература под мишница, за да се забавлява с реакциите на папараците и да промотира науката, с която се занимава.   Оксман не е била обвързана с Пит, но го споменава в интервю, което дава пред \"Ню Йорк Таймс\" и изразява желанието си да работи с него за в бъдеще. Тя описва актьора като   ", "date": "2018.10.09", "title": "Красивата преподавателка, спрягана за гадже на Брад Пит: Ние сме просто приятели"}
{"url": "http://epicenter.bg/article/Golemite-dzhuki-veche-ne-sa-na-moda/165391/10/0", "text": "Тази година на световния конгрес по естетична медицина в Монако за пореден път отрекоха големите  неестествени джуки. Тенденцията е да се придържаме към натуралните форми и да спазваме правилните пропорции на лицето.   Оформянето на устни може да се раздели на два варианта. Първо, млади момичета, които имат тънки устни и искат да им променят формата като цяло. Моят съвет е когато човек е  прекалено млад, между 20 и 25 години, да прибягва към по-дискретни корекции. Драстичното увеличаване на размера и обема на устните при млади хора води до сателитни бръчки в крайчетата на устата от прекомерното изпълване и повдигане на горната устна.    Вторият контингент са млади момичета с плътни устни, които искат да станат още по-пухкави. В този случай лекарят трябва да се съобрази с усмивката и с подредбата на зъбите, защото когато устните са прекалено губим красивата си усмивка ако ги попълним прекалено много   В случай, че се вижда част от горния венец, тогава е препоръчително да се подпълни горната устна, за да добием красива усмивка, защото когато се усмихнем няма да се вижда венеца.   Друга група от хора, които прибягват до попълване на устни това са зрели жени, при които има стапяне на костта, отпускане на мускула на устната, изчерпване на хиалуроновата киселина. В този случай попълването е препоръчително, за да се добие естествена хидратирана устна. Контур се прави пак по няколко причини. При зрелите жени, когато имаме изразен баркод (бръчки) над горната устна. Тогава е препоръчително да се очертае контурът и да се попълни горната устна, което е добре да се съчетае  и с апаратни технологии, за да се добие по-естествен ефект.   Може да се направи и само контур, но това зависи от формата на устните. При някои стои много добре, подчертава ги и те изглеждат само малко по-пухкави. Но има и такива, при които има загуба на контур и тогава е добре да се структурира. Най-добрият материал за тази цел са хиалуроновата киселина и хиалуроновите филъри.  Те са напълно безвредни, безопасни и ако се спазват препоръките на лекаря и той има достатъчно опит, ефектът е много добър и траен.   Има много случаи, при които пациентките искат по-плътни устни, защото на приятелката им стои добре. Или дори носят снимки на известна актриса и искат точно такива устни.  Въпреки личната преценка за красота има златни правила за пропорциите на лицето. Горната устна би трябвало да е една трета от долната. Но много млади момичета наблягат предимно на горната устна, защото не се виждат в профил и се получават т.нар. „патешки устни“, които не са естетични и пропорционални.   Трябва да се има предвид, че устната не е изолирана сама по себе си част от лицето. Тя е част от общата картина и като професианалист гледам общите пропорции на лицето и дори на тялото, защото човек не може да се превърне в ходеща уста, много е важен общият контур, контурът на лицето, формата на прическата. Изобщо направата на устни е много професионално начинание и невинаги мнението на лекаря съвпада с мнението на пациента.   Лекарят трябва да е малко художник, естет, скулптор. За мен най-трудните зони са устните и околоочния контур, те крият много рискове и неправилната направа може да донесе неестетична визия ако са обработени по неподходящ начин.   Едно е да се сложи ботокс, чиито ефект изчезва напълно, друго е да се оформи устна, върху която след време може да има остатъчни явления, въпреки разграждането на хиалуронова киселина. Моят съвет е да не се търсят евтини продукти и да не се поставят неразрешени субстанции. Това е много кръвоснабдена зона. Ако се получи запушване или алергични реакция последствията  могат да са трайни и необратими.   Когато пациентът отива да си прави устни е необходимо да проведе консултация с лекар. При поставяне на филър да се отиде при специалист дерматолог или пластичен хирург с опит, който да е наясно с процедурата и с продуктите. Трябва да се има предвид, че не можем да избягаме съвсем от природата си. Има пациенти, които искат тотална промяна. А това невинаги е възможно и естетично.   Има ниски цени на пазара, при които продуктите не са качествени и с дълготраен ефект. Разграждането на материала също е важно. Трябва да се подбере такъв без остатъчни явления. Разбира се, има препарати, които разграждат хиалуроновата киселина, но те имат странични ефекти. Така че всички манипулации трябва да се извършат от лекар- професионалист.", "date": "2018.10.09", "title": "Големите джуки вече не са на мода"}
{"url": "http://epicenter.bg/article/Simeon-II-i-donya-Margarita-prisastvaha-na-svatbata-na-godinata-v-ispanskiya-kralski-dvor--Snimki-/165398/10/99", "text": "\r\n Докато сме в очакване на сватбата на принцеса Юджини в църквата Сейнт Джордж във Великобритания, вниманието ни бе привлечено от романса на друга аристократична двойка. \r\n \r\n \r\n \r\n Сватбата на годината в испанския кралски двор се състоя този уикенд между 28-годишният херцог на Уескар - Фернандо Фиц-Джеймс Стюърт и красивата му избраница София Паласуельо. Те се венчаха в семейното имение от 18 век - двореца Лирия в Мадрид пред гости от висшето общество, сред които и кралица София, Симеон II, съпругата му доня Маргарита и дизайнерката Агата Руис де ла Прада. \r\n   \r\n За големия ден младоженецът носеше червена униформа от Кралската кавалерия на Севиля. Булката бе с минималистична булчинска рокля с изчистени линии по дизайн на леля ѝ - сватбената дизайнерка Тереза Паласуельо. Роклята бе с къси ръкави, свободна разкроена пола без кринолин и дълъг шлейф. Тя носеше и тиара на семейство Алба. \r\n   \r\n Красивата булка става част от една от най-важните в исторически план кралски фамилии в Европа стана херцогиня на Алба - титла известна в цял свят заради известната баба на младоженеца. \r\n   \r\n Милиардерката херцогиня на Алба - Кайетана Фиц-Джеймс Стюърт, бе цветисто ексцентрична и една от носителките на най-много аристократични титли в света - 5 пъти херцогиня, 8 пъти маркиза, 18 пъти графиня, 14 пъти испански гранд и веднъж виконтeса. Херцогинята влезе в новините през 2011 г., когато на 85-годишна възраст се омъжи за 25-години по-младия Алфонсо Диез, танцува фламенко боса на сватбата си, която се проведе в двореца ѝ в Севиля. Тя почина през 2014 г. \r\n \r\n \r\n \r\n Родителите на Фернандо са настоящият херцог на Алба - Карлос Фиц-Джеймс Стюърт и Матилде Солис. \r\n   \r\n Източник: Дир.бг \r\n \r\n \r\n \r\n \r\n", "date": "2018.10.09", "title": "Симеон II и доня Маргарита присъстваха на сватбата на годината в испанския кралски двор (Снимки)"}
{"url": "http://epicenter.bg/article/Andzhelina-Dzholi-i-Kianu-Riyvs-sa-novata-holivudska-dvoyka-/165400/10/100", "text": "Холивудската актриса Анджелина Джоли има нов мъж до себе си. 43-годишната звезда, която от две години е в развод със съпруга си Брад Пит, е започнала страстна връзка със заклетия ерген и режисьор Киану Рийвс, съобщават редица американски медии.   Запознати източници твърдят, че двамата се срещат от лятото на миналата година, пишат от \"Блиц\". Именно тогава актьорите бяха засечени на тайно романтично пътешествие до гръцкия остров Паксос.   Приближени до актрисата обаче твърдят, че това са измислици. Все пак, папарашките снимки, които бяха разпространени тогава, показваха отдалеч няколко човека на коне, снимани в гръб.   Сега клюката, че между двамата има нещо се разпространи светкавично, след като 54-годишният ерген бе забелязан в дома на красавицата. Източник твърди, че Рийвс отлично се разбира с шестте деца на Джоли, а те от своя страна одобряват новия избраник на майка си.   , добавя източникът. \r\n \r\n \r\n \r\n Към момента звездите отказват да афишират публично чувствата си. А майката на актьора нямала нищо против многодетната му половинка и била много щастлива, че синът й е намерил любовта.", "date": "2018.10.09", "title": "Анджелина Джоли и Киану Рийвс са новата холивудска двойка?"}
{"url": "http://epicenter.bg/article/Balgarka-stana--quot-Misis-ES-quot-/165405/10/99", "text": "Най-красивата жена в Европа е българка. Юлия Бакалова спечели конкурса „Мисис ЕС” и се превърна в най-желаната жена в Европейския съюз.  „Беше трудно! Журито оценяваше не само по външен вид, но и нашето излъчване, поведение, държание и дори дисциплина. Чувството, когато спечелиш е прекрасно! Това е успех и за България. Искам повече млади момичета да знаят, че могат да успеят с труд и упоритост”, казва Юлия по повод на победата си, пише в. „България днес”.  „Тъжна съм, че доста млади момичета гледат на красотата си, като на разменна монета и позволяват тя да бъде продавана. Аз успях сама–имам прекрасно семейство, любима работа, дом, живея добре. И това съм го постигнала не с богат татко, не със съпруг плащач, а с много воля и труд”, споделя новата госпожа ЕС.  Юлия е родена в Тюмен, Русия, но когато е само на 2 години семейството се мести в България. Завършва в морската столица и се омъжва за ученическата си любов–Виктор.  Преди 9 години двамата се местят в Холандия, а в Хага Юлия завършва икономика. От миналата година има собствена счетоводна кантора и вече може да се похвали и с цели три деца.  В началото на годината тя грабва титлата „Мисис Холандия”, а по-късно призна, че си мечтае да спечели и „Мисис ЕС”. Днес мечтата й е факт.  Въпреки че се състезава под флага на Холандия и представи холандски народен танц в местна носия, нашенката е горда, че е успяла. Тя пребори още 12 кандидатки за конкурса, но успя да спечели.  Юлия има още няколко титли „Мисис Европа Фотогеничност”, „Мисис Европа Благотворителност” и „Мисис Най-добро интервю”. Наградата за благотворителност й бе връчена заради работата й по проект срещу домашното насилие.", "date": "2018.10.09", "title": "Българка стана \"Мисис ЕС\""}
{"url": "http://epicenter.bg/article/Hertsoginya-Keyt-specheli-simpatiite-s-modniya-si-izbor--oblichayki-edin-i-sasht-toalet-dva-pati--Snimki-/165407/10/84", "text": "отново спечели симпатиите на всички с модния си избор на благотворително събитие в Лондон. Красивата съпруга на  , която само преди дни се завърна към кралските си задължения след 6-месечен отпуск по майчинство, заложи на тоалет, който облича не за първи път – лилава рокля на дизайнерката  .   През юли 2017 година Кейт беше избрала същия тоалет при кралската визита в Германия. Тогава тя беше съчетала роклята си с облеклото на малките кралски особи – Джордж и Шарлот.   Двете деца бяха облечени в дрешки в розови и лилави нюанси, перфектно съчетани с тоалета на майка им. В същия цвят беше и вратовръзката на  .   Източник: Дарик", "date": "2018.10.09", "title": "Херцогиня Кейт спечели симпатиите, обличайки един и същ тоалет два пъти (Снимки)"}
{"url": "http://epicenter.bg/article/Megan-Markal-otlaga-maychinstvoto-s-godina-/165416/10/99", "text": "Непосредствено след сватбата на принц Хари и Меган се заговори, че се очаква ново кралско бебе. Някои медии дори съобщиха, че то ще се появи на бял свят в началото на 2019 година. Това обаче се оказа само слух и нищо повече...   Меган Маркъл определено отложи майчинството поне с година. \"Те все още са млада двойка. Необходимо е поне година, за да може да се говори за нов член в кралското семейство. Засега всичко продължава както си е било\", отбелязва експертът по етикет Лиз Брюър в публикация за \"Sunday Express\".   Преди раждането Меган има планове да пътува повече в Обединеното кралство, тъй като досега тя е живяла предимно в Америка. Тя освен това иска да се реализира в сфера, в която да е полезна на хората.   Що се отнася до принца, той е склонен да почака, защото в момента е удовлетворен от пътуванията си с красивата си жена. Но иначе много иска дете, или поне така твърдят медиите във Великобритания.  Източник: woman.bg", "date": "2018.10.09", "title": "Меган Маркъл отлага майчинството с година "}
{"url": "http://epicenter.bg/article/Eltan-Dzhon-tragva-na-proshtalno-turne-v-Evropa-prez-sledvashtata-godina/165421/10/100", "text": "Елтън Джон ще изнесе концерти в Европа следващата година в рамките на прощалното си световно турне, започнало през септември в САЩ, съобщи Франс прес, цитиран от Дарик. Четири от концертите на 71-годишния певец са във Франция - в Лил на 18 юни, в Париж на 20 юни, в Бордо на 22 юни и в Ним на 23 юни.  По време на прощалното си турне Елтън Джон ще изнесе над 300 концерта за три години.  Европейската част от турнето му ще започне с концерт във Виена на 1 май и ще приключи в Лука, Италия, на 7 юли. Той ще зарадва европейските си фенове също с концерти в Антверпен на 23 май и Монтрьо на 29 и 30 юни.   Елтън Джон е сред певците с най-големи продажби на всички времена - от албумите му дисковете му са продадени над 300 милиона копия. През 50-годишната си кариера е записал редица хитове, сред които \"Benny and the Jets\", \"Crocodile Rock\" и \"Candle in the Wind\".", "date": "2018.10.09", "title": "Елтън Джон тръгва на прощално турне в Европа през следващата година"}
{"url": "http://epicenter.bg/article/PFK--Ludogorets--i-Paulo-Autori-se-razdelyat-po-vzaimno-saglasie-/165401/8/0", "text": "Ръководството на ПФК „Лудогорец“ взе решение да удовлетвори молбата на старши треньора Пауло Аутори договорът му с Клуба да бъде прекратен по взаимно съгласие. Мотивите на бразилския специалист са лични. Това съобщиха \"орлите\" на официалния си сайт.  Съгласно уговорката Пауло Аутори ще води отбора в мача срещу Левски на 20 октомври, след което ще си замине от България.  Начело на българския шампион ще застане Антони Здравков, досегашен помощник на Аутори и треньор на младежкия национален отбор. Той ще дебютира като старши треньор в мача с кипърския АЕК Ларнака.  Новината за напускането на Аутори беше съобщена днес на футболистите, които се готвят за мача с Левски на тренировъчния комплекс на Клуба.  ", "date": "2018.10.09", "title": "ПФК „Лудогорец“ и Пауло Аутори се разделят по взаимно съгласие "}
{"url": "http://epicenter.bg/article/Dancho-Lazarov-ostava-nachelo-na-federatsiyata-do-2021-godina/165412/8/0", "text": "На проведеното днес заседание на Управителния съвет на Българската федерация по волейбол бе взето решения настоящото ръководство на органа, начело с председателя Данчо Лазаров да предложи на предстоящото Общо събрание на БФВ да се удължи мандата му до 5 април 2021 година, съгласно Устава. Това предаде Агенция \"Фокус\".  Освен това на заседанието е отчетена отличната работа, свързана с организацията и провеждането на Световното първенство по волейбол за мъже в България, за което е получена и изключително висока оценка от президента на Международната федерация Ари Граса.  ", "date": "2018.10.09", "title": "Данчо Лазаров остава начело на федерацията до 2021 година"}
{"url": "http://epicenter.bg/article/Eksploziya-i-pozhar-v-sklad-za-boepripasi-v-Ukrayna--evakuirani-sa-10-000-dushi/165366/7/0", "text": "В склад за боеприпаси в Черниговска област в Украйна през нощта избухна взрив, последван от пожар, съобщи на страницата си във Фейсбук генералният щаб на украинските въоръжени сили, цитиран от ТАСС, предаде БТА.   Във връзка с взрива в арсенала в района на селището Ичня са въведени ограничителни мерки. Първият сигнал е постъпил от началника на арсенала в 3,30 ч. Не се съобщава за жертви, отбелязва Ройтерс. Оперативна група начело с началника на генералния щаб е пристигнала на местопроизшествието.   Държавната служба за извънредни ситуации съобщи, че е получила информация за пожар и взривове на техническата територия на Шести арсенал на Министерството на отбраната в района на Ичня, Черниговска област, и е организирана евакуация на населението от зоната на възможните поражения. С изпратения автотранспорт от опасната зона са евакуирани около 10 000 души, се казва в официалното съобщение.   От 4,22 ч. е затворено за полети въздушното пространство в радиус от 20 км, спряно е движението на жп и автомобилния транспорт. По информация на службата територията на арсенала е около 682,6 хектара, от тях 402 хектара са техническа територия.", "date": "2018.10.09", "title": "Експлозия и пожар в склад за боеприпаси в Украйна, евакуирани са 10 000 души"}
{"url": "http://epicenter.bg/article/Spirat-sotsialnata-mrezha-Gugal-plyus/165368/7/0", "text": "Гугъл спира работата на социалната си мрежа Гугъл плюс, след като през март беше открита уязвимост, която може да е изложила на опасност личните данни на до половин милион потребители, предадоха световните агенции, съобщи БТА.   Съобщението за спиране на работата на социалната мрежа, в която автоматично се включва всеки потребител с поща в джимейл, беше публикувано вчера в пост в блога на компанията. Според данни на в. \"Уолстрийт джърнъл\" Гугъл нарочно не е съобщил за проблема досега, отчасти за да избегне проверки от страна на регулаторни органи.   Откритата уязвимост на Гугъл плюс може да е позволила на 438 външни приложения да събират без разрешение данни за потребителите, като имена, имейл адреси, професия, пол и възраст. Компанията съобщава, че разработчиците не са знаели за тази уязвимост и няма данни за злоупотреби с тази информация. Отчасти затова Гугъл се е забавил с разкриването на проблема.   Гугъл плюс се използва предимно от лица, интересуващи се от конкретни теми. Социалната мрежа даваше възможност да се групират публикациите на потребителите чрез включването им в определени \"кръгове\".", "date": "2018.10.09", "title": "Спират социалната мрежа Гугъл плюс"}
{"url": "http://epicenter.bg/article/-quot-Razkriha-quot--i-vtoriya-zapodozryan-za-otravyaneto-na-Skripal---bil-ofitser-ot-GRU-/165370/7/0", "text": "Ново разследване от екипа на разследващия сайт „Bellingcat“ твърди, че вторият мъж, идентифициран от британските власти като замесен в отравянето на Сергей Скрипал, е също и офицер от военното разузнаване на Русия, пише руският англоезичен вестник The Moscow Times, цитиран от Агенция \"Фокус\".  Наскоро „Bellingcat“ разкри, че мъжът, който досега беше познат като Руслан Боширов, е всъщност Анатолий Чепига, полковник, който е бил пращан в Чечня три пъти и е бил удостоен с наградата „Герой на Русия“, най-високата държавната награда в страната, през 2014 година.  В предварителен доклад, публикуван в понеделник, „Bellingcat“ идентифицира втория мъж – широко познат като Александър Петров – като Александър Мишкин и обяви, че той е военен лекар от село в северния руски регион Архангелск.  От разследващата група добавиха, че ще публикуват пълното си разследване за идентичността на Мишкин във вторник.  Британската полиция отказа да коментира темата за истинската идентичност на мъжете, обвинени в отравянето на бившия руски агент Сергей Скрипал и дъщеря му Юлия, след като разследващият уебсайт „Bellingcat“ разпространи информация, че е разкрил истинската идентичност на втори заподозрян, предава Ройтерс.  „Няма да коментираме спекулации относно тяхната идентичност“, заявиха от полицията на Лондон в изявление, отговарящо на запитване относно доклада.  Досега британската полиция твърдеше, че двамата мъже, пътуващи с имената „Александър Петров“ и „Руслан Боширов“, са използвали псевдоними.  Припомняме, че на 13 септември обвинените за отравянето на Сергей Скрипал и дъщеря му Юлия Александър Петров и Руслан Боширов дадоха ексклузивно интервю за главния редактор на RT Маргарита Симонян. Двамата съобщиха, че са пътували до британския град Солсбъри като туристи. Решили се да говорят публично, след като ден преди това президентът Владимир Путин съобщи, че двамата са цивилни граждани, около тях \"няма нищо криминално\" и ги призова да се появят пред медиите.  Двамата категорично отхвърлиха твърденията, че са служители на руското военно разузнаване - ГРУ, всъщност се занимавали с бизнес, били предприемачи от средна ръка.  \"Просто ако днес разкажем за нашия бизнес, ще пострадат хора, с които работим. Накратко - става въпрос за фитнес-индустрия, всичко, което се отнася до хранителни добавки, свързани със спорта - витамини, микроелементи, протеин и т.н.\", заяви тогава Петров.  Александър Петров и Руслан Боширов потвърдиха самоличностите си, както и че на разпространеното от Лондон видео са самите те. Двамата разказаха и за тридневната си екскурзия на Острова.  ", "date": "2018.10.09", "title": "\"Разкриха\" и втория заподозрян за отравянето на Скрипал - бил офицер от ГРУ "}
{"url": "http://epicenter.bg/article/Orban--Ungarskata-vanshna-politika-tryabva-da-se-saobrazyava-s-tri-stolitsi--Ankara--Moskva-i-Berlin/165372/7/0", "text": "Сигурността на Унгария и стабилността на Турция са директно свързани, заяви унгарският премиер Виктор Орбан. Той посочи, че външната политика на Будапеща трябва да бъде съобразена с три града: Анкара, Москва и Берлин. Изявлението си Орбан направи след разговора си с президента на Турция Реджеп Таийп Ердоган в Будапеща, предава онлайн изданието Daily News Hungary, цитирано от Агенция \"Фокус\".  „Стабилно турско правителство и стабилна Турция са предварително условие за това, Унгария да не е застрашена по никакъв начин от миграционна вълна по сушата“, заяви Орбан по време на съвместна пресконференция след срещата.  „В интерес на Унгария е Турция да остане силна и способна да поддържа мира в своя регион, както и да контролира нелегалната миграция към Европа“, добави още унгарският лидер.  Освен това министър-председателят съобщи, че Турция и Унгария ще увеличат нивото на военното си сътрудничество и ще изградят „мощни връзки“ във военната индустрия. Той добави, че през последните десетилетия „нямаше достатъчно пари и енергия, за да се развива отбраната“, но „ние ще наваксаме по този въпрос сега; Целта на Унгария е да изгради модерна и ефективна национална армия“.  По думите на Орбан, унгарската външна политика трябва да се съобразява с три града: Анкара, Москва и Берлин – три велики сили, около които се е развивала Унгария през вековете.  „Ето защо отношенията между Унгария и Турция винаги са балансирани, подредени и позитивни и връзките между двете страни се основават на респект“, обясни той.  ", "date": "2018.10.09", "title": "Орбан: Унгарската външна политика трябва да се съобразява с три столици: Анкара, Москва и Берлин"}
{"url": "http://epicenter.bg/article/Bret-Kavano-polozhi-kletva-kato-chlen-na-Varhovniya-sad-na-SASht-/165383/7/96", "text": "Съдията от Върховния съд на САЩ Брет Кавано положи клетва отново на церемония за медиите снощи в Белия дом. Президентът Доналд Тръмп използва случая, за да порицае отново противниците си, които пречеха на Кавано да встъпи в длъжност заради обвиненията срещу него в сексуални посегателства, предаде БНР.  \"От името на нашата нация искам да се извиня на Брет и на цялото семейство Кавано за ужасната болка и страдание, които бяхте принудени да изтърпите. Вие, сър, бяхте признат за невинен след историческо изпитание\", заяви Тръмп на церемонията по клетвата на Кавано, който от събота официално е член на Върховния съд и днес ще бъде първото му заседание.  Той обещава, че ще се фокусира върху задълженията си, без да таи злоба от кампанията срещу него.  ", "date": "2018.10.09", "title": "Брет Кавано положи клетва като член на Върховния съд на САЩ "}
{"url": "http://epicenter.bg/article/Gartsiya-obvini-Turtsiya--che-propuska-nelegalni-migranti-prez-granitsata-na-reka-Maritsa-/165392/7/51", "text": "Гърция обвини Турция, че е оставила без контрол за нелегалните мигранти границата между двете страни на река Марица, откъдето в последно време е увеличен чувствително броят на влизащите бежанци, пише онлайн изданието на вестник Kathimerini, цитирано от Агенция \"Фокус\".  „Има много силен натиск на границата при река Марица, докато в същото време директните контакти между властите в Гърция и Турция са спрени, което допълнително влошава проблема“, заяви високопоставен чиновник от Министерството за защита на гражданите пред „Катимерини“.  Междувременно се появиха информации, че около 500 хиляди афганци наскоро са влезли в Турция от Иран и Ирак и в Атина се опасяват, че те са тръгнали към Гърция.  Гръцките власти отдавна се оплакват на Европейската комисия от Турция заради спокойствието на властите в Анкара, които, според Атина, са допуснали групите, занимаващи се с контрабанда на мигранти“ да излязат извън контрол и арестът на 30 души през първата седмица на октомври само демонстрира увеличаването им в региона.  Съгласно официалните данни, общо 1010 трафиканти на хора са арестувани в периода от януари до август, докато само през септември са задържани още 180, отбелязва изданието.  Миналата седмица Министърът по миграционната политика на Гърция Димитрис Вицас съобщи пред парламента на страната, че 3300 нелегални мигранти са преминали границата при Марица през 2016 година, докато през 2017 година те са били 5500. Броят им се е увеличил повече от двойно през 2018-а, като до този момент става дума за най-малко 12 хиляди души, както твърдят гръцките власти.  В редакцията на „Катимерини“ са разбрали, че в понеделник представител на Европейската комисия е пристигнал в Анкара, където е повдигнал въпроса пред правителството на Турция.  Изданието посочва, че трафикантските групи са съставени основно от хора, с произход от Албания, България и Македония.  Много контрабандисти, продължава вестникът, прехвърлят нелегалните мигранти от района на Марица до северното гръцко пристанище Солун с автобуси.  Тежката ситуация, пише в заключение „Катимерини“, през последните дни се илюстрира с пристигането на стотици нелегални мигранти в Солун, където някои от тях дори се установиха на палатков лагер на централния площад \"Аристотел\".  ", "date": "2018.10.09", "title": "Гърция обвини Турция, че пропуска нелегални мигранти през границата на река Марица "}
{"url": "http://epicenter.bg/article/Zoran-Zaev--Govorih-lichno-s-deputatite--vyarvam-v-postiganeto-na-kvalifitsirano-mnozinstvo-/165395/7/51", "text": "„Гражданите, които решиха да участват на референдума, с над 90% дадоха ясно указание на къде трябва да се движи Македония. Сега процесът преминава в институциите на системата. Правителството вчера (понеделник) стартира инициативата за конституционни промени, която още вчера влезе в парламента. Очаквам народното събрание днес или утре да изпрати препоръка до Конституционната комисия за откриване на дебата“ подчерта македонският премиер Зоран Заев, цитиран от македонския „Фокус“.  „Това, което се случва тук, в Македония, е диференциране между два принципа и в правителството, и в опозицията – прогресивен и регресивен. Сериозността на твърдението, че без договор с Гърция няма да има интеграция в ЕС и НАТО, е окончателно потвърдена и няма съмнения. Ние трябва да поемем отговорността си, във времето, в което живеем“, обясни премиерът.  Той увери, че е спокоен и оптимист преди дебата в парламента за конституционните промени и в това, че те ще минат на „първа топка“.  Заев не може да каже със сигурност дали в народното събрание има квалифицирано мнозинство за конституционните промени, които произтичат от договора с Гърция, но съществува такава вероятност.  „Лично разговарях с депутати и видяхме, че има прогресивна маса от депутати, което е достатъчно сериозен мотив и причина да започнем процеса“, заяви македонският пермиер.  Той очаква квалифицираното мнозинство „да се формира по естествен път“, без никакви закани, натиск или „пари“.  „Може да вярвам, че го имаме, може да вярвам, че го нямаме, но накрая това трябва да го проверим и да се потвърди. Засега имаме сериозни причини да вярваме, че има (мнозинство от две трети)“, заключи министър-председателят на Македония.   ", "date": "2018.10.09", "title": "Зоран Заев: Говорих лично с депутатите, вярвам в постигането на квалифицирано мнозинство "}
{"url": "http://epicenter.bg/article/Merkel-v-pismo-do-Zaev--Dogovorat-ot-Prespa-e-istoricheski-shans-za-dobri-otnosheniya-s-Gartsiya-/165417/7/0", "text": "Договорът от Преспа е исторически шанс за Македония и за подобряване на добросъседските отношения, пише германският канцлер Ангела Меркел в писмо до македонския премиер Зоран Заев, предава македонският портал „А1 Он“, цитиран от Агенция \"Фокус\".  „На 30 септември огромно мнозинство от над 90% от участвалите на референдума гласуваха „за“ договора с Гърция. Договорът дава шанс за историческо споразумение и подобряване на отношенията между двете страни. Той също така отстранява ключовата пречка за приближаване на страната към ЕС и НАТО. Сега е ключово да се вземат много важните решения за прилагане на споразумението за името с приемането на необходимите конституционни промени. Ще продължа да си сътруднича с вас за осъществяването на тази цел“, пише Меркел в посланието, публикувано на убесайта на германското правителство.  ", "date": "2018.10.09", "title": "Меркел в писмо до Заев: Договорът от Преспа е исторически шанс за добри отношения с Гърция "}
{"url": "http://epicenter.bg/article/US-portal--Tramp-e-priel-ostavkata-na-postoyanniya-predstavitel-na-SASht-v-OON-Niki-Heyli-/165419/7/96", "text": "Президентът на САЩ Доналд Тръмп е приел оставката на постоянния представител на страната в ООН ники Хейли.   като се позовава на свои източници от президентската администрация.  Според съобщенията, Хейли е обсъдила с Тръмп своята оставка миналата седмица, когато е провела среща с него във Вашингтон. Новината за оставката, твърди порталът, \"шокирала висшите служители-международници от Белия дом\".  Ройтерс потвърди, че президентът Д.Тръмп прие оставката на посланик Ники Хейли, постоянен представител на САЩ в ООН, по нейна молба. Прессекретарят на президента Сара Сандърс посочи в профила си в Туитър, че около 17,30 ч. българско време е трябвало да започне среща на Доналд Тръмп с Ники Хейли в Овалния кабинет.    Тя беше утвърдена на поста си в ООН дни след встъпването на длъжност на Тръмп през 2017    Полетите са били между Вашингтон, Ню Йорк и три града в Южна Каролина. Според организацията    Според президента Ники Хейли е . Тръмп изрази надежда Хейли да се . Хейли заяви, че няма да се кандидатира за президент на изборите през 2020 г., а ще води кампания в подкрепа на американския лидер.", "date": "2018.10.09", "title": "Ники Хейли е подала оставка като постоянен представител на САЩ в ООН, Тръмп я приел"}
{"url": "http://epicenter.bg/article/Tramp-gotvi-dashterya-si-Ivanka-za-myastoto-na-Niki-Heyli-kato-postoyanen-predstavitel-na-SASht-v-OON/165426/7/0", "text": "Броени минути след избухването на новината, че постоянният представител на САЩ в ООН Ники Хейли е подала оставка, се появиха множество информации, че дъщерята на американския президент Доналд Тръмп – Иванка, ще поеме поста.   Това пише онлайн изданието на вестник Washington Examiner.   Водещата от CNN Попи Харлоу повдигна предложението поне на два пъти във вторник, като отбеляза, че който и да замени Хейли, трябва да има „силни връзки“ с депутатите от двете партии, уточнява Фокус.   „Говори се, че тя и нейния съпруг искат да се върнат в Ню Йорк“, каза пък политическият анализатор на CNN Марк Престън.   Консервативният коментатор Ан Коултър, която често критикува присъствието на семейството в администрацията на Тръмп, също подкрепи назначаването на дъщерята на президента на позицията.   През ноември 2017 година The New York Times пише, че Иванка Тръмп и Джаред Къшнър обмислят сценарий, „в който Иванка Тръмп може да замени Ники Хейли като посланик в ООН, ако Хейли замени държавния секретар Рекс Тилърсън.   В своите коментари пред медиите в Овалния кабинет във вторник, Хейли заяви, че Иванка Тръмп, която присъства в стаята, е „страхотен приятел“. От своя страна, дъщерята на президента похвали Хейли, която, по нейните думи, е служила на САЩ с „чест“ и се е „отличила“. „Тя е смел реформатор“ написа Иванка в „Туитър“.", "date": "2018.10.09", "title": "Тръмп готви дъщеря си Иванка за мястото на Ники Хейли като постоянен представител на САЩ в ООН"}
{"url": "http://epicenter.bg/article/Indiya-shte-kupuva-petrol-ot-Iran-vapreki-sanktsiite-na-SASht-/165431/7/0", "text": "Независимо от предупреждението на Вашингтон към държавите по света да спрат изцяло купуването на петрол от Иран, две индийски компании сключиха договори за внос на суров нефт от Ислямската република, съобщи министърът на природния газ и петрола на Индия Дармендра Прадан, цитиран от онлайн изданието на Washington Times и Агенция \"Фокус\".  „Трябва да задоволим домашното търсене“, заяви министърът, докато обясняваше проблемите, които среща третият по големина вносител на петрол в света да намери заместител на иранския нефт.  Изданието отбелязва, че във вторник цените на петрола продължиха да се покачват заради намаляващия износ на Иран. Нефтът от сорт Брент се покачи с 65 цента до 84,56 долара за барел.  В изказване в понеделник на енергиен форум в Ню Делхи Прадан също намекна, че Индия може да използва рупии, за да плаща за петрола от Ислямската република.  ", "date": "2018.10.09", "title": "Индия ще купува петрол от Иран въпреки санкциите на САЩ "}
{"url": "http://epicenter.bg/article/Chudovishtniyat-uragan--quot-Maykal-quot--nablizhava-bregovete-na-Florida-/165434/7/96", "text": "Ураганът „Майкъл“, който губернаторът на Флорида Рик Скот определи като \"чудовищен\", се засили и сега се класифицира като ураган от втора категория, а скоро силата му може да се увеличи. Очаква се бурята да достигне бреговете на Флорида преди обяд в сряда, 10 октомври, със силни ветрове със скорост над 150 км/ч на места и проливни дъждове в продължение на следващите два-три дни, предава БГНЕС.  „Днес ще почувстваме първите удари. От десетилетия не сме виждали нещо подобно“, каза Рик Скот. Той прогнозира, че „Майкъл“ ще бъде най-разрушителният ураган през последните няколко десетилетия. По пътя на урагана са отбелязани ветрове от около 155 километра в час. Предупреждения са издадени в няколко града в щата Флорида. След него ураганът ще порази Джорджия и Южна и Северна Каролина.  Властите призовават гражданите да се запасят с храна и вода, медикаменти за спешна помощ, зарядни за мобилните телефони, както и да се осведомят къде са най-близките помещения за подслон. Във Флорида са издадени заповеди за задължителна евакуация на бариерни острови, мобилни жилища и ниско разположени райони. В момента ураганът се намира на около 640 км от континенталната част на САЩ.  Междувременно българското Министерство на външните работи препоръчва на всички български граждани, намиращи се в районите, през които се очаква да премине стихията, да се информират за развитието на ситуацията и да следват стриктно указанията на местните власти.  При необходимост от съдействие, наши сънародници могат да се свържат с посолството във Вашингтон на телефон: +1 (202) 387-5770 или +1 (202) 387-0174, да потърсят съдействие от най-близкото представителство на друга държава-членка на ЕС или най-близкия пункт на Червения кръст.  ", "date": "2018.10.09", "title": "Чудовищният ураган \"Майкъл\" наближава бреговете на Флорида "}
{"url": "http://epicenter.bg/article/Pastirite-zadalzheni-da-vodyat-dnevnik--dokato-vodyat-stadoto-na-pasha-/165433/4/0", "text": "При свободно отглеждане на открито земеделските стопани ще трябва да водят дневник при извеждане на животните на дневна паша в близост до животновъдния обект. В него ще се вписва броят им по вид и категория с дните и часовете на извеждане. Това е записано в публикуваните в „Държавен вестник“ и влезли в сила промени в наредба на земеделското министерство за прилагане на мярка 14 „Хуманно отношение към животните“ от Програмата за развитие на селските райони за периода 2014 - 2020 г., съобщава \"Монитор\".  В редакцията на нормативия документ записано още, че въпросният дневник се заверява от регистрирания ветеринарен лекар в началото и в края на периода на извеждане.  Наполовина се намалява мястото за отглеждане на крави над 24 месеца, като вместо по 6,6 кв. м в помещение и още толкова на двора, се позволява площта да бъде само на едно от двете места. Същото се отнася и за определените по 7,7 квадрата за отглеждане на биволици над 24 месеца. Стопаните обаче ще трябва да осигурят не по-малко от 10 на сто по-голяма площ от тази, за да получат финансиране по мярката.  При ежегодното изготвяне на план-програма за изпълнение на дейностите, за които кандидатстват за подпомагане стопаните няма да са задължени да дават данни за ушните марки на отглежданите от тях животни. В него ще се посочва животновъдният обект, в който се извършват дейностите за осигуряване на свободна подова площ, и включва данни за броя на животните по вид и категория.  Земеделските стопани могат да поискат прекратяване на поет ангажимент, като подадат в съответната областна дирекция на ДФЗ - РА, заявление за доброволен отказ по образец, утвърден от изпълнителния директор фонда, и възстановят получената до момента финансова помощ. Доброволният отказ обаче няма да се одобрява, когато земеделският стопанин: е уведомен за установени нарушения и неспазване на изисквания по подадено заявление за плащане през годината на подаване на заявлението за доброволен отказ, уведомен е, че заявлението му за плащане е избрано за извършване на проверка на място или не е възстановил получената финансова помощ по мярката.  С промените в наредбата е записано още, че към заявлението за подпомагане или при заявяване на нов животновъден обект към изпълняван ангажимент се прилага и становище по утвърден образец, издадено от директора на съответната областна дирекция по местонахождение на животновъдния обект на БАБХ.  ", "date": "2018.10.09", "title": "Пастирите задължени да водят дневник, докато водят стадото на паша "}
{"url": "http://epicenter.bg/article/Chetirima-dushi-sa-raneni-pri-verizhna-katastrofa-na--Trakiya-/165351/3/0", "text": "Четирима души са пострадали при катастрофа на АМ „Тракия“, движението в посока Пловдив е преустановено. Това съобщиха от пресцентъра на МВР.   Задимяване и ниска мъгла в района край Ихтиман силно затруднява движението по АМ „Тракия“.   В района заради пожар на сметище има намалена видимост при 46 километър. Магистралата е затворена в двете посоки между Ихтиман и Церово.   Настъпили са пътни инциденти и верижна катастрофа с участието на седем превозни средства - 3 ТИР-а и 4 леки коли. По първоначални данни има четирима са пострадали - 3-ма мъже и 1 жена.   Движението в посока Пловдив временно е преустановено. Трафикът от Пазарджик към София е насочен по стария път.   Пътни полицаи са на място и регулират движението.    Трафикът в посока Пловдив се пренасочва от кръстовището за Лозен - Равно поле, Мусачево - Елин Пелин и по път I-6 София – Златица – път II-37 Панагюрище - до пътен възел \"Гелеменово\" и АМ \"Тракия\".   Движението в посока София се отклонява от пътен възел Церово на АМ „Тракия“ - път III-8402 Церово - Злокучене - Септември - път I-8 Септември – Ихтиман.   Двама са пострадалите от катастрофата до Ихтиман, приети в СО на УМБАЛ \"Св. Анна\"-София АД. Това са жена (Р.В. на 40 г.) и мъж (Н.К. на 30 г.), съобщиха от пресцентъра на УМБАЛ \"Св. Анна\". И двамата са стабилизирани и контактни. Жената е с порезна рана на лява ръка, а мъжът с фрактури на двата глезена.   Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, от интернет страницата на АПИ – www.api.bg, lima.api.bg, както и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието по републиканските пътища.  ", "date": "2018.10.09", "title": "Пожар на сметище предизвика катастрофа на \"Тракия\", четирима са ранени"}
{"url": "http://epicenter.bg/article/Dvizhenieto-po-AM--quot-Trakiya-quot--pri-Ihtiman-veche-e-otvoreno-i-v-dvete-posoki/165365/3/0", "text": "Движението по автомагистрала \"Тракия\" при Ихтиман вече е отворено и в двете посоки. Тази сутрин затруднената видимост в района, причинена от пожар на сметището до града, предизвика верижна катастрофа и това доведе до затваряне на магистралата.   Петима души са пострадали при верижната катастрофа рано тази сутрин. Ударили са се пет автомобила. Двама от пострадалите - жена и мъж, са приети в Спешното отделение на болница \"Св. Анна\" в София, стабилизирани са и контактни, съобщиха от болницата. Третият, мъж на 30 години, е във ВМА, с контузия на главата и кръвоизлив. Говорителят на Спешната помощ Катя Сунграска съобщи за \"Хоризонт\", че към мястото на катастрофата са били изпратени 7 екипа линейки, работата им е била затруднена от влошената видимост в района.   Директорът на ОДМВР София – старши комисар Николай Спасов каза:   „В 5.00 часа сутринта имаме сигнал за катастрофа от пет коли и един камион. Пострадали са пет човека, а от тримата пострадали, по-тежко пострадал е само един - с травма на главата, обработват го в момента в софийските болници. Много е тежка ситуацията от гледна точка на атмосферните условия, видимост наистина нулева“.   Заради инцидента движението по посока Пловдив бе преустановено. Обходният маршрут е през Ихтиман – Церово – Септември и Злокучене. В посока София също има осигурен обходен маршрут през Пазарджик.   На място са изпратени пътни полицаи, които регулират движението.   Задимяване от сметището и ниска мъгла в района на Ихтиман силно затрудняват движението по магистралата още от снощи.   Директорът на Пожарната – главен комисар Николай Николов каза обясни, че ограничението, което е било въведено тази сутрин, е спасило живота на много хора, които са щели да пътуват в тежките условия по АМ “Тракия“.   „Сметището гори, продължава неговото гасене. Да се спазват указанията - има категорични знаци, които казват - при мъгла не повече от 50. Това ограничение предотврати жертви на пътя“.   Няколко са настъпилите пътни инциденти, като един от тях е верижната катастрофа, съобщиха от МВР.  ", "date": "2018.10.09", "title": "Движението по АМ \"Тракия\" при Ихтиман вече е отворено и в двете посоки"}
{"url": "http://epicenter.bg/article/Botyo-Botev-za-ubiystvoto-na-Viktoriya--Intsidenten-sluchay--izvarshitelyat-e-psihopat--VIDEO--/165369/3/0", "text": "Според криминалиста Ботьо Ботев убийството на телевизионната водеща Виктория Маринова в Русе не е свързано нито с работата ѝ, нито с личния ѝ живот. Той коментира тежкото престъпление в предаването „Тази сутрин” на bTV.  Неговото предположение е, че става дума за инцидентен случай, а извършителят е психопат, който не за първи път посяга на жена.  Той напомни, че преди 15-20 години е имало жестоко убийство на млада жена в кв. „Чародейка” в Русе, което е останало неразкрито. Имало е и два случая на серийни убийства на жени по сексуални подбуди в София, жертвите били подбирани на случаен принцип.  Работата по подобни престъпление е изключително трудна, търси се игла в купа сено, предупреди Ботьо Ботев.  ", "date": "2018.10.09", "title": "Ботьо Ботев за убийството на Виктория: Инцидентен случай, извършителят е психопат (ВИДЕО) "}
{"url": "http://epicenter.bg/article/Traktor-se-obarna-i-zatisna-61-godishen-mazh/165374/3/0", "text": "Трактор е затиснал 61-годишен мъж в село Петрово. Това съобщиха от ОДМВР – Благоевград.   Инцидентът е станал на 8 октомври около 17.10 часа в местността Канала, землище на село Петрово, община Сандански. Сигналът за инцидента е подаден към РУ – Петрич.   Съобщава се, че мъжът, управлявайки трактор с прикачено към него ремарке, при спускане по стръмен разклон губи контрол над трактора и се обръща. При произшествието тракторът е затиснал 61-годишният мъж, който е пострадал с фрактури в областта на лицето и лявата част на тялото.   Пострадалият е настанен за лечение в МБАЛ - Югозападна без опасност за живота.", "date": "2018.10.09", "title": "Трактор се обърна и затисна 61-годишен мъж"}
{"url": "http://epicenter.bg/article/Politsiyata-obyavi-goresht-telefon-otnosno-ubiystvoto-na-Viktoriya-Marinova-ot-Ruse/165379/3/0", "text": "Областната дирекция на МВР обяви телефон за сигнали от граждани по повод на разследването на убийството на 30-годишната Виктория Маринова от Русе. Това съобщиха от полицията в крайдунавския град. Хората, които разполагат с информация, свързана с извършеното тежко криминално престъпление, могат да позвънят на телефон: .   Тялото на Виктория Маринова - административен директор на TVN и водеща на предаване, беше открито в ранния следобед на 6 октомври в обрасла с растителност зона край брега на Дунав. На няколко метра от него са намерени и вещи на жертвата.   Заради случая вчера в Русе пристигнаха главният прокурор Сотир Цацаров и министърът на вътрешните работи Младен Маринов, които заявиха, че в разкриването на бруталното убийство е мобилизиран целият експертен капацитет на МВР.", "date": "2018.10.09", "title": "Полицията обяви горещ телефон относно убийството на Виктория Маринова от Русе"}
{"url": "http://epicenter.bg/article/29-godishen-shofyor-pregazi-dvama-politsai--a-po-kasno-osuetil-proverka/165380/3/0", "text": "Софийска районна прокуратура задържа лице, нанесло телесни повреди на полицаи. Под ръководството и надзора на Софийска районна прокуратура е образувано и се води досъдебно производство.   Причината за това е, че на 07.10.2018 г., в гр. София, ул. „Летоструй“ 90, с лек автомобил марка „БМВ“, модел „320“, е причинил лека телесна повреда на старши полицай И. Х., при изпълнение на служебните му задължения, изразяваща се в контузия на дясното му ходило – като управлявайки описания по-горе автомобил, минал със задна дясна гума през десния крак на Х. Непосредствено след това, извършителят е причинил лека телесна повреда на старши полицай С. С., при изпълнение на служебните му задължения, изразяваща се в контузия на дясна колянна и глезенна става и дясно коляно, като управлявайки лекия автомобил е ударил с него и бутнал на земята С. Това представляват престъпления по чл. 131, ал. 2, т. 3, вр. чл. 130, ал. 1 НК.   Впоследствие, около 10.40 часа на същата дата, на кръстовището на ул. „Резбарска“ и ул. „549“, деецът е попречил на орган на властта – старши полицай П. Т., изпълняващ задълженията си по охрана на обществения ред, като осуетил полицейска проверка: управлявайки лек автомобил марка „БМВ“, модел „320“, не спрял на горепосоченото място за извършване на проверка при подаден сигнал със стоп палка. Това от своя страна представлява престъпление по чл. 270, ал. 1 НК.   В хода на разследването са събрани достатъчно доказателства, че извършител на описаното по-горе деяние е К. Кръстанов, на 29 години. Изготвено е постановление за привличането му към наказателна отговорност, като му е повдигнато обвинение за извършени престъпления по чл. 131, ал. 2, т. 3, вр. чл. 130, ал. 1 НК и по чл. 270, ал. 1 НК.   Предвид високата обществена опасност на деянието и дееца, наблюдаващият прокурор е постановил задържане на обвиняемия за срок до 72 часа, като е разпоредено привеждането му в сградата на СРС на 10.10.2018 г. – за разглеждане на искане за вземане спрямо него на мярка за неотклонение „Задържане под стража“, съобщиха от пресцентъра на държавното обвинение.  ", "date": "2018.10.09", "title": "29-годишен шофьор прегази двама полицаи и осуети проверка"}
{"url": "http://epicenter.bg/article/Otnovo-ottsepiha-myastoto--kadeto-beshe-otkrito-tyaloto-na-Viktoriya-Marinova/165385/3/0", "text": "Мястото край Дунав в Русе, където на 6 октомври беше открито тялото на брутално убитата 30-годишна Виктория Маринова, беше отцепено отново.   Така беше осуетено планираното претърсване от близките на убитата, които не са доволни от действията на разследващите, съобщи  bTV .   Вчера районът беше достъпен, а екипът на bTV се натъкна и сигнализира за захвърлена край алеята скъсана тениска.   Четвърти ден продължава издирването на убиеца на телевизионната водеща. Досега няма заподозрян.   Полицията в Русе обявява телефон за сигнали от граждани във връзка с разследването. Хората, които разполагат с информация, касаеща извършеното тежко криминално престъпление могат да позвънят на телефон: 0889 562407.", "date": "2018.10.09", "title": "Отново отцепиха мястото, където беше открито тялото на Виктория Маринова"}
{"url": "http://epicenter.bg/article/Hvanaha-ubietsa-na-Viktoriya-Marinova-ot-Ruse--/165388/3/0", "text": "Полицията е заловила предполагаемия убиец на шефката на русенската телевизия ТВН Виктория Маринова,    Според информацията става дума за ром, живеел в близките къщи край мястото, където бе намерено тялото на жената.   Очаква се в близките часове изявление на прокуратурата и МВР.   Вътрешното министерство за момента не потвръждава информацията.   Към Русе в момента пътува говорителят на главния прокурор Румяна Арнаудова. Пред Канал 3 тя бе категорична, че .   Според БНР, задържаният от полицията е  .   За задържан за убийството на журналистката съобщи и БТВ. Според медията той е  , който водел скитнически начин на живот.   На място работят трима прокурори от ВКП. Вътрешният министър Младен Маринов координира разследването.         Очаквайте подробности.", "date": "2018.10.09", "title": "Хванаха заподозрян за убийството на Виктория Маринова от Русе"}
{"url": "http://epicenter.bg/article/Zapodozreniyat-za-ubiystvoto-na-Viktoriya-Marinova-izbyagal-v-Evropa-prez--Dunav-most-/165393/3/0", "text": "Продължават противоречивите информации около разследването на зверското убийство на Виктория Маринова.  Докато от МВР твърдят, че има задържан или задържани за престъплението, то от прокуратурата казват, че е все още е рано да се каже дали е открит действителният убиец.   Говорителят на главния прокурор Румяна Арнаудова пътува към Русе и се очаква да бъде съобщено за заподозрян във връзка с жестокото убийство на 30-годишната Виктория Маринова.   Според неофициална информация на кореспондента на „Монитор“ в дунавски град, има няколко задържани граждани.    Става въпрос за мъж от ромски произход , който живеел в Русе. В дома му са намерени някои вещи на убитата.    ", "date": "2018.10.09", "title": "Заподозреният за убийството на Виктория Маринова избягал в Европа през „Дунав мост“?"}
{"url": "http://epicenter.bg/article/17-godishno-momche-e-zastrelyano-kray-Montana/165403/3/0", "text": "17-годишно момче е застреляно в гората край Монтана, съобщи bTV.   Това се е случило към 13 ч. днес в местността „Пъстренеца”.   Момчето събирало дърва заедно с дядо си.   Извършителят се издирва, полицаи претърсват района.    ", "date": "2018.10.09", "title": "17-годишно момче е застреляно край Монтана"}
{"url": "http://epicenter.bg/article/Shefat-na-politsiyata-v-Ruse--Ima-zadarzhan--no-ne-e-zapodozryan-za-ubiystvoto-na-Viktoriya/165404/3/0", "text": "Румънец е задържан във връзка с убийството на Виктория Маринова, няма конкретно заподозрян по случая. Това каза директорът на ОДМВР – Русе Теодор Атанасов, предаде „Фокус“.   „Към момента това, което може да се каже е, че в ОДМВР – Русе работи щабът по извършването на убийството в състав министърът на вътрешните работи Младен Маринов, директорът на ГДБОП, трима прокурори от ВКС. Проверява се съпричастността на множество лица към извършването на престъплението“, обясни той. Атанасов допълни, че към момента няма конкретно заподозряно лице.   Във връзка с това има ли задържан румънец с молдовско, украинско или друго гражданство, каквито публикации са се появили, Атанасов коментира: „Има задържан в Дирекцията, чието алиби изясняваме, но не е заподозрян в извършването на престъплението. Лицето е румънски гражданин с украински произход. Задържан е за 24 часа. Проверяваме дали лицето е криминално проявен“.", "date": "2018.10.09", "title": "Шефът на полицията в Русе: Има задържан, но не е заподозрян за убийството на Виктория (видео)"}
{"url": "http://epicenter.bg/article/Dva-avtobusa-vav-Varna-sa-obstrelvani-s-vazdushna-pushka-i-kamani--staklata-im-sa-na-sol/165411/3/0", "text": "Неизвестни лица са счупили с въздушна пушка и с камъни стъклата на два автобуса по време на движение в района на Спортна зала. Това съобщи директорът на обществения превозвач „Градски транспорт“ Злати Златев, предаде радио „Фокус“ – Варна. По думите му нападенията са извършени в петък и в неделя вечерта по едно и също време – около 20.00 часа. В първия случай, вероятно с камък, е бил счупен прозорецът на едната врата на съчленен автобус, движещ се по маршрута на линия с №14. Докато изпълнявал редовен курс шофьорът е чул силен пукот. Веднага е подаден сигнал на телефон 112, но от полицията все още не са намерили виновника. Няма пострадали пътници.   Вторият случай е от неделя. На същото място и по същото време, вероятно с въздушна пушка, са пръснати два от прозорците на друг автобус, движещ се по линия с номер 17.   Според Злати Златев от „Градски транспорт“ е трябвало да платят над 3000 лева, за да поправят щетите. Автобусът по линия 14 е изпълнявал курсове още в събота, но този превозващ пътници по линия 17, който е съвсем нов, все още не е готов тъй като се чака доставка на стъклата. Поради тази причина от обществения превозвач са били принудени временно да пуснат един от старите автобуси.   От пресцентъра на Областната дирекция на МВР потвърдиха за двата случая, но уточниха, че до момента извършителите не са открити. От полицията обаче твърдят, че и двата автобуса са били целени с камъни или други твърди предмети и по тях не е стреляно с каквото и да е оръжие.   „Призоваваме гражданите да сигнализират, да се обадят в полицията и да помогнат ако разполагат с информация във връзка с евентуалните извършители или са станали свидетели на двата инцидента. Защото това е много опасно. Най-вероятно виновниците са млади хора, които не мислят достатъчно какво би станало от една обикновена игра за тях. Би било много опасно ако на местата до счупените стъкла имаше пътници“, коментира още директорът на „Градски транспорт“ Злати Златев. ", "date": "2018.10.09", "title": "Два автобуса във Варна са обстрелвани с въздушна пушка и камъни, стъклата им са на сол"}
{"url": "http://epicenter.bg/article/Mazh-ot-Montana-otselya-po-chudo--legnal-na-relsite--za-da-se-samoubie--no-vlakat-minal-nad-nego/165415/3/0", "text": "Мъж на 44 години от Монтана е оцелял, след като рано тази сутрин легнал на релсите на влака в района на Акумулаторния завод в Монтана, съобщиха от Областната дирекция на МВР в града, съобщи bTV.   Към 6 ч. сутринта пътническият влак от Монтана за Бойчиновци минал през това място, но мъжът останал под него и се разминал само с различни наранявания по тялото, които не застрашават живота му.   Той е настанен на лечение в болница в Монтана с охлузни рани.   В момента се изясняват причините за опита за самоубийство. Пробата за алкохол на машиниста на влака е отрицателна, а на мъжа под влака – положителна, обявиха от полицейската дирекция в Монтана.  ", "date": "2018.10.09", "title": "Мъж от Монтана оцеля по чудо: легнал на релсите, за да се самоубие, но влакът минал над него"}
{"url": "http://epicenter.bg/article/Shefat-na-MVR-Ruse--Rumanskiyat-grazhdanin--zadarzhan-za-ubiystvoto-na-Viktoriya--shte-bade-osvoboden-/165428/3/0", "text": "Предстои румънският гражданин да бъде освободен. Това каза пред журналисти комисар Теодор Атанасов, директор на ОДМВР-Русе във връзка с разследването на убийството на телевизионната водеща Виктория Маринова, предаде репортер на Агенция „Фокус“.  „За момента няма факти и обстоятелства, които да бъдат оповестени“, посочи той. „Нямаме факти и обстоятелства, които да съобщим. При получаване на нова информация ще бъдете уведомени официално“, каза още комисар Атанасов.  По-рано през деня директорът на ОДМВР – Русе Теодор Атанасов обяви, че румънец е задържан във връзка с убийството на Виктория Маринова.  „Има задържан в Дирекцията, чието алиби изясняваме, но не е заподозрян в извършването на престъплението. Лицето е румънски гражданин с украински произход. Задържан е за 24 часа. Проверяваме дали лицето е криминално проявено“, коментира тогава Атанасов.  Той уточни, че се проверява съпричастността на множество лица към извършването на престъплението и към момента няма конкретно заподозряно лице.  Атанасов направи изявлението си, след като излезе от заседание на оперативния щаб, сформиран за разкриването на убийството, в който участват министърът на вътрешните работи Младен Маринов, директорът на ГДБОП Ивайло Спиридонов, говорителят на главния прокурор Румяна Арнаудова и прокурори от Върховна касационна прокуратура.  Полицията и прокуратурата имат насока към разкриване на престъплението, предаде по-рано Нова тв. Според неофициална информация на кореспондента на „Монитор“ в дунавския град, заподозреният в извършване на престъплението е избягал зад граница през ГКПП „Дунав мост“ в Румъния, а оттам към вътрешността на Европа. Става въпрос за мъж от ромски произход, който живеел в Русе. В дома му са намерени някои вещи на убитата.  30-годишната Виктория Маринова, която е била административен директор и водещ на предаване в местна телевизия в Русе, бе намерена мъртва в обрасло с растителност място до алея край Дунав в събота следобед. Тя е била изнасилена и жестоко убита.  ", "date": "2018.10.09", "title": "Шефът на МВР-Русе: Румънският гражданин, задържан за убийството на Виктория, ще бъде освободен "}
{"url": "http://epicenter.bg/article/Maykite-ot-palatkoviya-lager-izlizat-utre-na-protest-pod-prozortsite-na-Ministerskiya-savet/165409/2/0", "text": "Майките на деца с увреждания от палатковия лагер пред сградата на Народното събрание планират нов протест за утре. Те ще се съберат в 17.30 часа пред сградата на правителството, съобщи БНР.   Според майките от движението \"Системата ни убива\" премиерът Бойко Борисов е отговорен за липсата на реформи. Според Фейсбук страницата на протеста ще се търси отговорност от министър-председателя за поетите от него и неизпълнени ангажименти. Призивите към Борисов са да излезе и да обясни какво пречи да се направят реформите, както и да спре да заблуждава обществото, да спре да раздава пари на калпак и да противопоставя граждани срещу граждани.   Междувременно от социалното министерство заявиха за \"Хоризонт\", че в работните групи усилено се правят корекции в законопроекта за хората с увреждания. Очаква се документът да е окончателно готов до края на следващата седмица, след което да бъде приет от правителството.  ", "date": "2018.10.09", "title": "Майките от палатковия лагер излизат утре на протест под прозорците на Министерския съвет"}
{"url": "http://epicenter.bg/article/Kaloyan-Pargov--Mestniyat-referendum-e-prekaleno-vazhen--za-da-se-podigravat-upravlyavashtite-s-nego/165410/2/0", "text": "Въпросът за местния референдум за изграждане на инсталация за изгаряне на RDF-отпадъци е прекалено важен, за да си позволяват управляващите в Столична община да се подиграват с него. Това заяви лидерът на БСП-София и председател на групата на социалистите в Столичния общински съвет Калоян Паргов, съобщиха от пресцентъра на БСП-София.  Той направи коментара, след като стана ясно, че внесеният вчера от общо 15 общински съветници от 4 групи в СОС - БСП и представители на Група 5, „Сердика” и ДСБ от Реформаторски блок Доклад с искане за местен референдум за изграждане на инсталация за горене на RDF в София е бил разпределен за разглеждане в комисии още от днес.  „Настояваме общинските съветници да се запознаят обстойно и внимателно с мотивите в него и искаме становището на кмета Йорданка Фандъкова”, заяви Калоян Паргов.  „Действията на ГЕРБ в СО изобщо не ме изненадват, напълно в техен стил е да принуждават общинските съветници да гласуват нещо, с което не са се запознали. Така беше и с последния Доклад, свързан със завода за боклук, който беше внесен за гласуване през пролетта. Пуснаха ни го един ден преди да го разглеждаме при това без проекта и без финансовата обосновка. Сега се опитват да пробутат и референдума по същата формула. Колко от членовете на комисите, които заседават днес и гледат Доклада, са го прочели и са го осмислили?! Това искам да знам.   Председателят на СОС Елен Герджиков е длъжен в срок от 3 дни да го разпредели за гледане в Комисиите, но няма правило в 24-часов срок да бъде разгледан от членовете на тези комисии. Това не е извънредна точка. Срокът за гласуване на Сесия на СОС на подобен доклад е един месец, за да може всички съветници да прочетат доклада, да се запознаят и да осмислят мотивите, за да вземат решение дали да го подкрепят или - не”, допълни той.  Въпросите, на които гражданите на София биха имали възможност да отговорят, ако бъде проведен местен референдум, са три. Първият е - съгласни ли сте Столична община да изразходва 157 милиона евро, от които 67 милиона евро заем за изграждане на инсталацията за изгаряне на RDF/изгаряне на отпадъци? Вторият - съгласни ли сте инсталацията за изгаряне на RDF/отпадъци да се построи в центъра на София, район Сердика, бул. „История Славянобългарска”, на територията на ТЕЦ “София”? И третият - съгласни ли сте инсталацията за изгаряне на RDF/отпадъци да се построи до Завода за механично и биологично третиране на отпадъци в местността „Садината” до село Яна?  „Основният дебат в Столичния общински съвет беше именно за мястото на изграждане на инсталацията за горене на RDF. Тогава с много „крехко“ мнозинство беше избрано да бъде на територията на ТЕЦ „София“, припомни Калоян Паргов.     „Видяхме, че софиянци също са доста объркани. Появиха се много анкети, в които мненията бяха разнопосочни. В крайна сметка, по толкова важен въпрос за гражданите, трябва да се чуе и тяхното мнение. Защото проблемът със замърсения въздух в София, за който най-накрая през 2017 година управляващите в СО бяха принудени да признаят, е доста притеснителен. При това той се прояви, след като същите тези управляващи бяха инвестирали над 600 милиона лева за справяне с него. И тук да ги попитам – тези пари на вятъра ли бяха хвърлени? И не на последно място смятам, че гражданите имат право да заявят мнението си по въпросите, които се отнасят до качеството на живота им в града. Доказателство за това е и възникналото огромно напрежение около ремонта на улица „Граф Игнатиев“ и градинката пред църквата „Свети Седмочисленици“, заяви още той.  Калоян Паргов припомни, че позицията на БСП е инсталацията за изгаряне на отпадъците да бъде изградена на площадката на завода в местността „Садината“.  „Така ще бъдат спестени разходи за транспорт, няма да бъде допълнително замърсяван въздухът в столицата. Все пак ТЕЦ „София“ се намира в централната градска част и евентуално замърсяване от него ще се отрази на качеството на живот на над 200 000 души, които живеят в кварталите и селата наоколо. Нека не забравяме, че в последните статистически доклади за продължителността на живота, данните показаха, че ние живеем с 2,5 години по-малко заради замърсения въздух в града ни. А според експерти, местността „Садината“ е много подходяща за изграждане на подобна инсталация, тъй като въздушните маси се движат от запад на изток и вероятността запрашаването да се върне в София е нищожна. Не случайно точно на това място преди години е бил построен и заводът „Кремиковци“, уточни той.  Заместник-председателят на СОС от БСП Милка Христова добави, че се надява този път Столична община да създаде добър прецедент и да одобри провеждането на местен референдум за разлика от отхвърления преди време във връзка със „Софийска вода“.  „Дано управляващите да не се уплашат от мнението на гражданите, каза тя. „Всички сме длъжни да вземем предвид различните мнения на хората. Всяка една от групите, които поставиха въпросите си за бъдещия местен референдум, ще си ги защитава със съответните доводи и аргументи. В крайна сметка софиянци сами трябва да изберат, това е тяхно право. Дори и да не събере необходимото мнозинство този референдум, за да стане задължителен за Столична община, той ще покаже желанието на гражданите. Трябва да имаме предвид също, че този заем от 67 милиона евро, на който бенефициент е СО, ще бъде изплащан от столичната „Топлофикация”. При наличието на огромните задължения, които тя има към момента и които наближават 800 милиона лева, веднага би следвало да поставим въпроса как това почти фалирало наше общинско дружество ще изплаща огромната сума. И как това ще се отрази на цената на топлинната енергия и евентуално няма ли да повлияе на такса смет. Ние досега не видяхме никакви убедителни разчети в тази посока. Подозирам, че именно клиентите на „Топлофикация“ ще се наложи да изплащаме този заем“, заяви още тя.  ", "date": "2018.10.09", "title": "Калоян Паргов: Местният референдум е прекалено важен, за да се подиграват управляващите с него"}
{"url": "http://epicenter.bg/article/Goranov--Shte-polozhim-vsichki-usiliya-horata-s-uvrezhdaniya-da-ne-badat-podvedeni/165413/2/0", "text": " Това заяви социалният министър Бисер Петков на брифинг във връзка с подписването на План за действия по приемане на законодателство за хората с увреждания, съобщи  Novini.bg.   , разкри Петков.   \"Имаше натрупано недоверие между отделните страни в процеса. Последните два дни водихме разговори с представители на хората с увреждания.  \", категоричен бе финансовият министър Владислав Горанов.   , каза още той.   , допълни по темата омбудсманът Мая Манолова.   \" , завърши майка на дете с увреждане.", "date": "2018.10.09", "title": "Горанов: Ще положим всички усилия хората с увреждания да не бъдат подведени"}
{"url": "http://epicenter.bg/article/BAN-izbra-profesor-Lachezar-Traykov-za-akademik/165414/2/0", "text": "Трима нови академици избра днес Съветът на академиците на БАН, става ясно от съобщение на Академията.    Научните му приноси и изследвания са свързани с диагностиката, профилактиката и лечението на мозъчно-съдовата болест, болестта на Алцхаймер и др. деменции, Паркинсоновата болест, множествената склероза, епилепсията и др. Има 159 научни труда, 2213 цитирания с h- фактор 21. Проф. д-р Лъчезар Трайков, дмн, е завеждащ на отделение по деменции в “Александровска болница” и ръководител на Катедрата по неврология към Медицински университет-София.   Научните му приноси са в областта на физиката на вълновите процеси: микро-, нано- и био-фотоника, лазерна физика, лазерна техника и лазерни технологии. Има 301 научни публикации, 1 монография, 2 131 цитирания и h-индекс 26. Притежава 12 патента, ръководил е 20 научно-приложни проекта, донесли приход над 1 млн. лева за Института по електроника при БАН.    Научните му приноси са свързани с генетиката и селекцията на горско-дървесните видове. Има 105 научни труда, 6 учебника и ръководства и 388 цитирания.  ", "date": "2018.10.09", "title": "БАН избра професор д-р Лъчезар Трайков за академик"}
{"url": "http://epicenter.bg/article/Boil-Banov--Dve-treti-ot-drevnoto-selishte-po-traseto-na-AM--Struma--ostavat/165418/2/0", "text": " Това обяви министърът на културата Боил Банов след среща с благоевградския кмет Атанас Камбитов, началника на пътната агенция инж. Светослав Глосов и областния управител Бисер Михайлов, предаде  bTV .   Съдбата на разкопките се превърна в гореща тема в югозападния град. Жителите му и местната власт се обявиха срещу унищожаването на селището, което според някои може да е част от древната Скаптопара.    „Започваме проект за съхраняване на трите основни ценности, открити край Покровник, които са в рамките на 2/3 от обекта, и за неговото цялостно съхраняване”, обяви обаче днес Банов.      „Докато АПИ е там ще осигури   а след тяхното излизане кметът д-р Атанас Камбитов пое ангажимента той да осигури такава“, заяви министър Банов.     : „Няма да е толкова лесно, но автомагистралата ще стане готова. Работим по проекта за изместване на обектите. Те ще бъдат на ново място – в сервитута на агенцията. Ще бъдат консервирани, за да може да продължи работата по магистралата”.", "date": "2018.10.09", "title": "Боил Банов: Две трети от древното селище по трасето на АМ „Струма” остават"}
{"url": "http://epicenter.bg/article/SASht-ni-predlagat-pomosht-za-ubiystvoto-na-Viktoriya-Marinova/165420/2/0", "text": "Посолството на Съединените американски щати в София предложи помощ за разкриването на убиеца на Виктория Маринова в съобщение в социалната мрежа „Туитър“.   \"Посолството на САЩ в София изразява шок и негодувание от убийството на журналистката Виктория Маринова. Призоваваме за старателно разследване, което да привлече извършителя/-ите под отговорност. Готови сме да предложим съдействие на властите, ако е необходимо, за да може извършителя/-ите да бъдат изправени пред правосъдието\", пише в съобщението.   По-рано днес стана ясно, че има задържан във връзка с убийството на русенската телевизионна водеща. Към момента обаче той не се води заподозрян за престъплението, потресло цялата страна и получило широк международен отзвук.   За 24 часа е задържан 27-годишен румънец от украински произход, който е водел скитнически начин на живот. Проверява се алибито му, като към момента не се знае дали е криминално проявен. Извършва се проверка дали неговото ДНК съвпада с пробите от мястото на убийството.   Директорът на русенското ОДМВР старши комисар Тодор Атанасов посочи, че се разпитват и други хора: „Проверява се съпричасността на множество лица. В момента има лице, чието алиби изследваме, но още нямаме заподозряно лице”.   Вчера се чуха призиви от професионални организации и от Съвета на Европа случаят да бъде поверен в ръцете на международни експерти. ", "date": "2018.10.09", "title": "САЩ ни предлагат помощ за убийството на Виктория Маринова"}
{"url": "http://epicenter.bg/article/Nikolay-Nankov-e-podal-ostavka-kato-deputat-/165422/2/48", "text": " Това става ясно  , в който гласуването на оставката е посочено като първа точка. От него става ясно още, че тя е внесена в деловодството на парламента днес.   Министър Нанков подаде оставка след искане на премиера заради трагедията край Своге. Тогава Борисов настоя за оставките и на транспортния и вътрешния министър Ивайло Московски и Валентин Радев.  След като оттеглянето им беше одобрено от парламента на 20 септември, те трябваше да се завърнат като народни представители. Московски обаче пое към Черномолската банка за развитие, а Радев седна на депутатската банка. Единествен Нанков ще се върне отново в изпълнителната власт.   \" , каза Петя Аврамова.", "date": "2018.10.09", "title": "Николай Нанков подаде оставка като депутат, връща се като зам.-министър в МРРБ"}
{"url": "http://epicenter.bg/article/Zhurnalisti-ot-tsyal-svyat-sa-v-Ruse--chakat-izyavlenie-na-prokuraturata-za-ubiystvoto-na-Viktoriya/165423/2/0", "text": "Журналисти и от чуждестранни медии са в Русе и очакват Арнаудова да направи изявление по случая с жестоко убитата Виктория Маринова.   \r\n Сред журналистите има представители на Ройтерс, на румънски, австрийски, словашки и др. медии. Всички са се събрали пред ОДМВР в Русе в очакване на информация по случая с убийството, съобщава briagnews.bg. \r\n   \r\n Всички медии са в очакване на изявлението на говорителя на главния прокурор Румяна Арнаудова, която пристигна в Русе и се очаква всеки момент да направи официално съобщение. Срещата на Арнаудова с щаба, който разследва престъплението, все още продължава. \r\n   \r\n \r\n", "date": "2018.10.09", "title": "Журналисти от цял свят са в Русе, чакат изявление на прокуратурата за убийството на Виктория"}
{"url": "http://epicenter.bg/article/Goranov--Prizivat-na-prezidenta-za-razpredelyane-na-izlishaka-ot-byudzheta-e-neosnovatelen-/165424/2/0", "text": "Призивът на президента за разпределяне на излишъка от бюджета е неоснователен. Това коментира пред журналисти финансовият министър Владислав Горанов, предаде БНР.  „Всички разходи, които ще бъдат направени в рамките на бюджета за 2018 г., ще бъдат в рамките на гласуваните разходи от българския парламент. Не разбирам за кой излишък говори президентът, но ние няма да надхвърлим одобрените разходи, гласувани с Годишния закон Държавния бюджет, ако искаме да изхарчим излишъка, то трябва да актуализираме бюджета, а ние нямаме такова намерение“, заяви министърът на финансите.  Владислав Горанов съобщи, че на 29 октомври правителството ще приеме проекта на Държавния бюджет за следващата година и ще го внесе в Народното събрание.  ", "date": "2018.10.09", "title": "Горанов: Призивът на президента за разпределяне на излишъка от бюджета е неоснователен "}
{"url": "http://epicenter.bg/article/Asansyorite---v-elektronen-registar-za-stotitsi-hilyadi--koyto--ne-raboti--VIDEO--/165425/2/0", "text": "Близо 700 хиляди лева европейски средства са похарчени за електронен регистър на асансьорите. Онлайн платформата и мобилното приложение към нея не работят, установи проверка на bTV. Държавата агенция за технически надзор още преди три години е платила на фирмите, които са изпълнили обществените поръчки.  Само през тази година броят на инцидентите с асансьори се увеличава три пъти – според официалната статистика. Най-честата причина са авариралите асансьори. А регистърът колко са съоръженията с повишена опасност и кога те са проверявани последно продължава да не функционира.    Мария Ваклинова оцеля по чудо, след като пада с асансьор от деветия етаж на жилищна сграда преди четири години. В кабината, заедно с нея, е и съседка, която загива на място.  „Аз преживях много операции, много дълго време се възстановявах и има неща физически, които са непоправими. Това променя живота”, признава жената.  Проверката тогава установи, че асансьорът е неизправен, а Държавната агенция за технически надзор решава да създаде електронен регистър на съоръженията с повишена опасност, за да намалеят инцидентите като този.  „Идеята беше първо всички съоръжения да са в единен регистър, да има проследимост на съоръженията – къде са, кой ги поддържа, кой извършва техническия надзор, кога са правени прегледите и всичко това, което е за гарантиране на безопасността”, припомня тогавашният шеф на ДАМТН Стефан Цанков.    В края на 2015 г. официално от техническия надзор обявиха, че онлайн платформата работи и е достъпна за всички на сайта на агенцията. Проверяваме, дали това е така към днешна дата. Отговорът е отрицателен.  „За съжаление, бяхме свидетели на поредната шумна акция, която беше в общественото пространство и резултат – никакъв”, коментира Емануела Фролошка от Фондация „Асансьорна безопасност”.  Нещо повече – от бранша разказват, че електронният регистър всъщност никога не е функционирал. „Никой не го е използвал, за никакви цели, никаква функция не е изпълнил и дори държавата и държавната агенция се чудеше в началото на тази година как този регистър да го използва и какво да прави с него”, посочва Николай Маринков, главен секретар на Българската асансьорна асоциация.    На сайта си надзорната агенция посочва, че регистърът не работи поради технически причини. Пред екипа ни посочват друга причина. „Регистърът не работи, поради една тривиална причина. В момента влиза един регламент 2016 г., който касае защитата на личните данни”, заявява пред камерата ни директорът на дирекция „Инспекция” в ДАМТН Борислав Георгиев.  От Комисията за защита на личните данни с изненада научиха, че регистърът не работи. Председателят на Комисията за защита на личните данни Венцислав Караджов посочи, че няма причина след 25 май регистърът да не предоставя информация, защото той е създаден по реда на разпоредби, в които е ясно разписан достъпът до публична информация.  За създаването на регистъра Държавната агенция за технически надзор прави две обществени поръчки през 2015 г. Общата им стойност е близо 700 хиляди лева.   ", "date": "2018.10.09", "title": "Асансьорите – в електронен регистър за стотици хиляди, който… не работи (ВИДЕО) "}
