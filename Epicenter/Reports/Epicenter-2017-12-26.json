{"url": "http://epicenter.bg/article/Karadaya-v-Mogilyane--Dnes-na-vlast-sa-onezi--koito-biyat-nashite-mayki-na-granitsata--Tova-e-naglost-/143810/2/0", "text": "ДПС ще подкрепи вота на недоверие към правителството на Борисов - това стана ясно от думите на председателя на Движението Мустафа Карадайъ в Могиляне. Работна група на ДПС вече пише мотивите за вота, подчерта той. Карадайъ отново посочи, че думите на Доган в предколедното му слово към актива са били неправилно разбрани - почетният председател на ДПС казал, че партията трябва да е адекватна на времето и подготвена на новите реалности.   \"България има нужда до българското знаме да се вее и знамето на ДПС. И ако днес сме пред паметника на Тюркян, това е защото Тюркян е символ на стотиците жертви, които ни обединиха\", посочи още председателят на ДПС Мустафа Карадайъ в село Могиляне пред паметника \"Тюркян чешма\", цитиран от пресцентъра на партията. Днес ДПС почете паметта на жертвите преди 33 години по време на мирните протести срещу т. нар. „възродителен процес“ в кирковското село Могиляне и в Момчилград. \"Бих искал също да се поклоня и на нашите герои-политически репресираните. Дълбок поклон! Нося ви поздрави от почетния председател на ДПС д-р Ахмед Доган.\" каза председателят. Председателят на ДПС припомни мрачните събития, свързани с погазването на изконните човешки права на турците и мюсюлманите и съпротивата срещу посегателствата на комунистическия режим, която в крайна сметка доведе до падането му.   “Първата демократична партия, която се регистрира 89-та година се казва Движение за права и свободи. 27 години проповядваме мир, толерантност и  демокрация. 27 години искаме да има мир и стабилност, да има просперитет, да има сигурност за нас, за нашите деца, за нашите поколения.”, заяви Карадайъ.   Той остро осъди всички опити за разцепление и разединение, защото те се отразяват негативно на стабилността в страната. Мустафа Карадайъ поздрави всички, уважили събитието и заяви, че това, че тази година на площада има пет пъти повече хора от миналата година е знак за необходимостта от обединение.    “Защото днес са на власт онези, които бият нашите майки на границата. Днес са на власт онези, които в центъра на София палят молитвени килимчета по  време на петъчна молитва. Днес са на власт онези, които излизат с призиви за прекрояване на границите. А прокуратурата  се прави, че не вижда  и не разбира какви престъпления се извършват. Това минира бъдещето на нашата Родина. Тези националисти и фашисти говорят, че ще ни смачкат. Ние призовахме институциите в България – президент, премиер, председател на НС, да вземат отношение, но няма резултат. Но идват тук и застават пред вас и казват, че са за европейско развитие на България. Това е лицемерие и наглост.“, категоричен бе лидерът на ДПС.   Според него, именно заради това днес България има нужда от обединено и силно ДПС.      Карадайъ предупреди, че всеки, който работи против това обединение, не е наш опонент -  той е наш враг. А ако е един от нас, той е предател.    И затова ние оценяваме нуждата на политическото време и тази оценка получаваме от този площад  и призивът ми е към всички онези, които са били подведени и излъгани, тези които имат честни сърца и души и пред себе си могат да кажат: „Да аз сгреших” те ще намерят правилния път и те имат място под знамето на ДПС.    Само че тези - лицемерните, тези които имат заден план, тези , на които душите не са чисти, тези , които за лична сметка, изгода и позиция искат да лицемерничат - техните души нямат да намерят правилния път и няма да си намерят мястото... Лидерът направи политическа равносметка на отминаващата година. Той поздрави всички за това, че независимо от всичко са отстояли ценностите на ДПС. “Ако трябва да определим политик на годината, то това е всеки един избирател на Движението за права и свободи, който отстоява демокрацията, правата и свободите, мира, стабилността, толерантността в нашата Родина”, заяви Карадайъ. \"Имахме и много активна международна дейност. Тази политика на ДПС е за нобелова награда, защото Българския етнически модел е признат модел в Европа и света. Направихме и балканска конференция за интегрирането на Балканите в ЕС. Основата  на тази интеграция може да бъде единствено и само Българският етнически модел, чийто автор и идеолог е философът д-р Ахмед Доган. Ние ще продължаваме нашата политика в тази посока. В Европа получихме голямо признание Илхан Кючюк с таен вот беше преизбран с най-много гласове за зам.председател на партията АЛДЕ. Това е голямо признание за всеки един от този площад, това е мястото на ДПС. Предстои ни европредседателство, напомни Карадайъ. Ние имаме голяма отговорност за европредседателството в България, но за нас е още по-ценна и демокрацията в нашата Родина. Ние ще дадем нашия принос, но ние няма да отстъпим от нашите ценности.\" заяви той пред събралото се множество. Бившият главен мюфтия Фикри Сали прочете молитва в памет на жертвите, ръководството на ДПС поднесе венци и цветя на гробовете на жертвите на тоталитарния режим и пред паметника Тюркян чешма. Ръководството на ДПС присъства на възпоменателния митинг на Централния площат в Момчилград, където се поднесоха венци на паметника на жертвите.   На възпоменателните митинг присъстваха още зам.-председателите на ДПС Ахмед Ахмедов и Хасан Азис, народните представители Халил Летифов, Адлен Шевкед, Ерол Мехмед, Хасан Адемов, Джевдет Чакъров, Имрен Мехмедова, Танер Али, Джейхан Ибрямов, Велислава Кръстева, Севим Али, Хайри Садъков, Елхан Кълков и Сергей Кичиков, членовете на ЦОБ Рушен Риза, Ердинч Хайрула и Станислав Анастасов, евродепутатите Неджми Али и Илхан Кючюк, областният председател на ДПС Кърджали Изет Шабан, главният секретар на Народно-републиканската партия в Турция Кямил Окяй Съндър, депутатите от Народно-републиканската партия Мухарем Индже и Ердин Бирджан, основателят на Ийи парти в Турция Йозкан Пехливаноглу, кметовете на Одрин-Реджеб Гюркан и Силиври-Йозджан Ъшъклар, представители на изселнически организации от Измир, Истанбул, Одрин и Бурса, представителите на ДПС в Турция Фахри Ватансевер-Истанбул, Танер Чауш-Бурса, Исмаил Ватансевер-Измир, Лютви Йозгюр-Мармара, Гюнер Четин-Тракия, репресирани по време на тоталитарния режим, кметове от Гърция, областни председстели, кметове, общински председатели на ДПС и членове и симпатизанти на ДПС в областта и страната.", "date": "2017.12.26", "title": "Карадайъ в Могиляне: ДПС ще подкрепи вота на недоверие към правителството"}
{"url": "http://epicenter.bg/article/Zemetresenie-ot-4-7-registrirano-v-Gartsiya/143781/2/0", "text": "Земетресение с магнитуд 4,7 беше регистрирано в западното крайбрежие на Гърция, съобщи Европейският средиземноморски сеизмологичен център, цитиран от БТА. Епицентърът на труса е бил на около 94 км югоизточно от остров Корфу, а огнището - на дълбочина 10 км. Няма данни за пострадали или разрушения.  По-лек трус с магнитуд 2,9 по Рихтер е регистриран на територията на язовир „Доспат” в близост до Сърница, сочат данни на сайта на Национален институт по геофизика, геодезия и география към БАН. Земният трус е регистриран в 01.48 часа тази нощ и е с дълбочина 11.3 км.  Земетресението край Сърница е било остатък от труса в южната ни съседка според дежурния сеизмолог oт Националния институт по геофизика, геодезия и география към БАН Илиана Попова, цитирана от агенция \"Фокус\".", "date": "2017.12.26", "title": "Земетресение от 4,7 регистрирано в Гърция"}
{"url": "http://epicenter.bg/article/Vremeto-ostava-slanchevo-i-toplo-nad-tsyalata-strana/143783/2/0", "text": "Времето в страната остава слънчево и топло. Максималните температури ще са предимно между 9 и 14 градуса. Атмосферното налягане ще се понижи, но ще остане по-високо от средното за декември. Над Черноморието ще бъде слънчево и почти тихо. Максимални температури на въздуха: 10°-12°. Температурата на морската вода е 9°-10°. Вълнението на морето ще бъде около 2 бала. В планините ще бъде слънчево. Ще духа умерен, по билата и силен вятър от запад-югозапад. Сутринта на места в низините и котловините ще се образува мъгла или ниска слоеста облачност и там дневните температури ще останат по-ниски.  Максимална температура на височина 1200 метра около 9°, на 2000 метра – около 4°, съобщават от НИМХ на БАН.", "date": "2017.12.26", "title": "Времето остава слънчево и топло над цялата страна"}
{"url": "http://epicenter.bg/article/Otets-Angel-Angelov--Rozhdestvo-Hristovo-e-praznik-na-praznitsite-/143785/2/0", "text": "Рождество Христово е празник на празниците. Това каза в студиото на \"Денят започва\" на БНТ отец Ангел Ангелов, предстоятел на храм \"Св. София\". Според него, Възкресението на Исус Христос е невъзможно без Рождество и с него се дава началото на този спасителен план, който само Господ прие човешката плът и дойде сред нас, за да я въздигне и постави отдясно на нашия Бог. „Има един период пред този празник, който църквата го е определила тогава, когато трябва да се съсредоточим, да помислим върху нашата греховност, да извървим тези 40 дни, за да стигнем до голямата радост на Рождеството. И тогава трябва да сме смирени”, каза отец Ангелов. „Но смирението е всекидневие, тоест за вярващия това трябва да е всекидневие, реалност, в която живее. На фона на това, което виждаме в собствения си свят, прекалената агресия и всичко, което води човек срещу човека, дори и най-малкото нещо, което можем да открием, е смирението между хората. Но това ни най-малко не трябва да ни отчайва. Винаги имаме време да се променим и то в доброто”, сподели православният духовник. ", "date": "2017.12.26", "title": "Отец Ангел Ангелов: Рождество Христово е празник на празниците!"}
{"url": "http://epicenter.bg/article/Mnogo-zvezdi-podkrepiha-blagotvoritelniya-spektakal--Balgarskata-Koleda-/143786/2/0", "text": "За 15-та поредна година навръх Рождество звездите на България се обединиха в помощ на най-малките пациенти на традиционния благотворителен спектакъл „Българската Коледа”. Тази година кампанията е под мотото \"В подкрепа на спасения детски живот\". Набраните средства ще помогнат в грижата за продължителното лечение и активната рехабилитация.  Инициативата се провежда под патронажа на президента Румен Радев. Сред изпълнителите, които подкрепиха каузата са Васил Найденов, Орлин Горанов, групите „БТР\" и „Фондацията\", Михаела Филева, Графа, Поли Генова, Васил Петров, Орлин Павлов, Мариана Попова, детска вокална група „Бон-Бон\", Софийска филхармония и хора към ансамбъл „Филип Кутев\".  Сред застъпниците за каузата са и тенисистът Григор Димитров, лекоатлетката Ивет Лалова, сноубордистите Александра Жекова и Радослав Янков, алпинистът Боян Петров, гимнастичката Невяна Владинова.  За изминалите 14 години в рамките на благотворителната инициатива са събрани близо 30 милиона лева. Подпомогнати са над 3800 деца и 259 лечебни заведения. Дарителските сметки на кампанията остават отворени през цялата година.", "date": "2017.12.26", "title": "Много звезди подкрепиха благотворителния спектакъл „Българската Коледа”"}
{"url": "http://epicenter.bg/article/Mustafa-Karadaya-na-vazpomenatelen-miting-v-Mogilyane/143787/2/0", "text": "С възпоменание за жертвите на Възродителния процес днес в кирковското село Могиляне отбелязват 33 години от трагичните събития.  По традиция на този ден мюсюлманите се събират на паметника „Тюркян чешма”, изграден в памет на 17- месечната Тюркян, убита по време на протестите, съпътстващи Възродителния протест през 1984 г. в Родопите. В Могиляне на 26 декември 1984 г. се провежда протест срещу смяната на имената, при който загиват и двама възрастни.   По повод на възпоменанието ДПС организира митинг, на който присъства председателят на движението Мустафа Карадайъ и почти цялото ръководство на партията.   За обединение призова лидерът на ДПС Мустафа Карадайъ по време на възпоменателния митинг, предаде БНР. От трибуната той призова членовете на ДОСТ да се присъединят към ДПС, като изтъкна, че този, който е бил заблуден, той ще бъде приет в ДПС. Но тези, които са от редиците на ДПС, са предатели и те няма да бъдат взети обратно в движението. ДПС ще се съобрази с отговорността, която носи България за провеждането на европредседателството, но няма да отстъпи от защитата на демокрацията, заяви още той.  Над 2000 души се събраха на възпоменанието. Преди митинга посланикът на Турция у нас Хасан Олусой и главният мюфтия поднесоха цветя на гроба на 17-месечната Тюркиян, загинала при сблъсъците с милицията през зимата на 1984 г. Те обаче не се включиха към митинга, съобщи БНТ.   В момента, в който течеше митингът на ДПС в Кирково, ДОСТ провеждаше свой митинг в Момчилград, а сега, когато е митингът на ДПС в Момчилград, ДОСТ провежда своят митинг на Тюркян чешма в село Могилянe, съобщи още БНР.       ", "date": "2017.12.26", "title": "Мустафа Карадайъ призова за обединение на възпоменателен митинг в Могиляне (обновена)"}
{"url": "http://epicenter.bg/article/Andrey-Raychev--Slabite-v-BSP-obvinyavat-Ninova--no-greshat--Shte-si-otidat/143788/2/0", "text": "  . Обвиняват я слабите в партията, но грешат и ще си отидат.” Това коментира пред Би Ти Ви социологът Андрей Райчев.   „Нинова, ако в нещо греши, това е в прекалено агресивното си желание много бързо да има развръзка. Не мисля, че това е възможно. Нинова има много по-дългосрочна задача, отколкото си представяше. Тя трябва да си направи сериозен извод – след блестящата победа на президентските изборите, заживя в сюжета, че тръгваме да взимаме властта”, заяви още Райчев. „Но не е съвсем така. Първо, нямаш съюзник. Кой ти е съюзник?” „ ”. „Има значение, когато зад тебе започнат да го повтарят. Става сандвич. Проблемът не е, че обвиняват Нинова в смехотворни, според мен, истории. Проблемът е, че зад гърба й започват да го повтарят. Няма да стане. Защо?   В момента Нинова има асо пика в ръката. То звучи така: вътрешни избори в партията. След победите й представата, че тази партия ще я махне, не е възможна.    По думите на Райчев Нинова още не се е изградила като алтернатива: „Тя тръгна в политиката малко като Орбан. Но това не е позицията, с която можеш да спечелиш България. Тя има време да преосмисли нещата.”    Ако Нинова използва формулата \"Всички срещу ГЕРБ\", тя ще обърне през 2019 г. властта. ГЕРБ е кентавър между център и дясно. На местните избори, ако десните се отдръпнат от ГЕРБ, ерата Борисов си отива.   Според Райчев във външнополитически план 2017 г. е била лоша за света, но хубава за България.   каза още Райчев. Според него Западът иска стабилност на Балканите заради ситуацията и позициите на Турция.   „ , коментира Райчев.   „ДПС беше смъртно ранена с Лютви Местан. Това е рана много близка до сърцето. Бойко Борисов направи нещо като голяма сделка с тях и тя не е задкулисна с уговорки. Все едно им каза – ето, аз спасявам ДПС, но ако обичате… И те обичат”, коментира още Андрей Райчев.   „Спомнете си изборите – най-вълнуващият въпрос беше ще направи ли Лютви Местан парламентарен пробив. Турция организираше партия в страната ни и плашеше с едни бежанци на границата и вижте сега – в резултат от това, че  , поясни Райчев.   По думите му „    ", "date": "2017.12.26", "title": "Андрей Райчев: Слабите в БСП обвиняват Нинова, но грешат. Ще си отидат"}
{"url": "http://epicenter.bg/article/Chestvame-Denya-na-bashtata-na-vtoriya-den-ot-Koleda/143789/2/0", "text": "На втория ден от Рождество Христово, 26 декември, Българската православна църква почита земния баща на Исус Христос - Свети Йосиф Обручник. Той се отбелязва като Деня на Бащата.  Денят на бащата е празник, на който се чества бащинството и родителските грижи на мъжете, точно както на Деня на майката се чества майчинството. Обикновено на този ден се правят подаръци на бащите и семейството празнува заедно през деня. Празникът прославя бащите и бъдещите бащи. В повечето страни Денят на бащата е светски празник. Той съществува навсякъде по света, но се отбелязва на различни дати.  Нашата православна църква го чества на 26 декември. В този ден се чества паметта на Св. Йосиф Обручник, на цар Давид като славен родоначалник на Исуса Христа и на Яков, брат Божий, пръв християнски епископ на град Ерусалим.  Според католическата традиция празникът се чества на деня на св. Йосиф 19 март - в Аржентина, Великобритания, Венецуела, Еквадор, Зимбабве, Индия, Ирландия, Канада, Китай, Колумбия, Коста Рика, Куба, Малайзия, Малта, Мексико, Пакистан, Панама, Перу, Филипините, Сингапур, Словакия, САЩ, Турция, Франция, Холандия, Чили, Швейцария, Южна Африка и Япония Денят на бащата се отбелязва през третата неделя от месец юни.  В Русия път празникът се чества на 23 февруари - Ден на защитника на отечеството, военен празник, считан от мнозина за ден на мъжа. В последните години широка популярност добива американският вариант, който е тържествено отбелязан за първи път във Вашингтон през 1909 година. Но, едва през 1972 година президентът Ричард Никсън го обявява за официален празник. На днешния ден празнуват всички, които носят името на Йосиф, както и Давид, Дацо, Дачо, Жозеф. Честито на всички именници!", "date": "2017.12.26", "title": "Честваме Деня на бащата на втория ден от Коледа"}
{"url": "http://epicenter.bg/article/Nad-2-miliona-leva-sabra--Balgarskata-Koleda-/143790/2/0", "text": "Над 2 милиона лева събра 15-то издание на благотворителния спектакъл „Българската Коледа”.  Той се състоя на 25 декември, навръх Рождество Христово, в Народния театър „Иван Вазов“ под патронажа на президента Румен Радев.   Към момента са изпратени над 484 000 дарителски SMS на номер 1117 и гласови обаждания на 0900 1117 от началото на кампанията, която беше обявена от президента Румен Радев в началото на декември. Оттогава досега в дарителската банкова сметка на инициативата са постъпили близо 1 525 000 лв., a над 16 000 лв. са дарени чрез системата ePay.bg. Набирането на дарения в рамките на кампанията е целогодишно.  На благотворителния спектакъл присъстваха президентът Румен Радев, но без съпругата си Десислава Радева. Там бяха Цвета Караянчева, председател на Народното събрание, Негово Светейшество Българският патриарх и Софийски митрополит Неофит, Росен Плевнелиев, президент на Република България (22 януари 2012 – 22 януари 2017), дипломати, лекари и много деца на „Българската Коледа“.  В подкрепа на спасения детски живот на сцената на Народния театър излязоха изявени български музиканти, певци, танцьори, актьори, спортисти и журналисти. Васил Найденов, Орлин Горанов и Еделина Кънева, група „БТР“ и група „Фондацията“, Михаела Филева, Графа, Криско, Миро, Поли Генова, Васил Петров, Орлин Павлов, Мариана Попова, Михаела Маринова, както и възпитаниците на Национално училище за танцово изкуство в София, детска вокална група „Бон-Бон“, Фолклорен танцов ансамбъл „Пламъче“, Софийска филхармония и хора към Национален фолклорен ансамбъл „Филип Кутев“ посветиха своите изпълнения на изпадналите в беда деца и призоваха за подкрепа. Сред застъпниците, които призоваха за съпричастност към децата бяха актрисата Мартина Вачкова, тенисистът Григор Димитров, лекоатлетката Ивет Лалова, сноубордистите Александра Жекова и Радослав Янков, алпинистът Боян Петров, волейболистите Радостин Стойчев и Владимир Николов, лекоатлетката Мирела Демирева, един от най-добрите български състезатели по тенис на маса - Денислав Коджабашев, състезателката по художествена гимнастика Невяна Владинова, актрисата Десислава Бакърджиева, актрисата Яна Маринова и спортният журналист Иво Иванов.  Инициативата се провежда през цялата година. Информация може да намерите на сайта bgkoleda.bg", "date": "2017.12.26", "title": "Над 2 милиона лева събра „Българската Коледа”"}
{"url": "http://epicenter.bg/article/Voynata-po-patishtata-vze-novi-6-zhertvi/143791/3/0", "text": "6 души са загинали, а 21 са пострадали при катастрофи в страната през изминалото денонощие. Това съобщиха от пресцентъра на МВР. Общо в страната са станали 16 тежки пътнотранспортни произшествия. Един от пострадалите е с опасност за живота. В София са регистрирани 47 леки катастрофи. Преди обяд верижна катастрофа затвори, а по-късно образува тапа на магистрала „Хемус” преди Варна.  Няма пострадали в катастрофата, съобщи bTV. Блъснали са се четири автомобила във верижна катастрофа. Една жена е откарана в \"Пирогов\" за прегледи, но е освободена. От Агенция Пътна инфраструктура призовават шофьорите да се движат с повишено внимание и по автомагистрала \"Тракия\". ", "date": "2017.12.26", "title": "Войната по пътищата взе нови 6 жертви"}
{"url": "http://epicenter.bg/article/Pochina-Kostadin-Chakarov---politicheski-savetnik-na-Todor-Zhivkov/143794/2/0", "text": "„Тази нощ, внезапно, от нас си отиде Костадин Чакъров – член на Политическото бюро на СКБ и председател на Съюза на комунистите в България до 2013 година“, съобщиха от съюза.   „Коста почина едва навършил 70 години! Отиде си човекът, отдал цялото си сърце и мисъл на България, на Българската комунистическа партия, на Съюза на комунистите в България! След него остава делото му, което за нас ще бъде пример. Нека бъде светъл споменът за нашия приятел, другар и съратник! Вечна слава, благодарност и поклон пред паметта за другаря Костадин Чакъров!“   Това написа Павел Иванов, председател на Съюза на комунистите в България и Движение „Че Гевара“, информира \"Труд\".    Костадин Чакъров е последния политически съветник (политически помощник според партийното наименование на длъжността, съществуващо до 1989 г.) на Тодор Живков , а преди 1981 г. и на Людмила Живкова.   Роден е през 1947 г. в Пловдив. Завършил е Юридическия факултет на СУ. Работи последователно като първи секретар на ДКМС в Пловдив, съветник в апарата на Държавния съвет на Народна република България, заместник-завеждащ икономическия отдел на ЦК на БКП Поклонението пред тленните останки на Костадин Чакъров ще се състои на 29 декември 2017 г., петък, от 13:00 ч. в църквата „Свети Седмочисленици“ – София, съобщиха от Съюза на комунистите в България", "date": "2017.12.26", "title": "Почина Костадин Чакъров - политически съветник на Тодор Живков"}
{"url": "http://epicenter.bg/article/Valeri-Simeonov---mistar--quot-Gaf-quot--za-2017-godina/143792/11/0", "text": "\r\n \r\n \r\n", "date": "2017.12.26", "title": "Валери Симеонов - мистър \"Гаф\" за 2017 година"}
{"url": "http://epicenter.bg/article/Koy-kak-yade-i-pie-v-stranite-ot-Evropeyskiya-sayuz-/143798/11/0", "text": "Предполага се, че Европейският съюз е единен пазар на стоки, но в рамките на този пазар има много различни апетити и стилове на живот. В тази връзка   направи равносметка по някои показатели, по които страните от ЕС твърде много се различават. По отношение на храните, тоест на консумираните дневно калории от човек, на първо място е Белгия с 3793 калории средно, следвана от Австрия с 3784 и Ирландия – 3591. Франция и Германия са в златната среда – съответно 3524 и 3539 (с толкова е и Италия). Ние, българите, го караме по-полека – 2877 калории дневно (почти колкото словаците, които са с 2902).  Отношението към трапезата си личи и по времето, което жителите на съответните държави прекарват на масата. Шампиони са французите – въпросът е какво друго правят, след като се хранят средно по 135 минути на ден. Следват ги Италия и Белгия – 114 и 109 минути. Първа под марката 100 е Полша – 94 мин. Финландците са още по-бързи – 81 минути.  Стигаме до една „сериозна“ дисциплина – употребата на твърд алкохол. Тук №1 е Литва – с 15, 4 л. чист алкохол средно на човек от населението на година. Гонят ги северните ни съседи от Румъния с 14,4 литра. Унгарците изостават, но не с много – 13,3 л. Ние, българите, сме сред по-умерените – с 11,4 литра на човек. По този показател сме почти колкото британците, които са спрели мярката на 11,6 литра.  Отиваме в „континента на пушека“, т.е. на тютюневия дим. По процент на пушачите от населението сме на равна нога с Франция - по 36% от населението благоговее пред тютюневия дим. Само че южните ни съседи ни изпреварват – елините са с един процент напред. Хърватите пък са по-здравословни от нас – пушат с един процент по-малко. „Най-зле“ са шведите с едва 7 %.  Напредъкът в информационната сфера в някаква степен се демонстрира от престоя пред синия екран. Тук учудващо №1 са румънците – средно 329 минути дневно. Което си е над пет часа, нали? Че кога спят, кога работят тези хора? Следват ги гърците, които са „по-умерени“ - само 258 минути, тоест 4 часа и малко. Но и германците не бягат от телевизора и му отделят по 223 минути на ден. Шведите явно гледат на живота по друг начин и са пред синия екран само по 149 мин. дневно.  Е, дойде време да си премерим и кафето. Финландците си прокарват през стомаха по 12 кг. кафе годишно. Германци и французи са сред скромните – съответно по 5,5 и 5,4 кг. Ние, българите, го караме умерено – 2,9 килограма на година.", "date": "2017.12.26", "title": "Кой как яде и пие в страните от Европейския съюз?"}
{"url": "http://epicenter.bg/article/Trima-dushi-zaginaha-pri-lavini-v-Alpite/143784/7/0", "text": "Трима души загинаха при лавини в Швейцарските Алпи, предаде Ройтерс, цитиран от БТА. Агенцията се позовава на полицията.  Мъж от кантона Вале, който карал ски близо до връх Хофаторн, загинал, след като бил затрупан от лавина тази сутрин. Той бил открит от приятели, но пристигналите екипи за спешна помощ потвърдили смъртта му на място. Турист, изчезнал в събота, също бил намерен мъртъв. Французинът се опитал да изкачи сам планината Глатванг, след като карал ски с приятелката си. Когато той не се прибрал, започнало издирване и тялото му било открито в пролом вчера сутринта. Според полицията мъжът предизвикал лавина, която го затрупала.  При друг случай трима планинари били затрупани от лавина във Вале в събота. Групата се изкачвала в района на Сент Люк, когато станала злополуката. Един от тях успял да се измъкне от снега и да се обади за помощ. Тримата били откарани в болница, но един от тях - жена от кантона Во, починала снощи от получените наранявания.", "date": "2017.12.26", "title": "Трима души загинаха при лавини в Алпите"}
{"url": "http://epicenter.bg/article/Zigmar-Gabriel--Turtsiya-i-Ukrayna-nyama-da-vlyazat-v-Evropeyskiya-sayuz/143793/7/0", "text": "Украйна и Турция няма да се присъединят към Европейския съюз, поне не в близко бъдеще, заяви в интервю за медийната група „Функе” германският външен министър Зигмар Габриел.  „Не мога да си представя в близките години нито Турция, нито Украйна да станат членове на Евросъюза”, коментира дипломатът. Същевременно той изрази мнение и че ЕС трябва да развие определен модел на взаимодействие с Киев и Анкара. Габриел отбеляза, че ако Брюксел и Лондон могат да постигнат ефективно споразумение, което ще регулира отношенията между ЕС и Великобритания след Брекзит, то тогава е възможно да се изгради сътрудничество и с Турция и Украйна. Министърът не изключи и възможността Германия и Турция да достигнат до „по-близка форма на митническия съюз”, но добави, че това ще стане възможно само ако ситуацията в Турция се промени.  БГНЕС припомня, че в събота австрийският канцлер Себастиан Курц също изрази позицията си, според която Турция и политиката й през последните години не бива да намират място в ЕС и е редно да бъдат прекратени преговорите за присъединяването на страната към еврообщността. Източник: БГНЕС", "date": "2017.12.26", "title": "Зигмар Габриел: Турция и Украйна няма да влязат в Европейския съюз"}
{"url": "http://epicenter.bg/article/Ako-iskate-da-uspeete--se-uspokoyte-i-izchakayte/143782/10/101", "text": "Днес ще се наложи да понасяме себе си и околните.   Аспектът е с път на живота три, който ще ни донесе пасивен успех. Лесен затвор.   Налага се да изчакваме и съобразяваме действията си според момента. Някой ще има шанс за нещо голямо, а друг ще сгреши, ако рискува.   Тройката дава възможност за добри възможности и условия, сгода, шанс, късмет, но в съчетание с днешната геометрия на дневната номерологияна карта, аспектът ще се прояви като натовареност, напрежение, преживяване.   26 декември ще бъде напрегнат психически, с различни хаотични действия и движение, което няма да доведе до нищо градивно. Ще сме принудени да приемаме, защото условията ни показват, че няма на къде да се мърда.   Актуалната тема е свързана с дома, работата, децата. Ще имате усещането, че някой ви пречи, или вие сами си пречите.   Ако искате да успеете, се успокойте и изчакайте. Търсете отговорите на въпроси вътре във вас, а не във външния свят.  ", "date": "2017.12.26", "title": "Ако искате да успеете, се успокойте и изчакайте"}
{"url": "http://epicenter.bg/article/Koledna-magiya--Goresht-shokolad-s-marshmelou/142953/9/0", "text": "Необходими продукти:  3 ч.ч. краве прясно мляко  1 к.л. кафява захар  1 к.л. кленов сироп  1 к.л. есенция ванилия  1 к.л. мед  3.50 ч.л. какао  8 бр. бонбони  Начин на приготвяне  Една част от млякото се загрява за 5 минути. Добавят се кафява захар, кленов сироп, мед и ванилия. Оставя се да заври и се добавя и какао. Маха се от котлона и се слага останалото мляко. Съда се връща на печката. Разпределя се в чаши и се слагат по няколко бонбона маршмелоу.", "date": "2017.12.26", "title": "Коледна магия: Горещ шоколад с маршмелоу"}
{"url": "http://epicenter.bg/article/Dzhindzhifilat-v-kolednite-biskvitki-lekuva-stavite/142954/9/14", "text": "Коледа – времето в което се отдаваме на почивка, семейни вечери и вкусни изкушения. И ако още не сте изпекли джинджифиловите бисквити – не губете време – рецептата за вкусните сладки е повече от лесна, а полезните сввойства на джинджифила дарават здраве и гонят настинките и болестите в студените дни.   Всъщност джинджифилът е познат на европейците от почти 20 века, а полезните му свойства са открити още от древните азиатски народи. Римляните търгували с него в рамките на голямата си империя, но чак през Средновековието джинджифилът става абослютен хит на Стария континент.   Според истoриците Хенри VIII дори го е предложил като лекарство против чумата. Към днешна дата лекарите смятат, че джинджифилът, който дава такъв прекрасен аромат на коледните бисквити, е полезен лек за редица заболявания, защото има силно противовъзпалително действие. Редица изследвания потвърждават, че коренът действа успокояващо при проблеми в ставите.   Освен, че облекчава болката, повлиява благоприятно и на характерните подувания и отоци. Специалистите обясняват, че джинджифилът е безвреден и може да се приема дълго време без риск от нежеланите странични ефекти на нестероидните противовъзпалителни средства.   Източник: woman.bg  ", "date": "2017.12.26", "title": "Джинджифилът в коледните бисквитки лекува ставите"}
{"url": "http://epicenter.bg/article/Gratski-koledni-sladki---Melomakarona/142950/9/14", "text": "Необходими продукти За сиропа: Начин на приготвяне От всички изброени продукти се прави меко тесто. Оформят се плоски сладки, които отгоре се надраскват с вилица и се пекат на 180 С за 10-15 минути.   Вече истиналите сладки се сиропират с горещ сироп, приготвен от захар, мед и 2 ч.ч. вода. Отгоре се поръсват със захар и смлени орехи.  ", "date": "2017.12.26", "title": "Гръцки коледни сладки - Меломакарона"}
{"url": "http://epicenter.bg/article/Traditsionni-retsepti-za-Stefanovden-/142956/9/25", "text": "На обредната трапеза на 27 декември, денят, в който православната църква отбелязва деня на Св. Стефан, задължително присъстват свинско с кисело зеле и баница с месо.     Необходими продукти Начин на приготвяне Смесете подправките и сосовете. От месото се оформят пържоли. Зелето се реже и се разстила на дъното. Отгоре се нареждат пластовете месо и сос. Покрива се със зеле и се долива вино и вода. Пече се на умерена фурна 2-3 часа.   Необходими продукти Начин на приготвяне: Зелето се измива и нарязва, слага се в гювеч и се обърква с олиото. Поръсва се със подправките. Всичко се обърква наново. Добавя се вода. Пече се на 250С, докато заври. После намалете печката на 150С.   Необходими продукти Начин на приготвяне: Каймата се запържва. Слагат се нарязаните праз, гъби и маслини. Прибавят се подправките. С готовата плънка се навиват корите.    Пече се на 200 С до зачервяване.     Необходими продукти Начин на приготвяне: Всички продукти се смесват до получаване на меко тесто. Оформят се пръчици с дебелина сантиметър и половина и дължина около 200 мм. Навиват се под формата на кравай. Намасляват се и се махат с жълтъка. Пекат се на 180С до готовност.    ", "date": "2017.12.26", "title": "Традиционни рецепти за Стефановден "}
{"url": "http://epicenter.bg/article/Kralskiyat-gotvach--Elizabet-II-pohapva-vinagi-edno-i-sashto-na-Koleda/143320/10/0", "text": "Британската кралица Елизабет Втора винаги отбелязва Рождество Христово с едно и също празнично меню, разкрива Дарън Макгрейди бивш главен готвач на британския монарх, пише сп. \"Мадам Фигаро\", цитирано от Новини.бг   Години наред Елизабет Втора похапва на Коледа пуйка с кестени, лук и салвия, с картофено пюре, печени картофи, пащърнак и брюкселско зеле. За десерт винаги има коледен пудинг. Дарън Макгрейди е служил на кралицата 15 години. Той е бил и готвач на принцеса Даяна и принцовете Уилям и Хари. Днес той е кулинарен консултант.  ", "date": "2017.12.26", "title": "Кралският готвач: Елизабет II похапва винаги едно и също на Коледа"}
{"url": "http://epicenter.bg/article/Praznichni-pesni-vnasyat-semeen-uyut-u-doma/143331/10/0", "text": "Коледа е празник на малки и големи. Семен уют, пълни сърца и хармония бележат честванията на най-светлия християнски празник.     Събрали се се момчета, Се момчета ергенчета да си ода у Коледа, у Коледа, у голема; па пратили най-малото, най-малото, най-младото, най-младото коледарче, да си праша краля бана, краля бана, стар коледар: - Дали можем коледува? - А он си им говореше: - Коледувайте, не бойте се, и у мене да дойдете я чем вас дар дарити: имам мома раненица и нея чем вас дар дати; имам коня раненица и него чем вас дати; ако бъда дарба малко, и още чем вас дар дати вас дар дати:сребро, злато.   ***   Пухкави снежинки снощи заваляха, вили и градинки вече побеляха. /2 Като в одеало, семенцата малки, а децата чакат весели пързалки / 2 На-на, на-на, на-на / 4   *** тебе пеем, домакине! добри сме ти гости дошли, добри гости коледари... Коледарските песни са богати на благопожелания: Добро утро, болярине, добър сме ти глас донели, овци ти се изягнили, все агънца ваклошатки, кобилки ти се изждребили, все кончета златогриви..    *** Сънян ли си, будян ли си, стани ни, ниня, ниня, стани ми, господине. Ку си сънян – събуди са, ку си будян – отвори ни, че ти идат добри гости, добри гости коледари. Отвсякъде хабер носим: овцете са изягниха, кравите са изтелиха, козите са изяриха.   *** Изгреяло е ясно слънце във момини равни двори. То не било ясно слънце, най ми било малка мома: двори мете, столи реди - надява са малка мома да и дойдат добри гости, добри гости коледари. Те минават, заминават, към момини не погляват. Мома стои на прозорче - както стои, люто кълне: - Бог да убий коледари, дет минават, заминават, към момини не погляват.  ", "date": "2017.12.26", "title": "Празнични песни внасят семеен уют у дома"}
{"url": "http://epicenter.bg/article/Ogranichete-razhodite-po-praznitsite--Pazaruvayte-otrano-i-opredelete-byudzhet/143330/10/0", "text": "Коледа е един от двата най-светли празника в християнството, който проповядва към смирение и любов към ближния. За сметка на това съвременното общество го е превърнал във времето от годината, когато даваш купища пари за подаръци, храна, пиене и украса, понякога и неколкодневна екскурзия на приятно място.  Поради огромната масовост почти няма как да се разминем с тези разходи. Все пак има начини те да бъдат ограничени и сведени до някакъв минимум.  Profit.bg предлага 5 съвета, с които финансовото ви състояние може да запази някаква стабилност по Коледа.  1. Планирайте купуването на подаръци отрано  Съставете списък на хората, които искате да зарадвате с подарък. Отбележете и какъв точно подарък искате да им вземете. Определете сумата за подаръците. Ако цената е нереалистична, обмислете закупуването на по-евтини подаръци или пък редуцирайте списъка с хора.  2. Определете лимит на харчовете, които ще направите около празниците  Говорете с приятели и познати за поставянето на горна граница за цената на подаръците. Никой не бива да я превишава. Друг вариант е да решите всеки един от вас да получи само по един подарък.  3. Не искайте подаръци  Ако смятате, че в момента не се нуждаете от нищо, помолете приятелите и семейството си да дарят пари на нуждаещ се вместо да ви купуват подарък. Напълно възможно и те да ви помолят за същото. В противен случай ще се наложи да купувате за пореден път глупави и евтини подаръци.  4. Планирайте събитията, на които предстои да отидете  Ако сте домакин на коледно парти или вечеря, със сигурност определете бюджет за храна и напитки предварително. Започнете подготовката отрано, като купите алкохол, например. Така няма да се наложи да видите астрономическата сума на касовата бележка в навечерието на празника.  5. Помолете гостите си да донесат нещо  Можете да намалите парите за организирането на коледно парти, като помолите гостите сами да донесат нещо – бутилка вино, традиционно ястие или пък предястие, десерт и т.н. Със сигурност гостите ви ще приемат предложението на драго сърце и ще поискат да споделят кулинарните си шедьоври с останалите ви роднини и приятели.", "date": "2017.12.26", "title": "Ограничете разходите по празниците: Пазарувайте отрано и определете бюджет"}
{"url": "http://epicenter.bg/article/Lesni-i-originalni-trikove--s-koito-da-osvezhim-doma-si-za-kolednite-praznitsi-/143329/10/104", "text": "Какво по-хубаво от това да подготвим дома си за идващите празници, да влеем коледен уют и насроение, като създадем повече свежест и простор в него.  Да поканим духа на Коледа по един по-различен и оригинален начин. Ето какво ни съветва woman.bg:  1. Изхвърлете ненужните вещи  На първо място почистете грижливо дома си и се избавете от ненужните вещи, създаващи претрупаност и кич.  2. Възглавнички в коледни мотиви  Разхвърляйте върху диваните красиви кокетни възглавнички в коледни мотиви. Според желанието и вкуса ви те могат да бъдат малки, големи или в различни размери. Коледна краска ще постигнете и ако се спрете на дюс възглавнички – например червени на фона на бял или зелен диван.  3. Коледно килимче  Купете си тематично коледно килимче. Хубаво е изборът му да отговаря на десена на дамаската на дивана и/или възглавничките.  4. Завеси в празнични нюанси  По същия начин може да процедирате и със завесите в дома си. Съобразете десена им с този на мебелите в дома си и се старайте, ако не изпъстрени с коледни картинки, поне да бъдат в някой от празничните цветове на Коледа: златист, сребърен, зелен, червен или бял. Добре е да заложите на пастелните, топли и създаващи уют и мекота през зимата нюанси.  5. Повече зеленина  Коледното дръвче няма да се чувства толкова тъжно и самотно, ако допълните интериора с още някое и друго растение или красиви цветя, например коледни звезди. Това определено ще подчертае празничното настроение в дома ви и ще допринесе още повече за неговото освежаване.  6. Декорирайте прозорците с коледни стикери  За да придадете коледна свежест на дома си, без да го претрупвате с прекалено много коледни играчки и декорации, заложете на красивите коледни стикери за прозорци – еленче, снежен човек или Дядо Коледа. Този тъп украса създава лекота и фееричност наоколо, но и не по-малко се грижи за коледния дух в дома.  7. Сменете лампите  За по-голям празничен комфорт, може да смените лампите, като заложите на такива в мек червеникав оттенък или просто да намалите леко мощността на крушките.", "date": "2017.12.26", "title": "Лесни и оригинални трикове, с които да освежим дома си за коледните празници "}
{"url": "http://epicenter.bg/article/Koledni-pricheski-za-malchuganite-v-stila-na-printsesa-Elza-ili-na-Deyvid-Bekam/143326/10/0", "text": "В очакване на Бъдни вечер, децата са развълнувани, екзалтирани, нетърпеливи. Да, всички искат да получат своите подаръци преди да е настъпил часът. Тичат, скачат, смеят се и танцуват - в празничната нощ, момченцата и момиченцата са неудържими.   Затова е добре да помислим как да оформим прическите им, за да избегнем красива катастрофа преди Дядо Коледа да е дошъл. Вариант 1 - Елза или Лейла? Това е въпросът. Едната носи една плитка встрани, а другата има две, вързани високо. Труден избор, нали? Предлагаме Ви да го направите според характера на вашата принцеса, пише woman.bg. Ако тя е чевръста, по-добре й приберете косата. В случай, че е по-смирена, спокойно може да сплетете косата й ниско. Не забравяйте панделката!   Вариант 2 - Естествен блясък. За \"по-мързеливите\" от нас (усещате сарказма, надяваме се! Имайки предвид, за колко неща трябва да мислим по празниците, напълно естествено е да искаме да спестим време... така че да остане и за нас) предлагаме да заложите на любимите на момиченцето Ви прически, които да разнообразите с ефирни аксесоари и бижута за коса.   От друга страна може да използвате и спирала за коса, с която да оцветите кичури в любимите цветове на дъщеря Ви. А защо не използвате и брокат!   Вариант 3 - Букли, много букли, само букли, но с лента за коса. Необходими са Ви маша за коса, лента за коса и фиксиращ спрей. Така ще бъдете спокойни, че косата на малкото Ви момиченце няма да й пречи, а тя свободно може да си играе с другите деца.   Вариант 1 - Също като Гетсби. Гел, гребен... и това е! Нищо друго не е нужно, за да придадете джентълменски лик на своето момче.   Вариант 2 - На гребена на красотата. По-малките господа могат да предпочитат деструктурирана визия, като тази на Сър Патинсън. Буйни коси, фиксирани с гел.   Вариант 3 - BCBG, защото татко е такъв! Кое момченце не желае да прилича на баща си? Затова не му отказвайте, ако косата му е достатъчно дълга, за да оформите прическа в стил Дейвид Бекъм. А за най-малките, чиято коса все още е ангелска, може да заложите на модни аксесоари като този биберон с мустаци. За да се почувстват и те - мъже!  ", "date": "2017.12.26", "title": "Коледни прически за малчуганите в стила на принцеса Елза или на Дейвид Бекъм"}
{"url": "http://epicenter.bg/article/Koledna-zvezda---tsveteto-simvol-na-Rozhdestvo/143327/10/104", "text": "Коледната звезда се отглежда като декоративно стайно растение. Поради това че цъфти по време на  , а и поради това че прицветниците образуват формата на звезда, растението се нарича Коледна звезда, а също Витлеемска звезда или Рождественска звезда.   Растението е красиво, но капризно. Най- подходящи за отглеждане в домашни условия, са само няколко сорта. Коледната звезда развива листна маса през лятото, когато денят е дълъг, и започва да цъфти през зимата, когато денят е по-къс. Растението има нужда от достатъчно светлина и температура 17- 21С.   Ацтеките, например, са го използвали дори като лечебно средство. Любопитен факт е, че местните хора разказват и чудна легенда за появата му – в навечерието на Рождество бедно момиче много искало да остави някакъв подарък пред статуя на Исус Христос в малко мексиканско градче, но нямало нищо. “Исус ще приеме всеки дар, стига да е от сърце”, успокоил го баща му. Тогава момичето набрало от полето сухи цветя и ги поставило молитвено пред статуята на Спасителя и на Бъдни вечер сухият букет разцъфнал в големи алени цветове. Ето защо растението носи това название.   Ясно е, че първите растения са пренесени в Европа през 1843 г. в саксия като декоративно саксийно растение. Селектирано в Америка и оттогава става популярно в целия западен свят. А поради големия интерес и търсене, цветарски компании в САЩ, Холандия и Германия непрекъснато работят върху нови селекции и цветове - бели, жълти, розови и мраморни.    ", "date": "2017.12.26", "title": "Коледна звезда – цветето символ на Рождество"}
{"url": "http://epicenter.bg/article/Ucheni--25-000-bubolechki-se-spotayvat-v-kolednite-darveta-/143334/10/104", "text": "Изследователи откриха, че множество въшки, акари, молци и паяци се спотайват в коледните дървета, спейки зимен сън, пише Дир.бг. За Коледа украсяваме елхата с играчки и лампички, вдъхваме й живот, но дори без всички тези накити, може да открием неподозирани неща по нея. Попитайте 25 000-те буболечки, които живеят там.  Изследователи откриха, че множество въшки, акари, молци и паяци се спотайват в коледните дървета, спейки зимен сън. Поне докато не внесем елхата от студеното време навън в топлия си дом.  Буболечките спят зимен сън и обикновено изчистват телата си от течности и стават напълно неактивни, казаха специалисти от университетския музей в Берген, Норвегия.  След като почувстват топлината и се събудят от светлините, насекомите мислят, че е настъпила пролетта и се връщат към активния начин на живот. Ако направим опит, като енергично изтупаме елхата върху бяла покривка, след празниците, ще намерим голям брой малки буболечки. Те могат да бъдат проблем само ако някой в дома има алергия.  Ако искате да избегнете тези нашественици, избирайте дръвчета, расли в околността, с твърда дървесина, тъй като те имат ограничена фауна, съветват учените.  В никакъв случай обаче не се опитвайте да се борите с насекомите по елхата, защото това ще я увреди. Просто приемете, че, подобно на саксийните растения в дома, които приютяват мушици, в коледното дърво също живеят буболечки.", "date": "2017.12.26", "title": "Учени: 25 000 буболечки се спотайват в коледните дървета "}
{"url": "http://epicenter.bg/article/Tarsim-izhod-ot-trudna-situatsiya--svarzana-s-remont-i-popravka/143811/10/101", "text": "Днес търсим изход от трудна ситуация, свързана с ремонт и поправка.   Денят е с Път на живота четири и привлича повече стрес, напрежение и притеснения. Необходимо е да се дистанцираме и да погледнем нещата отстрани.   Ще се наложи да се справим с проблем на място. Нужно е търпение, изчакване и обмисляне на ситуацията с цел по-добро разрешение.   Може да използвате аспекта за добро, като се погрижите за себе си чрез профилактика и начало на лечение, хранителен режим. Сега е моментът, ако желаeте да се разделите с вредни навици или да извършите корекция на начина на мислене и поведение.   Алтернативният метод за облекчаване на аспекта и освобождаване от натрупаното напрежение е чрез миене, чистене, плач, за да изтече натрупаното.        ", "date": "2017.12.26", "title": "Търсим изход от трудна ситуация, свързана с ремонт и поправка"}
{"url": "http://epicenter.bg/article/Rusiya-ustanovyava-postoyanno-voenno-prisastvie-v-dvete-si-bazi-v-Siriya/143797/7/0", "text": "Русия е започнала сформирането на постоянно военно присъствие в двете си бази в Сирия, предаде ТАСС, цитирайки военния министър Сергей Шойгу.  „Миналата седмица Върховният главнокомандващ (президентът Путин - б.р.) утвърди структурата и щата на (основните бази) в Тартус и Хмеймим\", съобщи той на съвещание в Москва.   Шойгу изрази благодарност на парламента за ратификацията на споразумението със сирийското правителство за разширяването на „пункта за материално-техническо обезпечаване на руския военноморски флот в района на пристанище Тартус и фактическото му превръщане в пълноценна военноморска база”.  Документът бе ратифициран на заседание на Съвета на федерацията (горната камара на парламента) днес. Споразумението дава право на Русия да държи там до 11 военни кораби, включително и съдове с ядрени енергийни инсталации. Сирия предава на Русия за безвъзмездно ползване за 49 години териториите, акваториите и редица обекти на недвижима собственост в района на пристанището, като споразумението може да бъде автоматично продължавано за периоди от по 25 г. Личният състав и членовете на екипажите на руската база, както и транспортните средства, кораби и самолети в базата в Тартус, получават привилегии и имунитет и попадат под юрисдикцията на руската страна.  На днешното съвещание Шойгу посочи също, че развитието на военната инфраструктура в Арктика и край западните граници на Русия става приоритет за руските въоръжени сили в най-близка перспектива. Той добави, че в края на годината ще бъде направена равносметка как се изпълняват поръченията на президента Путин, дадени в укази от 2012 г., а също и на поредица от съвещания в Сочи т. г.  Според Шойгу министерството на отбраната фактически е завършило строителството на своите обекти в Арктика. За цялата история на усвояването на региона такова количество обекти там не е строила нито една страна, подчерта той. ", "date": "2017.12.26", "title": "Русия установява постоянно военно присъствие в двете си бази в Сирия"}
{"url": "http://epicenter.bg/article/George-Ivanov--Balgariya-i-Makedoniya-sa-obrecheni-na-satrudnichestvo/143800/7/0", "text": "Македонският президент Георге Иванов заяви, че България и Македония са съседи и като такива, са обречени на взаимно сътрудничество. В годишното си обръщение към парламента той отбеляза, че Договорът за добросъседство между София и Скопие е резултат от компромиси, които не могат да удовлетворят всички: „За да се постигне целта, това споразумение трябва да се разглежда от гледна точка на бъдещето, а не на миналото. Това е споразумение на общата история на двете държави и техните народи, и се отнася за периода от признаването на Република Македония от страна на Република България, съответно от 1992 година. Призовавам двете правителства да допринесат за постигането на целта на договора.  Георге Иванов каза още, че документът създава атмосфера за по-голяма откритост и сътрудничество между църквите: Макар да съм вярващ, аз съм президент на светска държава, която е отделена от църквата. Не се намесвам в работата на църквите, но, като всеки вярващ, очаквам Македонската православна църква – Охридска архиепископия да бъде равноправна част от православния свят. ", "date": "2017.12.26", "title": "Георге Иванов: България и Македония са обречени на сътрудничество"}
{"url": "http://epicenter.bg/article/V-Sauditska-Arabiya-osvobodiha-23-ma-ot-zadarzhanite-200-za-koruptsiya/143801/7/0", "text": "Саудитските власти са освободили 23 от общо около 200 влиятелни личности, задържани през ноември по обвинения в корупция, след като те са сключили споразумения с държавата, съобщи местният вестник \"Оказ\", цитиран от Ройтерс.   В информацията не са посочени имената на пуснатите на свобода.   Това е първото освобождаване на толкова много хора, откакто кралски особи, бизнесмени и държавни служители бяха арестувани при акция, ръковедена от престолонаследника принц Мохамед.   От началото на ноември заподозрените са държани в луксозния риядски хотел \"Риц Карлтън\", а скоро срещу тези, които отричат повдигнатите им обвинения, ще започнат дела.   Саудитските власти не гледат на сключените споразумения с освободените като на изнудване, а като на изпълнение на задължения, за да бъдат възстановени парите, които в продължение на няколко десетилетия са били отнемани по незаконен начин от Саудитска Арабия, най-големия производител на петрол в света, отбелязва БТА, позовавайки се на Ройтерс.   В социалните мрежи беше качен видеозапис, на който Сауд Дауиш, бившият изпълнителен директор на компанията \"Сауди телеком\", който бе сред задържаните, казва, че с него са се държали добре, че кралския дворец е осигурявал денонощно добро хранене.", "date": "2017.12.26", "title": "В Саудитска Арабия освободиха 23-ма от задържаните 200 за корупция"}
{"url": "http://epicenter.bg/article/Initsiativna-grupa-izdiga-kandidaturata-na-Putin-za-prezident/143802/7/0", "text": "Инициативна група избиратели издигна кандидатурата на руския президент Владимир Путин за президентските избори на 18 март 2018 г., съобщи ТАСС, цитиран от БНТ.  Решението бе взето на събрание, организирано в историческия парк \"Русия - моята страна\" на Общоруското изложение на постиженията на народното стопанство (ВДНХ) в Москва.  Тъй като Путин реши да участва в изборите като независим кандидат, събранието на инициативната група в негова подкрепа е задължителна процедура, за да може той да се включи в избирателната кампания. Според закона всеки независим кандидат трябва да получи подкрепа от не по-малко от 500 руски граждани, имащи активно избирателно право. В днешното събрание участваха 668 души.", "date": "2017.12.26", "title": "Инициативна група издига кандидатурата на Путин за президент"}
{"url": "http://epicenter.bg/article/Navalni--Putin-se-strahuva-ot-men--naredi-na-TsIK-da-otkazhe-regitratsiyata-mi-za-izborite/143803/7/0", "text": "\"Привет, аз съм Навални с роля, като в киното. Помните ли как беше - ако вие гледате това видео – значи с мен нещо се е случило. Но в нашия случа с мен лично нищо не се е случило, но се случи с изборите. У нас те няма да се състоят, защото Владимир Путин е страшно объркан – бои се от конкуренцията в моя лице, вижда в мен заплаха и в пълно съответствие с това, което казваше по-рано, даде указание на своите слуги в ЦИК да ми бъде отказана регистрация.\" Това казва в свое видеобръщение един от най-ревностните противници на Путин Алексей Навални. Той изрази своите подозрения по отношение  реакцията на ЦИК, която само в рамките на няколко часа след внасяне на документите му за регистрация, се е събрала на заседание, за да реши набързо неговия случай. Именно това го накарало да влезе в настоящата роля.    Навални припомни, че през тази година той мобилизира не веднъж обществения гняв в Русия, а самата процедура предизвика вълнения в почти 20 града в Русия, като близо 16 000 излезоха на спонтанен протест в негова защита и това го видяха всички. В този смисъл никой не може да каже, че те представляват малък брой избиратели. Кажете ми друг кандидат в Русия, който да е провокирал толкова мащабно народно недоволство, пита в обръщението си Навални.   Решението на Централната избирателна комисия в Русия да не допусне Алексей Навални до участие в изборите за президент предизвика своевременната реакция на ЕС.    Отказът на руската ЦИК да допусне Алексей Навални до изборите за президент догодина хвърля сянка върху политическия плурализъм в Русия и поражда съмнения за демократичността на избора, се казва в позицията на Съюза.   В нея се отбелязва, че Европейският съд по правата на човека е отчел, че Навални не е имал достъп до независимо и честно правосъдие. Обвинения на политическа основа не бива да бъдат използвани срещу участие в политиката. \"Очакваме руските власти да осигурят равни условия, включително по отношение на президентските избори догодина\", се допълва в изявлението.   ЕС изразява очакването представители на Организацията за сигурност и сътрудничество в Европа да бъдат поканени за наблюдатели на предстоящите избори за президент на Руската федерация. Посочва се, че ЕС ще оцени резултата от изборите на основата на заключенията на наблюдателите, както постъпва обичайно.  ", "date": "2017.12.26", "title": "Навални: Путин се страхува от мен, нареди на ЦИК да откаже регистрацията ми за изборите"}
{"url": "http://epicenter.bg/article/Dmitriy-Peskov--I-bez-Navalni-izborite-v-Rusiya-shte-sa-legitimni/143804/7/0", "text": "", "date": "2017.12.26", "title": null}
{"url": "http://epicenter.bg/article/Chetirima-arestuvani-v-Roterdam-po-podozreniya-za-terorizam/143805/7/0", "text": "Полицията на Ротердам задържа четирима мъже, включително един швед, заподозрени в участие в свързани с тероризъм действия\", казаха от прокуратурата. Единият от задържаните, 29-годишен, пристигнал в неделя с полет от Стокхолм, докато останалите трима – на 2-,23 и 30 години – пристигнали от градовете Влаардинген, Делфт и Гоуда в югозападните райони на страната. Полицията претърси три жилища в трите града и се сдоби с информация, но не откри оръжия или експлозиви. Задържаните остават в ареста в очакване на поява пред съда. Холандски гражданин беше осъден през ноември на четири години затвор за подготвянето на терористична атака, след като след ареста му в Ротердам миналата година полицията откри пушка и голямо количество фойерверки. При друг случай холандски военен простреля мъж, въоръжен с нож, на летище „Шипол“ в Австердам, но властите казаха, че случаят няма връзка с тероризъм. Засега Холандия остава извън вълната от терористични атаки, които разтърсиха европейските ѝ съседи през последните години. Източник БНТ", "date": "2017.12.26", "title": "Четирима арестувани в Ротердам по подозрения за тероризъм"}
{"url": "http://epicenter.bg/article/Dogovorat-s-Makedoniya-vliza-v-makedonskiya-parlament/143807/7/0", "text": "Договорът за приятелство и добросъседство с България мина през всички комисии в македонския парламент и до края на тази седмица мнозинството очаква той да бъде приет и в пленарна зала.   В предложението си до парламентарните си комисии външното министерство в Скопие подчертава, че чрез този договор Македония ще получи помощ и подкрепа в усилията за членство в ЕС и НАТО. Създаването на Комисия за разглеждане на историческите събития е положителен факт, се казва още в препоръката на министерството.   \"Трябва да се задълбочи взаимното доверие между двете подписали този договор държави. Трябва да се направи и обективно, основано на автентични факти тълкуване на историческите събития\", каза Горан Стефановски, директор от македонското МВнР.   Договорът за приятелство влиза в сила, след като бъде одобрен от парламента в двете страни, припомня държавната информационна агенция на Република Македония. Договорът беше подписан от премиерите на двете страни Зоран Заев и Бойко Борисов на 1 август 2017 г.  ", "date": "2017.12.26", "title": "Договорът за добросъседство с България влиза в македонския парламент"}
{"url": "http://epicenter.bg/article/Putin--Ogromniyat-broy-bedni-hora-sa-edin-ot-osnovnite-problemi-na-Rusiya/143808/7/0", "text": "Големият брой хора с доходи под жизнения минимум е един от основните нерешени проблеми на Русия, заяви президентът на страната Владимир Путин на правителствено заседание, цитиран от ТАСС и БГНЕС. „Основният от нерешените ни проблеми е голямото количество хора, живеещи с доходи по-ниски от жизнения минимум“, заяви той пред министрите. Държавният глава каза, че през 2000 г. тези хора са били около една трета от населението на страната, а днес броят им е намалял до около 20 млн. души, но в един период е достигнал и 15 млн. души.   „Кризисните явления в икономиката през последните години и спадът на цените на петрола, някои други причини, между които външните ограничения, свършиха своята работа, и количеството хора, които живеят под тази черта за съжаление се увеличи“, отбеляза Путин.   Той подчерта, че \"пред нас стои задачата не само да постигнем най-добрите показатели от последните години, но и да вървим напред, както неотдавна казах на конгреса на партия „Единна Русия“, да държим на мушка бедността“.   Президентът нареди на правителството задължително да изпълни плановете за нивото на заплатите в бюджетната сфера. Премиерът Дмитрий Медведев пък пожела на Путин от името на министерския съвет победа на президентските избори догодина. Междувременно инициативен комитет от избиратели издигна кандидатурата на Владимир Путин за президентските избори на 18 март 2018 г., съобщи ТАСС. Решението бе взето на събрание, организирано в историческия парк \"Русия - моята страна\" в Москва.   Путин реши да участва във вота като независим кандидат и събранието на инициативен комитет в негова подкрепа е задължителна процедура, за да може да се включи в избирателната кампания.   Според закона всеки независим кандидат трябва да получи подкрепа от поне 500 руски граждани с право на вот. В днешното събрание участваха 668 души.", "date": "2017.12.26", "title": "Путин: Огромният брой бедни хора са един от основните проблеми на Русия"}
{"url": "http://epicenter.bg/article/Sadat-shte-reshava-dali-Puchdemon-mozhe-da-bade-premier-na-Kataluniya/143809/7/0", "text": "Испанското правителство не вижда юридически пречки Карлес Пучдемон да бъде регионален премиер на Каталуния дори и при образуваното срещу него наказателно дело и заплашващия го арест. Днес испанският вестник \"Конфиденсиал\" съобщи, позовавайки се на свои източници в правителствените кръгове в Мадрид, че окончателното решение по въпроса е в компетенциите на Върховния съд, предаде БТА, позовавайки се на ТАСС.  Изданието отбелязва, че властите в Мадрид са проучили правния казус, възникнал след предсрочните избори в Каталуния на 21 декември. На тях политическите сили, които са за независимост на автономната област, отново получиха абсолютно мнозинство в 135-местния парламент на Каталуния. Трите партии, подкрепящи отделянето от Испания, имат 70 депутатски места. При това повечето от мандатите за сепаратистките партии са за коалицията „Заедно за Каталуния” на Пучдемон. Според испанското правителство дори бившият лидер на региона да бъде арестуван, засега няма пречки той да бъде регионален премиер на Каталуния, ако така реши регионалният парламент на автономната област. Въпреки това Мадрид уточнява, че подобен вариант трябва да бъде одобрен и от върховния съд, който гледа делото срещу бившите членове на каталунското правителство. Прокуратурата ги обвинява в опит за метеж и незаконно присвояване на публични средства.  Пучдемон заедно с няколко свои съратници се намира в Белгия. Испанският съд издаде заповед за задържането на избягалите политици. Според правилника на регионалния парламент кандидатът за поста лидер на автономията трябва лично да се яви в залата, за да представи своята програма. Това означава, че Пучдемон ще трябва да се върне в Испания, където веднага може да бъде задържан, докато трае делото срещу него. В такъв случай бившият ръководител на автономната област ще трябва да поиска разрешение от върховния съд да отиде в парламента. Съдът от своя страна може, както да утвърди, така и да отхвърли искането. Ако докато е в затвора, Пучдемон бъде утвърден за лидер на Каталуния, той няма да може да участва във всички прояви, свързани с длъжността си.  Междувременно обявяващата се за запазване на целостта на Испания партия \"Гражданите\", която спечели най-много места, но не и мнозинство в новоизбрания каталунски парламент, заяви, че няма да започне преговори с други политически сили за сформиране на правителство. Това каза днес генералният секретар на центристката партия Хосе Мануел Вилегас по радио \"Кадена СЕР\". \"Ние ще заемем изчаквателна позиция, за да видим дали другите ще могат да съставят правителство на автономията, - каза той. - Няма да започнем преговори нито с Пучдемон, нито с левите републиканци на Каталуния.\" Той има предвид двете партии, настояващи за отцепване от Испания, които заедно спечелиха мнозинство в новия местен парламент. Източник novini.bg", "date": "2017.12.26", "title": "Съдът ще решава дали Пучдемон може да бъде премиер на Каталуния"}
{"url": "http://epicenter.bg/article/Korneliya-Ninova-obeshta-pomosht-na-roditelite-na-zhertvite-ot-voenni-misii/143796/2/0", "text": "Лидерът на БСП Корнелия Нинова обща да внесе промени в Кодекса за социално осигуряване, които ще подпомогнат родителите на жертвите от военни мисии.   След среща със семействата на загиналите военнослужещи в атентата в Кербала тя обеща, че БСП ще внесе законодателните промени през януари 2018 г.   „Утре се навършват 14 години от смъртта на 13 военни в Ирак. Срещнахме се с родители, съпруги, деца на нашите войници. Имат нашата почит. Тези хора не искат нищо, освен уважение и почит. Чувстват, че децата им са забравени. Срещнахме се с тях, за да им засвидетелстваме едно уважение и че обществото няма да ги забрави\", каза лидерът на БСП.   Тя обяви, че по време на срещата е поела още няколко ангажимента към близките на загиналите. „Ще преиздадем книгата „Обречени на дълга\". В нея се описва биографията на тези момчета и героизмът им\", коментира Нинова. Лидерът на БСП поясни, че хората са изразили желание да бъде направена паметна плоча за загиналите в Ирак, която искат да бъде в столицата. „Да е на хубаво, централно място. Когато други военни заминават на мисии, да минават оттам, да поставят цветя за колегите и тогава да тръгват\", посочи тя. Нинова се ангажира още БСП да направи документален филм за загиналите български военнослужещи в Ирак и обеща, че ще разговаря с говорителя на партията - журналиста Елена Йончева, да го направи.  ", "date": "2017.12.26", "title": "Корнелия Нинова обеща помощ на семействата на жертвите от военни мисии"}
{"url": "http://epicenter.bg/article/Prof--Ivaylo-Znepolski--Predsedatelstvoto-e-zadacha-na-Balgariya--ne-na-edno-pravitelstvo/143799/2/0", "text": "Трябва да знаем какво търсим и какво искаме, но да си даваме сметка, че желанията не се изпълняват, както в приказките – с вълшебната пръчица, каза професор Ивайло Знеполски, който гостува в студиото на програма \"Хоризонт\" на БНР. Едва ли европейските институции и лидерите на европейските държави се занимават с кавгите в регионален и национален план, смята културологът. Той изрази дълбокото си съмнение, че това, което става в чисто национален политически план, може да попречи на програмата на европейските институции в периода на Българското председателство.  Това са по-скоро политически и психологически щети, но те ще бъдат дребни щети. Все пак има нещо, което не е особено красиво, смята Знеполски.   подчерта още проф. Знеполски и отбеляза, че нивото на обществените дебати у нас не е особено високо, като обикновено те приемат формата на разправии.  „С риск да не прозвучи много празнично, ще кажа, че малко относително може да говорим за дебати, тъй като  , което е много жалко, тъй като през годината имаше възможност да се проведат няколко смислени дебата.  , поне в регионален план, с оглед по-доброто поставяне на страната в международен план, но също така и решаване на редица важни икономически задачи – като тези транспортни коридори, благодарение на които Балканите са останали изолирани векове от Европа. Това е нещо смислено и около него можеше да се проведе разговор – дали върви точно в желаната посока, може ли да се обогати, и може ли да има опасности по този път? За съжаление нищо такова не се получи, тъй като в политически план винаги опонентите смятат, че това са аргументи в полза на политическия противник и не си струва да се подкрепи, или точно обратното – би трябвало дори да се подрони. В анализа си за състоянието на културата през 2017 година коментаторът заяви, че за да има истински културен дебат в страната, първо условие е да има много активна и количествено добре представена културна журналистка, културна критика, както и културна преса и медии, които са загрижени да създадат и да поддържат подобен тип журналисти и критици. Художествените критици в България обаче, според професора, се броят на пръсти, и по думите му, не може да се говори за наличието на сериозна културна критика у нас.   Примерно, появи се една значителна литературна творба – „Чамкория”. Но около нея не стана никакъв сериозен разговор, имаше няколко изказани мнения, но те останаха затворени в тесни кръгове.  Сред предизвикателствата Знеполски отбеляза и липсата на стабилна институционална стратегия и подкрепа за културната преса, както и необходимостта от промяна в преподаването на литература в училищата и в учебните програми и критерии. Проф. Знеполски сподели със слушателите на \"Хоризонт\" и своите очаквания за наближаващата 2018 г., които, по думите му, не бива да са прекалени и следва да бъдат съобразени с равнището, от което тръгваме: „Тръгваме от почти нулева степен, защото   Поради това трябваше да се изгради нова система, нова държава, нова икономика, нови институции, нови законодателства, нови практики – нещо, което е изключително трудно. За тази трудност не си даваха сметка дори и европейските демокрации, които се опитваха да ни подкрепят. Следователно трябва да разберем, че   Тоест, ние сме в една ситуация на избори през цялото време, което е много важно и трябва да го разберем. Не може изведнъж да се превърнем в Германия или във Франция, или дори в Италия от днес за утре. Следователно – необходим е по-голям прагматизъм – и в края на краищата, и една по-голяма скромност и смиреност.", "date": "2017.12.26", "title": "Проф. Ивайло Знеполски: Председателството е задача на България, не на едно правителство"}
{"url": "http://epicenter.bg/article/Mustafa-Karadaya--Zabludenite-shte-badat-prieti-obratno-v-DPS--no-predatelite-nyamat-shans-/143806/2/0", "text": " Това отбеляза в Могиляне и Момчилград председателят на Движението Мустафа Карадайъ, цитиран от 24rodopi.com.   „Към тези, които отправят призив за обединение в момента - първо трябва да поправят грешката си. Към всички с чиста душа и сърце, които осъзнават грешката си, призивът ни е да намерят своя път към ДПС. “, каза Карадайъ.    Той призова хората: \"Дошло е време на бъдем по-единни от всякога,  .   ДПС ще се съобрази с отговорността, която носи България за провеждането на европредседателството, но няма да отстъпи от защитата на демокрацията, заяви още председателят на ДПС.   „Над 3000 души участваха във възпоменателния митинг-мевлид пред паметника „Тюркян чешма“, с който бе отбелязана 33-годишната от мирните протести срещу смяната на имената и бе почетена паметта на загиналите по време на така нар. „Възродителен процес“.   На 26 декември 1984 година край село Могиляне загиват по време на мирния протест 17-месечната Тюркян, Айше Мюмюн и Муса Якуб. 26 декември беше най-тежкият ден, признава след години тогавашния началник на Окръжното управление на МВР Атанас Кадирев.   Сред първите, които тази сутрин дойдоха в Могиляне беше новият турски посланик Хасан Улусой, който се поклони на гроба на малката Тюркян и бързо напусна селото.   Лютви Местан и групата му от партия ДОСТ се опитаха да се включат в автомобилната колона с турски дипломати, за да се появят заедно с тях в село Могиляне, но бяха игнорирани. Това разкриха за 24rodopi.com отлично осведомени източници. Това се случило на спирка \"Джебел\", където Местан и хората му причакали дипломатите от София и Пловдив. Новият турски посланик в България Хасан Улусой е разпоредил при поклонението на гроба на бебето Тюркян и при поднасянето на венци на паметника „Тюркян чешма“ в Могиляне, до турски дипломати да не бъдат допуснати политически фигури, за да не се правят грешни внушения. Посланикът и генералният консул били около 9.00 часа на гроба на Тюркян, а после поднесли и венци и тръгнали към Момчилград. С посланик Улусой бил главният мюфтия Мустафа Хаджъ.   След проявата на ДПС в Могиляне, цветя на гроба на Тюркян поднесоха председателят на Народна партия „Свобода и достойство“ Орхан Исмаилов и придружаващи го лица. В същото време пък възпоменателна проява в Момчилград организирали Местан и заместниците му в ДОСТ. ", "date": "2017.12.26", "title": "Мустафа Карадайъ: Заблудените ще бъдат приети обратно в ДПС, но предателите нямат шанс!"}
