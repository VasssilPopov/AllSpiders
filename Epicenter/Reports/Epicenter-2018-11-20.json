{"url": "http://epicenter.bg/article/Mariyana-Nikolova-e-predlozhena-za-vitsepremier/168671/2/0", "text": "„ ” – това пише в официално предложение на премиера Бойко Борисов до председателя на Народното събрание Цвета Караянчева.   Документът с днешна дата слага край на спекулациите кой ще замени в правителството подалия оставка Валери Симеонов.   Освен нея се спрягаха имената на Борис Ячев от НФСБ, Явор Нотев от „Атака” и даже на Волен Сидеров. Предложението е внесено от кабинета на премиера в деловодството на Народното събрание.      ", "date": "2018.11.20", "title": "Марияна Николова е предложена за вицепремиер"}
{"url": "http://epicenter.bg/article/Borisov-zaklyuchil-Simeonov-i-Siderov-v-kabineta-si--za-da-se-pomiryat/168641/2/0", "text": "Заседанието на Тристранния съвет за сътрудничество в Министерския съвет днес се проведе в отсъствието на вицепремиера Валери Симеонов, който вече 4-ти час се намира в кабинета на министър-председателя Бойко Борисов. Заедно с него е коалиционният му партньор от Атака „Волен Сидеров“, пише сайтът „Флагман“, считан за близък до ръководството на НФСБ.   Такава е била молбата на Борисов, след като ги е оставил вътре. Той казал: „Не ме карайте да ви заключвам, ще ме извикате, когато сте готови”. От Министерски съвет обясниха пред Епицентър.бг, че премиерът просто е оставил двамата сами да уточнят противоречията си, и че не е имало „заключване в кабинета му“.   Допреди 2 часа вътре е бил и министърът на отбраната Красимир Каракачанов.    Каракачанов напуснал, тъй като имал среща с министъра на отбраната на Иран. Преди 30 минути Каракачанов се е върнал обратно в сградата на МС и е влязъл в кабинета на Бойко Борисов. Текат решаващи за държавата минути.   Днес трябваше да бъде обсъдено името на новия вицепремиер, който, логично, трябваше да бъде предложен от квотата на НФСБ. Както е известно,  Нещо повече – в събота, на пресконференция Сидеров призова и другия си коалиционен партньор Красимир Каракачанов да подаде оставка, От пребиваването на деветимата депутати от неговата група в НС зависи и стабилността на мнозинството. Според източник на Флагман.бг Борисов е заявил тази сутрин ясно и категорично, че няма да приеме подмолни договорки и да се задържи на повърхността още известно време с подкрепата на ДПС.   . В сградата на МС са зам-председателят на НФСБ Валентин Касабов и колегата му Христиан Митев. Двамата са най-близките му хора в партията. Това означава, че Симеонов ще иска от тях съвет за нещо, което е решаващо в момента. Касабов е съосновател на НФСБ, а Христиан Митев е най-довереният човек на Симеонов по юридически казуси. Той е негов съветник още от ноември 2007 г., когато бе поканен за секретар на Общинския съвет в Бургас.   Всичките осем депутати от партията на Валери Симеонов НФСБ са поканени в последния момент да се явят на „Дондуков“ 1 в кабинета на вицепремиера в оставка и лидер на НФСБ Симеонов. Все още не е ясно дали ще участват в коалиционния съвет на Обединени патриоти или Симеонов ще се срещне с депутатите от партията си, след като си тръгнат Красимир Каракачанов и Волен Сидеров. Патриоти коментираха, че предлаганата за вицепремиер Марияна Николова не е член на НФСБ и припомниха, че преди два месеца Волен Сидеров обяви в свое интервю, че шефката на кабинета на Валери Симеонов – Николова е в конфликт на интереси по отношение на Златната рибка край Созопол.   Новината едва ли ще бъде посрещната с радост от „Атака“, тъй като след връщането на Симеонов в НС ще излезе Миглена Александрова от „Атака“. Така депутатите на Сидеров остават най-малко – 7. НФСБ ще имат 9, а ВМРО – 11.  ", "date": "2018.11.20", "title": "Борисов заключил Симеонов и Сидеров в кабинета си, за да се помирят"}
{"url": "http://epicenter.bg/article/Krum-Zarkov--BSP-e-protiv-predlozhenieto-na-GERB-za-ogranichavane-na-mashinnoto-glasuvane/168642/2/0", "text": "БСП застава зад машинното гласуване, стана ясно от думите на зам.-председателят на червената парламентарна група Крум Зарков. На пресконференция в централата на БСП социалистът коментира внесените от ГЕРБ промени в Изборния кодекс.   „Изпълнителното бюро реши, че БСП ще се противопостави много категорично на ограничаването на възможността за машинно гласуване. Машинното гласуване е един от начините да бъдат пресечени някои от най-зловредните практики по време на избори, а именно подправяне на протоколи, грешки при броенето и отчитането на преференции и други. Затова никакъв аргумент за технически трудности не може да важи за закон, който е в сила от 2014 г. Пет години минаха откакто законът постанови, че трябва да има машинно гласуване във всички секции“, каза Крум Зарков. И обърна внимание, че в предложението си за алтернативен бюджет БСП е предложила повече средства за изборната администрация. „Категорично сме против обаче да заковем в закон „Информационно обслужване“ като единствения възможен доставчик в тези услуги“, допълни още Зарков и обясни, че не може всичко да се затваря в една фирма.  По отношение на електронното гласуване, Зарков обясни, че ГЕРБ предлагат да го пратят в забвение. Той уточни, че с промените в Изборния кодекс ГЕРБ заличават срока за въвеждането му – 2019 г. „Това е груб политически фалш. То разкрива поведението на тази политическа сила, която тъй като я е страх да излезе срещу това, което счита за народната воля, обещава нещо, което знае, че не може да изпълни. От ГЕРБ с тези промени създадоха легитимни очаквания у много хора и особено в нашите сънародници в чужбина“, продължи Зарков. Зарков коментира и друго предложение на управляващите в кодекса - за заличаване на номерата на партиите в бюлетините. „Едни правила, за да сработят, да бъдат приети и разпознати от обществото им е необходимо време. Това особено важи за Изборния кодекс“, каза той.   „Категорично сме против да заковем в закон „Информационно обслужване“ като единствения възможен доставчик в тези услуги“, допълни още Зарков и обясни, че не може всичко да се затваря в една фирма.  По отношение на електронното гласуване, Зарков обясни, че ГЕРБ предлагат да го пратят в забвение. Той уточни, че с промените в Изборния кодекс ГЕРБ заличават срока за въвеждането му – 2019 г. „Това е груб политически фалш. То разкрива поведението на тази политическа сила, която тъй като я е страх да излезе срещу това, което счита за народната воля, обещава нещо, което знае, че не може да изпъни. От ГЕРБ с тези промени създадоха легитимни очаквания в много хора и особено в нашите сънародници в чужбина“, допълни още заместник-председателят на ПГ на „БСП за България“. Според БСП интеграланата бюлетина трябва да остане такава, каквато е. „Ние ще направим до края на седмицата и наши предложения в Изборния кодекс. Големите проблеми пред гласуването в България според нас са други. Ще предложим начин на актуализация на изборните списъци\", каза той. И поясни, че целта е от списъците да изчезнат \"мъртвите души\", които създават предпоставки за изкривяване на резултатите. \"Ще предприемем също мерки за завишаване на санкциите за онези кметове, които позволяват на адреси, които очевидно са необитаеми да се регистрират стотици потенциални гласоподаватели“, допълни Зарков.  ", "date": "2018.11.20", "title": "Крум Зарков: Промените на ГЕРБ в Изборния кодекс са груб политически фалш"}
{"url": "http://epicenter.bg/article/Tsvetanov-v-Parizh--Izpalnili-sme-vsichki-tehnicheski-kriterii-za-Shengen/168643/2/0", "text": "Председателят на Комисията по вътрешна сигурност и обществен ред Цветан Цветанов и членовете на комисията Димитър Лазаров, Мустафа Карадайъ и Филип Попов се срещнаха днес в Париж с председателя на Групата за проучване по въпросите на сигурността във френското Национално събрание Жан-Мишел Фоверг. Това съобщиха от пресцентъра на парламента.   Българската делегация запозна Жан-Мишел Фоверг със законодателните инициативи в сектор „Сигурност“ в България, както и с усилията на страната ни за опазване на външната граница на ЕС.   „С изградения капацитет и придобития през годините опит, България гарантира охраната и контрола на границите си и е изпълнила всички технически критерии за присъединяване към Шенген“, отбелязаха българските делегати.   На свой ред Фоверг изрази подкрепа за усилията на България за присъединяването й към Шенгенското пространство, като подчерта признателността на френската страна за ефективността на България при опазването на външната граница на ЕС.   Участниците в срещата се обединиха около мнението, че е нужно все по-интензивно парламентарно сътрудничество по темите от сектор „Сигурност“, като подчертаха отличната съвместна работа и обмен на опит между правоприлагащите служби на България и Франция.", "date": "2018.11.20", "title": "Цветанов в Париж: Изпълнили сме всички технически критерии за Шенген"}
{"url": "http://epicenter.bg/article/Petar-Kanev--Realniyat-biznes-ima-nuzhda-ot-realna-podkrepa/168645/2/0", "text": "„Нашето верую е, че реалният бизнес, каквито са големите металургични предприятия в България, има нужда от реална подкрепа“. Това каза Петър Кънев, председател на Комисията по икономическа политика и туризъм в НС на среща с Българска асоциация на металургичната индустрия. Той припомни, че България е след стотното място в класацията на Световната банка по усилие и времетраене на присъединяване на малки и средни бизнеси към електро мрежата и след стотното място по документи, които трябват за разрешение за строителство. „Опитваме се да променяме много неща, като бизнес климата и бизнес средата“, подчерта той.  „Металургията е свързващата брънка, която прави България част от Европа. Мисля, че това е тема, която може да ни обедини, като политици и като българи“. Това каза народният представител от ПГ на „БСП за България“ Явор Божанков. Той коментира, че цифрите на българската металургия са от значение за Европа, той като България има двуцифрен дял в цялата европейска металургия. Божанков подчерта, че част от причините за провеждането на срещата е да се отговори на всички хора, които казват, че в България няма индустрия, че металургия не съществува и е останала в миналото.   „Като хора на индустрията, като хора на политиката, имаме отговорността да гледаме напред в бъдещето, да бъдем визионери и да осъзнаем- кое наистина е важно за България“, каза още народният представител. Явор Божанков поясни, че темите които се дискутирах на срещата са металургия, базова индустрия, енергетика, пазар на труда.   „За съжаление, за Европа и за България, като част от Европа, на глобалната сцена се чува все по- малко и по- рядко“, каза народният представител. Божанков коментира, че българската металургия е резултат на поколения българи и на техния целенасочен труд. „Днес тя ни дава основание за самочувствие“, заключи той. В срещата взеха участие народните представители от ПГ на „БСП за България“ Жельо Бойчев, Любомир Бонев, Весела Лечева и Стоян Мирчев.  ", "date": "2018.11.20", "title": "Петър Кънев: Реалният бизнес има нужда от реална подкрепа"}
{"url": "http://epicenter.bg/article/Politolog--Ot-dosta-vreme-mezhdu-grazhdanite-i-upravlyavashtite-ima-seriozna-stena-na-nedoverie-/168647/2/0", "text": "Вълната от протести в страната е срещу цялата политическа класа, но част от лозунгите са нереалистични и популистки. Това заяви в предаването „12+3“ по програма \"Хоризонт\" на БНР политологът проф. Тодор Галунов.  „От доста време между гражданите и управляващите има сериозна стена на недоверие. Данните за успехи често се сблъскват с реалността, която според гражданите е доста по-друга. Протестите смесват няколко нюанса. Те са с битов характер, но с политически оттенък. Например – данъкът върху старите автомобили, застраховката „Гражданска отговорност“. Другото са лозунгите „Ние не ви искаме“. Политическите партии тълкуват това според тяхното собствено удобство, но тук се говори вкупом“, заяви Галунов.  Според него призивът за „смяна на системата“ означава кадрови промени, а не на действащия плуралистичен модел. Наред с това основните искания на недоволните не кореспондират с политиката на сегашните партии, смята политологът.  Като „нереалистични“ определи Галунов исканията за свикване на Велико народно събрание и удължаване на мандата на служебните правителства. Той изтъкна, че при разпад на сегашната коалиция са възможни нови комбинации в действащия парламент.  „Ако коалицията се разцепи, то ГЕРБ, \"Воля\" и части от патриотите могат да излъчат кабинет. Не изключвам варианта ДПС да подкрепя кабинета въпреки официалната им позиция. ГЕРБ и премиерът ще се опитат да удържат позицията на властта, защото ако отидат на предсрочни избори, дори да имат предимство, то собственият им електорат ще е разочарован“ заради третия недовършен мандат, смята Тодор Галунов.  \"В обществото има маса от 50% негласуващи. Те не бяха активирани в последните 2 десетилетия. Явно сегашният политически модел не може да ги активира. Търсят се нови лозунги, на моменти твърде популистки, за да може някой да изкара да гласуват тези 50%\", каза още политологът.  ", "date": "2018.11.20", "title": "Политолог: От доста време между гражданите и управляващите има сериозна стена на недоверие "}
{"url": "http://epicenter.bg/article/Glasyat-zam-shefa-na-pravnata-komisiya-Hristiyan-Mitev-ot-NFSB-za-vitsepremier/168651/2/0", "text": "съобщи Канал 3.   Митев пристигна в Министерски съвет преди половин час заедно с Валентин Касабов. Двамата се включиха в заседанието на малката коалиция, което продължава вече три часа.   Митев е приемлива фигура за всички партии от управляващото мнозинство, приема се за диалогичен и умерен. Освен това е двигател на законодателните инициативи на Обединените патриоти. Още две имена се завъртяха за вицепремиерския пост. Първото е на Явор Нотев от \"Атака\", второто е на началник-кабинета на Валери Симеонов - Марияна Николова.  Сутринта при премиера Бойко Борисов заседаваше коалиционният съвет на ГЕРБ и Патриотите.   После Борисов имаше среща на 4 очи със Симеонов. От 12 ч. в МС тече срещата на тримата лидери от малката коалиция като Красимир Каракачанов отсъстваше известно време заради среща с иранския министър на отбраната.", "date": "2018.11.20", "title": "Гласят зам.-шефа на правната комисия Християн Митев от НФСБ за вицепремиер"}
{"url": "http://epicenter.bg/article/Volen-Siderov--Vsichko-izchistihme--vsichko-e-nared--prisko-e-prekrasno-/168653/2/0", "text": "Всичко е наред, всичко изчистихме, няма проблеми в Обединени патриоти! Това заяви лидерът на \"Атака\" и председател на ПГ на ОП Волен Сидеров пред медиите след заседанието на малката управляваща коалиция в сградата на Министерския съвет.   Той обаче подчерта, че няма пов за изявления. Сидеров бе съпроводен от Десислав Чуколов, който заедно с него напусна сградата на МС.   Кой ще е вицепремиер ще реши премиерът, аз съм прост народен представител, каза на преследващите го представители на медиите лидерът на \"Атака\".   \"Разбира се, че оставаме!\", отговори Сидеров на въпроса дали патриотите ще останат във властта.  И се обърна към журналистите: \"Ще ме изпращате ли?\"   Волен Сидеров беше видимо ядосан, защото пресече жълтите павета буквално пред преминаващите автомобили, с което спря движението пред Министерски съвет.     Лидерът на \"Атака\" пристигна в Министерския съвет между 8-9 часа за заседанието на голямата коалиция с участието на премиера и лидер на ГЕРБ Бойко Борисов.    След това Волен Сидеров остана на разговор с Валери Симеонов в неговия вицепремиерски кабинет, а по обед в МС се завърна Красимир Каракачанов и се състоя заседание на малката коалиция.   В него, освен лидерите, участваха зам.-председателят на НФСБ Борис Ячев, другият зам на Симеонов - Валентин Касабов, Християн Митев, както и Искрен Веселинов и Юлиан Ангелов от ВМРО.    Те трябваше да изгладят напрежението помежду си в \"Обединени патриоти\" след подадената оставка от Симеонов и поисканата на Каракачанов от страна на Сидеров. И едва след това да решат кой ще бъде вицепремиер от името на коалицията ОП на мястото на Симеонов.   Срещата на лидерите на партиите от ОП Волен Сидеров, Красимир Каракачанов и Валери Симеонов започна сутринта на \"Дондуков\" 1. Идеята била те да изчистят разногласията си. Според информация в медиите премиерът Борисов дори заключил в кабинета си Сидеров и Симеонов докато се разберат.  ", "date": "2018.11.20", "title": "Волен Сидеров гневен: Всичко изчистихме, всичко е наред, всичко е прекрасно! (ВИДЕО)"}
{"url": "http://epicenter.bg/article/Kolev--Seksualnoto-iznudvane-na-detsa-v-sotsialnite-mrezhi--e-problem--stavat-zhertva-na-pedofili/168594/3/0", "text": "  Това обясни в студиото на БНТ комисар Явор Колев, началник на отдел \"Киберпрестъпност\" към ГДБОП във връзка с безопасността на децата в интернет.    Препоръчвам на децата да се сприятеляват само с профили, които са познати, тоест с хора от реалното им обкръжение. Приемането на приятелство от неясен източник е опасно'', посочи още комисар Колев.   , като ги посъветва да пазаруват само от доказани и проверени сайтове и да внимават на какви сайтове предоставят личните си данни.  ", "date": "2018.11.20", "title": "Явор Колев: Сексуалното изнудване на деца в социалните мрежи е проблем, стават жертва на педофили"}
{"url": "http://epicenter.bg/article/Zam-shefat-na-BNB-Kalin-Hristov--Tryabva-da-se-gotvim-za-sledvashtiya-negativen-ikonomicheski-tsikal-/168638/4/0", "text": "Преди да започнем разговора за присъединяването към еврозоната, е добре да погледнем какво е състоянието ѝ в момента. Заради обвързаността на курса на българския лев с еврото случващото се там директно се пренася в българската икономика, категоричен е подуправителят на БНБ Калин Христов. В края на годината Европейската централна банка ще приключи политиката по наливане на пари в икономиката чрез изкупуване на активи - т.нар. количествени улеснения. Също така през лятото на следващата година най-вероятно ще има увеличение на лихвените проценти. Като цяло тази политика на сериозни стимули дава резултат.  \"След този стимул ние видяхме подобряване на икономическата активност в цялата еврозона. То е повсеместно, дори в страни от периферията със силни структурни проблеми като Италия, като Португалия, които също растяха, но с по-бавни темпове. Това е аргументът, че приливът повдига всички лодки, дори пробитите. Основният въпрос е дали това е движено изцяло от паричния стимул или от структурни подобрения\", коментира Христов.  Между другото, знаете ли, че има две страни, които не са прекарали две години във валутно - обменния механизъм ERM II - Гърция и Италия. Именно заради случващото се в тях - за нас правилата са променени.  \"Ние сме приели към единния надзорен механизъм, с цел да можем да се присъединим към ERM, но условието, което сме приели, е двата процеса да станат едновременно в един и същ момент от времето. Ако след преминаването на оценката на ЕЦБ за готовност на присъединяване на страната към единния надзорен механизъм ние нямаме позитивно решение за ERM, нито един от двата процеса\", каза Калин Христов.  Именно заради това от Европейската централна банка започнаха проверка на качеството на активите и стрес - тестове на шест банки в България.  \"Не би трябвало да се очаква банките да са много изненадани от това, което ще се състои\", по време на стрес тестовете. Той допълни, че банките извън обхвата на проверките технически имат \"конкурентно предимство\", защото ще продължат да насочват ресурса си към кредитиране.  Като цяло в момента кредитирането расте с много бързи темпове, а икономиката вече е под върховата си форма, което означава, че е трябва да се подготвим за следващия негативен икономически цикъл. За банките това естествено означава - по-високи лихви по кредитите и депозитите и повече необслужвани кредити. Затова и от БНБ очакват повече провизии на банките  \"Добре е да провизираме сега, с поглед към следващия цикъл, отколкото само да се радваме на големите печалби\", каза Христов.  Какво означава това за потребителите - предстоящи по-високи лихви и по-сериозни трудности за обслужване на задълженията си, което може да се нарече:  \"Политико-икономическият риск от пренасянето на лихвени проценти върху потребителите, които са и гласоподаватели. Това е един риск, който трябва да се мисли и управлява отсега\", изтъква подуправителят на БНБ.  Председателят на асоциацията на търговските банки Петър Андронов също предупреди, че постепенно ще започне затягане на условията за кредитиране. Конкуренцията между банките и високите нива на ликвидност в момента понякога ги карат да бъдат неразумни:  \"Клиент на една банка, който е получил кредит за мобилен телефон, си го купува и смело погасява кредита за 3 месеца. Автоматично системите подсказват, че той може да поеме по-голям кредит. Предлагат му се на другия ден 70 000 лева потребителски кредит. Той гордо ми съобщава, че може да ги използва за още едно жилище някъде. Не първо, не основно жилище, което е необходимо, а жилище, с което да спекулира, защото щял да получи лесен кредит, да си купи това жилище, да добави нещо и да печели от наеми. Когато склонността на хората да спекулират бъде подхранена от банките и стигне до размери, в които получават лесно пари и инвестират в нещо, което не им е от първа необходимост, то вниманието ни трябва да се повиши и да избягваме прекалената либералност в кредитните стандарти.\"  Андронов е категоричен, че предстои неблагоприятен икономически цикъл.  \"Може преди да сме получили лихвеното лекарство от ЕЦБ, да се окажем отново със сериозни дисбаланси, които ще трябва да се коригират през следващите години.\" Което неминуемо ще има и своя негативен ефект върху потребителите, предупреди Андронов.  ", "date": "2018.11.20", "title": "Зам.-шефът на БНБ Калин Христов: Трябва да се готвим за следващия негативен икономически цикъл "}
{"url": "http://epicenter.bg/article/Pastor-Anatoliy-Elenkov--Promenite-v-zakona-za-veroizpovedaniyata-ni-vrashtat-30-godini-nazad-/168609/11/0", "text": "  - Имаме усещане за медийно затъмнение. Липсва интерес и отразяване на нашия протест като цяло, на нашите декларации и становища.  - Двата законопроекта бяха обединени и вече говорим за един проект. След второто му разглеждане в Комисията по вероизповеданията в Народното събрание и като резултат на обществения дебат има изменения в текстовете. Но от друга страна има и предложения, които не са били обсъждани, защото до 16 ноември депутатите имаха време да внасят допълнителни декларации, предложения, възражения и т.н.   Ние не сме съгласни с философията на законопроекта.  Считаме, че няма никаква нужда да се променя сегашния закон. Заявената мотивация от страна на вносителите е, че чрез законопроекта се прави опит да се бори религиозния радикализъм. По принцип идеология не се бори със закон. Идеология се бори с идеология.  С ограничаване на основни човешки права като правото на свободно слово, на изразяване на религиозни убеждения, правото на събиранията, на самоопределяне и др., няма как да се гарантира националната сигурност. Напротив. Това е и в противоречие с Конституцията, със сега действащия закон за вероизповеданията, с Хартата за правата на човека, с препоръките на Венецианската комисия и редица други нормативни актове.  - Много неща са нови и почти всички предложения са противоконституционни и ограничаващи човешките права.  На първо място е възможността всички да проповядват верските си убеждения. Предвижда се проповядването да бъде извършвано само от завършили съответното образование хора и то в учебни заведения, акредитирани от българската държава. С други думи, ако някой няма съответното богословско образование, независимо дали е средно или висше религиозно училище, не може да проповядва. Фундамент на протестанството като цяло е свещенството на всеки индивидуален вярващ. Всеки вярващ в Исус Христос има не само правото, но и задължението да проповядва своите верски убеждения и да убеждава хората около него в истинността на библейските принципи. Предвижданата регламентация ограничава правото на словото.  Да погледнем и другото основно изискване – да бъдат завършени религиозни училища, одобрени от българската държава. Дипломи на хора, завършили в чужбина, трябва да минат на специален лицензионен режим. В Дирекция по вероизповеданията към Министерски съвет има добри експерти, но как ще може да определят дали богословските постановки, верските убеждения са приемливи или не, за да могат да лицензират дипломи от чужбина? В законопроекта беше залегнало също, че могат да бъдат завършвани само акредитирани от държавата училища. Духовни училища обаче могат да разкриват само вероизповедания, чиято членска маса е повече от 1% от населението на България, като за основа се взима преброяването от 2011 година. Това автоматично изключва всички вероизповедания без Българската православна църква и мюсюлманското вероизповедание.  От една страна, искат да сме завършили училища, признати от държавата. От друга, няма как да разкрием такива училища, защото сме под 1% според преброяването от 2011-а. Освен това, знаете, че няма едно единствено протестантско вероизповедание. Има протестантско движение, но чисто формално са много протестантските вероизповедания. Попадаме в омагьосан кръг.  Още повече, че изискването за 300 члена за разкриване на вероизповедание вече е 3000 члена по предложение на ГЕРБ и на ДПС. Това не са 3000 сиппатизанти, а членове. Как се набират 3000 членове, ако не можем да функционираме?! Предвижда се също, според член 20, точка първа, Софийски градски съд да разгледа дали съществуващите вероизповедания отговарят на новия закон. Даже не беше предвиден и гратисен период. Ако не отговарят, ще бъдат служебно закривани. Това означава, че в България, може би, ще останат десетина вероизповедания като цяло.  Голяма част от протестантските вероизповедания ще бъдат закрити.  - Точно така. Законът ограничава тези вероизповедания, които са на светло, регистрирани са от Софийски градски съд и които функционират според изискванията на българското законодателство. Църковните им сгради са юридически лица, например, и така нататък. Този закон няма как да ограничи тези, които са незаконни и съществуват като религиозни общности без регистрация. Няма механизъм, по който те да бъдат проследени,  ограничени или спрени. На практика се ограничават правата на тези, за които държавата знае, че ги има и че извършват своята религиозна дейност.  18 години от моя живот са преминали като част от нелегална църква по времето на комунизма. Църква, която не беше регистрирана и се събираше по домовете на хората. Църква, която функционираше, въпреки натиска от Държавна сигурност. Знаем как да живеем и функционираме извън закона. Въпросът е необходимо ли е да се случва това в едно демократично общество. Трябва ли да се връщаме към практиките отпреди 30 години? - Съгласен съм, че дейността на религиозни общности, които прокламират фундаментализъм или радикализъм, насочени срещу държавата, срещу националната сигурност, за промяна на политическия и социалния ред трябва да бъдат ограничавани,  „прихващани“ и че тяхната дейност трябва да бъде спряна. Въпросът е, че това не става, когато се ограничат правата и свободите на всички религии. Има достатъчно други закони, чрез които дейността на такива организации и групи може да бъде ограничена. Това може да бъде сторено само на базата на Конституцията. В частта за вероизповеданията основният закон е категоричен, че верските убеждения и практики не могат да бъдат насочени срещу целостта на държавата, промяна на границите, националната сигурност и т.н. Има закони за ДАНС, Наказателен кодекс, за прането на пари, тоест – има достатъчто закони, на чиято база дейността на такива групи и организации може да бъде ограничена и спряна.   Проблемът е, че според признания на законодателите, не можело да се ограничат силно правата на мюсюлманските радикални групи, защото щяло да бъде дискриминация.  Излиза, че щом не можем да дискриминираме една група, дайте да дискриминираме всички.   Редица европейски държави са уредили проблема. Австрия, например, има закон, насочен срещу радикалния ислям. Там не се притесняват да кажат кой е обектът на това законотворчество и защо го правят. У нас обаче има такова притеснение.  Зная, че законопроектът разрешава проблема на държавата по отношение на мюсюлманското вероизповедание и на Българската православна църква и спира финансирането на мюсюлманското вероизповедание от Турция и на БПЦ – от Русия.  Това е така. Но това може да бъде уредено по други начини или да бъде конкретизирано. Ние не сме против мюсюлманското вероизповедание и православната църква да бъдат финансирани от държавата. Въпреки че от Светия синод твърдят, че това е намеса на държавата в делата на църквата.  - Както казват хора, с които комуникираме, само Бог и господин Бойко Борисов знаят кога ще бъде внесен.  Свидетели сме на драматични политически събития напоследък – Валери Симеонов подаде оставка, в социалните мрежи има изявление на г-н Джамбазки, което донякъде го поставя в противоречие на политиката на ВМРО, които внесоха един от законопроектите. Те апалират за пресомисляне на текстовете и на философията на законопроекта.  Виждаме също, че ГЕРБ заобикаля своя коалиционен партньор и директно общува и внася становища заедно с ДПС. Те, ако решат, ще гласуват закона и без подкрепата на коалиционния партньор. Сложна е политическата обстановка.   В същото време се засилва и външният натиск. Разговаряме с различни европейски правозащитни организации, с членове на парламенти на европейски държави, които изразяват писмени становища и ги изпращат в нашите институции. Имаме становище от американския Сенат. Информацията и стигнала и до офиса на Тръмп, откъдето също очакваме реакция.  Външнополитическият натиск върху нашето правителство по отношение на законопроекта се увеличава и тепърва ще има допълнителни инициативи в тази посока.   Да не говорим за протестите, с които започнахме нашия разговор.   Те се разрастват и колкото и да ни игнорират, управляващите забелязват нашето недоволство. Надяваме се, че ще чуят и нашите аргументи. ", "date": "2018.11.20", "title": "Пастор Анатолий Еленков: Промените в закона за вероизповеданията ни връщат 30 години назад!"}
{"url": "http://epicenter.bg/article/Otkriha-freska-s-erotichna-stsena-v-spalnya-v-dreven-Pompey-/168658/6/0", "text": "Археолози откриха в спалня в древен  фреска с еротична сцена от гръцката митология - на  , както се е преобразявал самия  , съобщиха Асошиейтед прес и ДПА, цитирани от Дарик.   Сцената е била доста популярна в  , защото е намирана и в други домове. Новооткритата фреска обаче е изключителна, защото богинята сякаш гледа зрителя.   е в богат дом, където в началото на годината бе открита друга интересна стенна рисунка. Вероятно собственикът е бил богат търговец, който с избора на митологични сцени е искал да прави впечатление.    след няколко срутвания през предишните години. От съображения за сигурност останалата част от къщата няма да бъде разкопавана. Археолозите обмислят да свалят двете фрески и да ги преместят на място, където ще са защитени и туристите ще имат достъп до тях.   -  , е една от най-големите туристически атракции в  . Части от терена още не са изследвани.", "date": "2018.11.20", "title": "Откриха фреска с еротична сцена в спалня в древен Помпей "}
{"url": "http://epicenter.bg/article/Ivelin-Popov-shte-si-tarsi-otbor-prez-zimata/168663/8/0", "text": "Новият старши треньор на „Спартак“ (Москва) Олег Кононов предвижда сериозна чистка в състава през зимата, съобщава местната преса.   Кононов наскоро обяви, че все още не е решил кой да остане с кого клубът ще се раздели, но според руските издания столичани ще опитат да продадат поне осем футболисти. Един от тях е и капитанът на българския национален отбор Ивелин Попов.   31-годишният атакуващ полузащитник изигра 16 мача през есента, в които записа един гол и една асистенция. В повечето от тях той се представи колебливо, като единствено срещу „Рейнджърс“ в Лига Европа игра на добро ниво.  Попов има договор до лятото и ако ръководство на московчани иска да получи някакви пари за него, или поне да спести от не малката му заплата за следващата половин година, то той е основен кандидат да напусне столичани. „Спартак“ заема деветото място във временното класиране в руската лига с 19 точки след 14 изиграни кръга, като изостава на 12 точки зад лидера \"Зенит\" (Санкт Петербург).", "date": "2018.11.20", "title": "Ивелин Попов ще си търси отбор през зимата"}
{"url": "http://epicenter.bg/article/Badeshtata-mayka-Megan-otnovo-narushi-protokola--pokaza-goli-ramene-na-sabitie-v-London--Snimki-/168615/10/84", "text": "и  зарадваха почитателите си с участие в благотворително събитие в Лондон. Всички погледи отново бяха насочени към херцогинята, която се радва на още по-голямо внимание, откакто  обяви бременността ѝ.   Модните критици отбелязват, че  се е осмелила да избере тоалет с голи рамене за официалното събитие в  - нещо, което кралските особи рядко правят. \r\n \r\n \r\n \r\n Визията на  се състоеше от черно-бял топ с голи рамене и дълга черна пола на  . Черни обувки и клъч, както и диамантени „снежни“ обеци от бижутерията „ “ допълваха бляскавия вид на бившата актриса.   Стилът на херцогиня  , обявена от People за най-добре облечената жена в света, винаги комбинира тоалети от бутици и дизайнерски облекла по поръчка. В същото време  не се колебае да нарушава британския кралски протокол, като показва голи крака и рамене.   обяви, че  и  ще стават родители по време на обиколката им в Тихоокеанския регион. Очаква се новото кралско бебе ще се появи на бял свят през пролетта на 2019 година.   Източник: Дарик", "date": "2018.11.20", "title": "Бъдещата майка Меган отново наруши протокола, показа голи рамене на събитие в Лондон (Снимки)"}
{"url": "http://epicenter.bg/article/Kakvo-da-sgotvim-v-denya-na-hristiyanskoto-semeystvo---vkusni-retsepti/168652/9/25", "text": "В българските традиции Въведение Богородично се е чествал в много ограничен кръг – само с родителите и ония от децата им, които не са встъпили в брак. Всички те отивали заедно в храма, за да измолят за семейството си здраве и благоволение.   След това в дома, събрани около огнището, на чаша вино, топла пита и вкусна гозба, чествали – освен празника Въведение Богородично – и здравата връзка помежду си. Масата оставяли неразтребена, за да дойде Богородица през нощта, да си хапне и да благослови дома.         Необходими продукти: - 100 грама бяло брашно  - 100 грама пълнозърнесто брашно  - 100 грама царевично брашно  - 1 ч.л. сода  - 1 ч.л. сол  - 1 ч.ч. гъст айран  - слънчогледови семки за поръсване   Начин на приготвяне: Трите вида брашно се пресяват и към тях се добавят солта и содата.  Сухата смес се разбърква и в средата на купата се прави кладенче, където се излива айрана. Разбърква се и се омесва до получаване на гладко тесто.  Оформя се на топка и помощта на дървена лъжица се правят резки под формата на кръст.  След като се направи кръст, питката внимателно се премества в тава с незалепващо покритие.  Поръсва се с ядките. Пече се около 35 минути в предварително загряна до 200 градуса фурна.     Необходими продукти:  - 2 пъстърви  - 2-3 супени лъжици зехтин  - 1 лимон  - 3-4 стръка магданоз  - 1 щипка розмарин  - 1 щипка сол  - 1 щипка черен пипер Начин на приготвяне:  Пъстървите се мажат със зехтина. Овалят се в подправките. Сокът от половината лимон се изстисква и с него се поливат рибите. От втората половинка на лимона се нарязват няколко резена и се подреждат върху рибите. Увиват се стегнато с фолио.  Пекат се в предварително загрята фурна на 200 градуса за около 20 минути.     Необходими продукти: - 1 чаша минерална вода  - ½ чаша масло  - 1 чаша захар  - 2 чаши брашно  - 3 настъргани ябълки  - 5 супени лъжици мармалад от сливи  - 50 гр. счукани орехи  - 1 бакпулвер   Начин на приготвяне: Всички съставки се слагат в дълбок съд. Объркват се с дървена лъжица.   Сместа се прехвърля в тава с диаметър 30 см. Пече се на 180 градуса до готовност. ", "date": "2018.11.20", "title": "Какво да сготвим в деня на християнското семейство - вкусни рецепти"}
{"url": "http://epicenter.bg/article/bridzhit/168601/10/84", "text": "В понеделник френският държавен глава Еманюел Макрон и съпругата му Бриджит пристигнаха на официална държавна визита в Брюксел по покана на белгийския крал Филип и кралица Матилда. Посещението е историческо, тъй като е първото от близо половин век насам.   Семейство Макрон прекара по-голямата част от първия си ден в кралството с Н.В. Филип и Н.В. Матилда. Преди държавния банкет двете двойки се отдадоха на културна дейност, като посетиха Музея на изящните изкуства в Гент.    Сред поканените кралски особи бяха принц Лоренц, принцеса Астрид, принц Лоран и принцеса Клер.   Кралската двойка посрещна френското първо семейство с необходимите почести върху червен килим, разпънат пред входа на залата. Трапезарията, където се проведе самата вечеря, пък бе решена в кремави нюанси, съчетани със сребристи детайли. Масата, дълга няколко метра, бе отрупана с рози в аленочервено, яркожълто и наситенооранжево, разположени по табли на три етажа. Приборите, предназначени за височайшите гости, бяха от чисто сребро, от същия материал бяха и подносите и чиниите. Чашите пък бяха от чист кристал с орнаменти по цялата дължина и столчето в долната част. Били предлагани отлежали пенливи напитки, а сервираните ястия били подбрани гурме специалитети, приготвени от екипа на самия кралски готвач.   Оставяйки настрана пищността на подготовката,   Разбира се, основни критерии като елегантност, стил и етикет са винаги в сила във визиите на половинките на световните лидери.    Френската първа дама се появи в тоалет, подбран специално за случая, показвайки, че е усвоила до съвършенство изкуството да подбира правилната визия, следвайки дипломатическата си роля на съпруга на президента. За всички вече е пределно ясно, че 65-годишната Бриджит има жизнения опит и усета, които само французойките притежават.   Г-жа Макрон показа, че предпочита луксозната модна къща \"Луи Вютън\" за всичките си публични изяви. Твърдият й избор доказва, че тя не само е преминала през експерименталната модна фаза, а и подкрепя френските дизайнери както у дома, така и в чужбина.    Наскоро тя защити избора на една и съща марка с думите:  Снощи тя не изневери на подхода си, обличайки черна рокля с кръгло деколте, дълъг ръкав и украса от сребърни пайети. Първата дама бе съчетала роклята с чифт обици с диамант във формата на капка и изящна диамантена гривна.  Припомняме, че кралският протокол изисква носенето на аксесоара при подобни високопоставени мероприятия, като по този начин монархията заявява статута си. Основен акцент е и якочервената лента през рамото на владетелите, която ги отличава от останалите гости. За снощния прием и Матилда, и Филип бяха спазили строгия етикет.     Дрехата бе с изящно V-деколте тип лодка, разкриващо част от раменете на кралицата. Материята на модела придаваше допълнителна елегантност, тъй като бе изработен от меко кадифе. Роклята бе дълга до самата земя, като лекото разкрояване в краищата и няколкосантиметровият заден шлейф напомняха на стила на монархическите особи от края на миналия век.   ", "date": "2018.11.20", "title": "Бриджит Макрон и кралица Матилда заложиха на вечната класика, съчетавайки диаманти, сребро и кадифе"}
{"url": "http://epicenter.bg/article/Ekstsentrichen-navik-na-prints-Hari-e-povod-za-raznoglasiya-mezhdu-nego-i-saprugata-mu-Megan/168637/10/100", "text": "Отстрани изглежда, че отношенията между принц Хари и Меган Маркъл са повече от идеални - любовта им мина през куп препятствия, двамата вдигнаха приказна сватба и вече чакат първия си наследник.    Оказва се обаче, че и в тяхното семейство не царят само мир и спокойствие. Между двамата съпрузи често има разногласия. За това сподели самият принц в документалния филм, посветен на 70-ия юбилей на баща си \"Принц, син и наследник: Чарлз на 70 години\".    В лентата херцогът на Съсекс признава, че от татко си е наследил много странен навик, който изкарва съпругата му от нерви. Чарлз, който е върл защитник на природата, е възпитал и двамата си синове да се грижат за околната среда. Поради тази причина, когато се прибере вкъщи, Хари започва да изключва всички светнати лампи. А Меган, която е израснала в слънчева Калифорния, се депресира от вечния сумрак, който цари в двореца.  \"Меган винаги ме пита: \"Защо загасяш лампите? Тук е тъмно!\". А аз й казвам, че не са ни необходими цели шест включени лампи, като ни е достатъчна само една. Това е навик, от който не мога да се отуча. Според мен така трябва да прави всеки. Това е един от най-важните уроци, които с Уилям сме научили от баща си\", признава Хари.   Меган се нанесе в дома на Хари - Нотингам Котидж в Двореца Кенсингтън, след като двамата обявиха годежа си през ноември  миналата година. Преди тях там живееха принц Уилям и съпругата му Кейт Мидълтън. През 2013 г., когато се роди синът им Джордж, двамата се преместиха в двореца.  Херцозите на Съсекс притежават и още един дом, който е подарък от кралица Елизабет II. Той е на три етажа, също се намира в двореца и се състои от 21 стаи и свързващи ги врати с къщата на Уилям и Кейт. Тези дни медиите на Острова съобщиха, че след като първородната им рожба се появи на бял свят, Меган и Хари ще се преместят да живеят там.    Източник: Блиц", "date": "2018.11.20", "title": "Ексцентричен навик на принц Хари е повод за разногласия между него и съпругата му Меган"}
{"url": "http://epicenter.bg/article/Obviniha-Dolce---Gabbana-v-rasizam-zaradi-reklama/168657/10/84", "text": "Италианската модна къща Dolce & Gabbana бе обвинена в расизъм заради три рекламни клипчета, показващи как китайска жена яде с пръчки за хранене под инструкциите на мъжки глас, предава CNBC, цитирана от Новини.бг   В серия от три видеоклипа, озаглавени „Хранене с пръчки”, компанията показва жена, която използва пръчки, за да яде пица, спагети и паста, докато мъжки глас ѝ дава инструкции как се използват специфичните прибори.   Клиповете бяха публикувани в Instagram и Twitter, за да промотират предстоящо модно ревю на D&G в Шанхай на име The Great Show, което ще се проведе в сряда тази седмица.   Някои хора обаче се почувстваха засегнати от рекламните послания, като един от тях пише, че „ориенталското е представено твърде изрично” в клипчето. „Толкова е глупаво и обидно всички китайци да бъдат изобразявани по толкова стериотипен начин”, добавя потребителят. Друг потребител заявява, че клиповете са глупави и демонстрират липса на чувствителност, призовавайки модната компания да свали видеото от социалните мрежи. „Това е расистко, свалете го!”, пише трети потребител.   Китайският новинарски сайт Jing Daily предава, че клиповете са премахнати от социалната мрежа Weibo. Изданието посочва, че призивът Boycott Dolce (Бойкотирайте Dolce) е споменат в китайската социална мрежа над 18 хил. пъти.   Това не е първият път, в който модната къща попада под недоволството на потребителите. През 2015 г. Доменико Долче и Стефано Габана заявиха, че са против осиновяването на деца от гей двойки „Единственото семейство е традиционното такова\", казаха те, което предизвика протест пред техен магазин в Лондон. Стефано и Доменико също са с нетрадиционна сексуална ориентация, което обаче изобщо не попречи на някои представители на гей общността по света да ги заклеймяват.   Компанията има 25 магазина в Китай, сочи справка на сайта на D&G. Потребителите на луксозни стоки в страната оформят пазар на стойност 72 млрд. долара годишно, което представлява внушителните 1/3 от глобалния пазар на луксозни стоки, сочат данните на McKinsey към края на 2017 г.", "date": "2018.11.20", "title": "Обвиниха Dolce & Gabbana в расизъм заради реклама"}
{"url": "http://epicenter.bg/article/Tom-Hardi-poluchi-Ordena-na-Britanskata-imperiya/168662/10/100", "text": "Том Харди бе удостоен с Ордена на Британската империя. Той получи голямото отличие от принц Чарлз на официална церемония в Бъкингамския дворец. Актьорът отказа да говори пред журналисти.   Харди доби популярност на големия екран с ролите си в \"Генезис\", \"Лудия Макс: Пътят на яростта\", \"Бронсън\" и \"Завръщането\", за който получи номинация за Оскар през 2015 г. Но не само. Той направи и неочаквана поява в бебешки серии, в които четеше приказки и стана хит сред майките.   Последният филм на Харди - \"Венъм\", излезе тази есен. Със съпругата си Шарлът Райли холивудската звезда се среща на снимачната площадка на адаптацията на \"Брулени хълмове\" и в момента очакват второто си дете.   Източник: Дир.бг", "date": "2018.11.20", "title": "Том Харди получи Ордена на Британската империя"}
{"url": "http://epicenter.bg/article/Ognyan-Gerdzhikov-shte-otsenyava-yuristi--eksministar-Stankov-s-nagrada/168670/10/0", "text": "Бившият служебен премиер проф. Огнян Герджиков, деканът на Юридическия факултет към СУ проф. Сашо Пенов и идейният вдъхновител на Националните правосъдни награди - екссекретарят на Софийска адвокатска колегия Владимир Дончев са председатели на журито, което тази година ще оценява юристи и магистрати на традиционната церемония. Тя ще се проведе тази събота от 20 часа в хотел Маринела. Медийното жури също ще даде своя глас в отделните категории - Адвокат, Съдия, Прокурор, Нотариус, Синдик, Млад юрист, Кантора, Медиатор, Дело. Две от статуетките, които ще бъдат връчени вече са ясни. „Адвокат в медиите“ ще отиде при бившия правосъден министър Антон Станков, който през 2018-та година е имал най-много телевизионни участия на правосъдна тематика. Гран При на Националните правосъдни награди ще бъде връчен на проф. д-р Александър Янков. 94-годишният юрист е бил зам.-председател на международния съд в Хага, дългогодишен съдия към Международния морски трибунал към ООН и единственият българин - президент на Световната организация по международно право. Наградата ще му връчи миналогодишният носител на престижната награда проф. Васил Мръчков. По традиция събитието е благотворително, в подкрепа на болни от церебрална парализа деца. В тяхна помощ ще се разиграе търг с картини на известни художници и томбола. Водещи на вечерта ще са певицата Боряна Баташова и юристът Юлиян Демирев. За доброто настроение на гостите ще се погрижи изпълнителката Цвети Радойчева. Официален гост на церемонията ще бъде Мартен Прадел - директор към Международния адвокатски съюз, който пристига специално за най-престижното събитие в юридическата гилдия. Събитието се осъществява с подкрепата на адвокатските колегии от цялата страна, Нотариалната камара, Българска съдийска Асоциация, Асоциация на медиаторите в България, Асоциация на жените-адвокати, Асоциацията на синдиците и други. Всички церемонии през годините могат да бъдат проследени със снимков и текстови материал в онлайн медията temida.tv, раздел награди. ", "date": "2018.11.20", "title": "Огнян Герджиков ще оценява юристи, ексминистър Станков с награда"}
{"url": "http://epicenter.bg/article/Poveche-ot-300-znamenitosti-pochetoha-novata-klinika-na-d-r-Radina-Denkova-i-d-r-Ilyo-Stoyanov/168673/10/0", "text": "Откриването на новата клиника на д-р Радина Денкова и д-р Ильо Стоянов  бе повод за светска изява на Ромина Тасевска „Мис България 2010“, която живее в Банкок и за кратко е в България. Красивият модел на Визаж се появи в компанията на Кристина Несторова, „Мис България 2012” Габриела Василева и тв водещата Кристиана Стефанова.   Малко след тях пристигна и шефката на най-реномираната агенция за топ-модели, Евгения Калканджиева, дни след като напусна къщата на ВИП Брадър Most wanted.   Актрисата от хитовия сериал „Откраднат живот” Деси Бакърджиева се почувства като у дома си, сподели самата тя, разглеждайки обзаведената с високо-технологична апаратура хирургия. Дизайнерът на интериора арх. Таня Дикова уважи домакините и блесна в стилна визия в унисон с посочения в поканата Shine bright дрес-код.   За да попълни комплекта от носителки на титлата „Мис България“ се появи и спортната журналистка Гергана Гунчева (коронясана през 2004 година). Маги Сидерова, водещата на Bulgaria On Air Джуджи, Теди Кацарова, Богдан Томов, придружен от съпругата си, Жени и Ваня Джаферович, Елвира Георгиева в компанията на съпруга си д-р Николай Георгиев, водещият на 120 минути по БТВ – Светослав Иванов и съпругата му Вяра Деянова, издателят  Емил Стоянов и съпругата му – топ-журналистът Маргарита Ралчева и много други, поднесоха искрените си благопожелания за 12-я рожден ден на клиниката и разгледаха дерматологията и хирургията разположени на площ от над 1000 кв.м.   Клиниката работи от средата на лятото, но официалното откриване се случва месеци по-късно, заради натоварения график на д-р Денкова и д-р Стоянов. В уютното пространство работят 8 дерматологични кабинета, включително дерматохирургия и 1 операционен блок, в който ще се извършват миниинвазивни процедури за моделиране на лице и тяло. В сектор „Хирургия” са обособени 2 операционни блока и собствен стационар.   DR-DENKOVA DERMATOLOGY е един от най-успешните естетични стартъпи в България, и то създаден от жена. Самата Радина Денкова винаги е вярвала, че красотата се появява в момента, когато една жена повярва в себе си.    “Винаги съм се опитвала да бъда визионер и да гледам напред, особено когато става дума за бизнеса ми. И съм щастлива, че в момента поставяме основите на следващите години сериозна и вдъхновяваща работа. В DR-DENKOVA DERMATOLOGY на бул. Симеоновско шосе 62 най-сетне разполагаме с достатъчно пространство, за да развием дерматохирургията и миниинвазивните естетични процедури за лице и тяло, за които сме пионери в България и за които предвиждам огромно бъдеще.“ – развълнувано разказва Денкова.   Самата тя е единственият български сертифициран тренер за неоперативно моделиране на лице и обучава лекари от цяла Европа. Някои от тях пристигнаха специално за откриването.    “Не спирам да повтарям на младите лекари, че естетичната дерматология не е спринт, а маратон. За да натрупаш техника, опит, познания, а също и подход към  пациентите, за да получиш лоялността и доверието им, са необходими години. И в същото време можеш да ги изгубиш само за един миг, само с едно трепване на ръката.”  – споделя в свое интервю д-р Денкова.   Специален комплимент към гостите беше подарък – ваучер за ДНК изследване на кожата. Иновативните тестове са част от услугите за лечение и превенция на дерматологични заболявания, които клиниката предлага ексклузивно в колаборация с лаборатория за генетични изследвания.   Вдъхновен пътешественик, д-р Радина Денкова  ”уплътнява” всяка свободна минута  в пътуване. Дори е “отвлечена” от съпруга си Симеон, който я откъсва от работата и, за да отпразнуват 30-годишнината от сватбата си в старинна църква в Милано, и да се врече отново в любов.   На 50+ тя изглежда на 30+, не само защото е най-известният дерматолог в Източна Европа и знае всички тайни на красотата, но и защото е влюбена в живота и притежава енергия на събудил се вулкан.   Отбелязва, че и външността си, и възпитанието си, и характера си донякъде дължи на своите родители – майка й била красавица с високите си скули и порцелановата си кожа. Вярвала в аптекарската козметика, поръчвала на фармацевти кремчета с китова мас и разни други магии.   „Съжалявам, че не можах нищо да й направя на мама, да я разкрася, отиде си на 69 години – казва сега д-р Денкова. – Но и баба ми на 93 беше с едни такива бузи като ябълки. Когато имаш хубава зигоматична кост, т.е. изпъкнали, хубаво очертани скули, в по-късен етап това ти върши много добра работа“. Англичаните наричат такива жени well boned. Естествено, че генът е основното, но човек ако не се грижи за себе си, не може да е с добра визия.   Д-р Денкова, обаче, има нещо повече от добър ген и добра визия. Тя има собствена светлина, която я озарява отвътре. Родителите на Радина и д-р Ильо Стоянов, пластичният хирург и неин по-голям брат, успели да създадат на децата си усещане за богатство, въпреки че не били богати. Радина си спомня прекрасно детство, ама съпроводено и с много четене.   Родителите й издигнали образованието в култ, подтиквали децата си с цената на всичко да станат хора, да имат професия, да успеят. Медицината била на голяма почит в семейството им, тъй като бащата пострадал тежко в катастрофа в годината, в която се родил Ильо. Спасил го в ИСУЛ проф. Янакиев, който им бил и съсед в Бяла Слатина, само крака не успял да му върне. Така цял живот таткото бил с протеза. А децата някак подсъзнателно се ориентирали към професия, която да е в помощ на всички като него.   Радина мечтаела да стане архитект, защото била много добра математичка, но нямала талант да рисува. В X-и клас загубила илюзиите си и решила, че ще последва по-големия си брат в медицината.   Историята на успеха си брат и сестра разкриха пред гости, партньори, приятели и пациенти, представяйки официално новия дом на D-R DENKOVA DERMATOLOGY иAesthe Clinic.    Самата Денкова признава, че точно преди 12 години е започнала сама, без сестра и без екип. Днес, тя с гордост и щастие изживява сбъдната си мечта. „Новият дом” на нейното и д-р Стоянов изкуство отваря врати на бул. „Симеоновско шосе” 62.  ", "date": "2018.11.20", "title": "Повече от 300  знаменитости почетоха новата клиника на д-р Радина Денкова и д-р Ильо Стоянов"}
{"url": "http://epicenter.bg/article/Duetto-Mt-Evo---Dvoyna-evolyutsiya-vepilatsiyata-s-bezopasni-i-dalgotrayni-rezultati-/168672/10/0", "text": "Колко пъти сте ходили на лазерна епилация? Един, два, десет, двайсет пъти, безброй... Вече не вярвате, че лазерната епилация работи. Няма резултат, само пари на вятъра!   Именно за вас и всички недоволни пациенти от конвенционалните лазери за епилация изследователски екип създаде един абсолютно нов апарат Duetto MT Evo - революционна система, която надминава функционално всички останали апарати.   Първата технология, която комбинира в едно два истински лазерни източника в перфектна синергия – Александрит и ND: YAG. Специално проектирана да осигури безопасни и дълготрайни резултати за всички типове кожа, новата технология е вече достъпна в  клиника Jewel Skin.   Апаратът е конструиран през 2016 г. от изследователски екипи с познания в квантовите процеси и медицината. Производителят, италианската компания Quanta System, е водеща за проучвания в областта на лазерите и оптиката още от края на 19 век.   Компанията е безспорен лидер в производството на индустриални и медицински лазери. Създава първия арт лазер за реставрация на произведения на изкуството, използван във Ватикана за съхраняване на архиви. Нейни са и първите лазери, прилагани при научните открития на НАСА.     Иновацията на еволюционната технология е вътре-лазерното хомогенизиране на две лъчения със свръх висока за епилацията пикова мощност. “Технологията ни позволява на  избираме едновременно лъченията (различни дължини на вълната) и на двата лазера в прецизирани пропорции в зависимост от типа на кожата и пигментацията на космите на пациента.” – казва специалистът от Jewel Skin Clinic Анелия Николова.   Александритен лазер (755 nm) се миксира с лъчение от Nd:YAG лазер (1064 nm). Тези две доказали се в обезкосмяването лъчения работят в абсолютен синхрон (дует - от където идва и името на апарата) за постигане на фантастичен ефект. “Александритната съставка, благодарение на високите характеристики на абсорбция на меланин, въздейства в по-повърхностните зони и на по-светлите, фини и тънки косми.   Докато Nd:YAG-овото лъчение има потенциала да унищожава по-дълбоко разположените фоликули. Nd: YAG е златен стандарт лазер за безопасна употреба върху кожа тип VI. По-ниската абсорбция на меланин при тази дължина на вълната го прави идеален за третиране и на най-тъмна кожа, тип IV до VI.” – обяснява как работи лазера специалиста.  Стандартните диодни лазери не могат да повлияят руси, червени и тънки кафяви косми. А Duetto ги елиминира с нежно докосване. И не е нужно да чакате месеци, за избледняване на тена. Кожата може да се третира две седмици след море и солариум.   Светлината се поглъща от кръвоносните съдове, затова повлиява дори най-тъмната кожа. Лъчението на Nd: YAG лазера е единственото, което повлиява русите и бели косми. Допълващият ефект от него е блокиране на кръвоснабдяването на космения фоликул.     Срявнявайки различните видове лазерни лъчения, предимствата на александритния и Nd: YAG са безспорни и неопровержими. “Диодните лазери основно залагат на лъчение в интервала: 800 - 810 nm при изключително ниска пикова мощност. Като тези дължини на вълните не са най-оптималните за епилация в космено-абсорбционен аспект.   И докато при Duetto двете лазерни лъчения са с вътре-лазерно хомогенизиране на фотоните, то при диодните лазери на практика миксиране на лъченията не се случва.” – обяснява разликите Анелия Николова. Диодните лазери са непрекъснат вид лазери в сравнение с александритния и Nd:YAG, които са импулсни.   Импулсните лазери са тези които концентрират цялата лазерна мощност в този конкретен импулс (мили секунди), докато при непрекъснатия светлината се разпръсква в десетки  милисекунди, което води до намаляване на епилационния ефект.  Ниската мощност и тесният диапазон от настройки прави възможностите на диодните лазери в лазерната епилация доста ограничени.   Резултатите са незадоволителни и особено неефективни при тънки и фини косми. А броят на необходимите процедури за пълен курс на обезкосмяване са двойно повече в сравнение с другите два лазера.     Duetto TM Evo работи с половината от стандартната доза енергия, използвана от другите лазерни системи за епилация. Това гарантира максимална безопасност и липса на болка по време на процедурата, което е преимущество при силно окосмени пациенти и при хора с тъмни кожи или с тен.   \"Вградените в Dueto Александритен и Nd:YAG лазери работят с изключително висока пикова мощност. Предимство на технологията е възможността да генерира до десет импулса в секунда. В комбинация с огромната енергия превръща лазера в един от най-бързите в класа си.    Високата честота заедно със сапфиреното контактно охлаждане, което неутрализира подаваната топлина, прави процедурата безболезнена и безопасна спрямо тена благодарение на SHR (super hair removal) режим на модула.” – разяснява предимствата Анелия Николова и добавя, че  уникалната ефективност на лазера е подкрепена и доказана от клинични изследвания.   Броят на процедурите зависи от гъстотата на окосмяването, вида на третираното място, индивидуалния цикъл на растеж на косъма и хормоналния фон на пациента.   Освен в миксиран режим, операторът може да използва Александритния и Nd:YAG лазери както комбинирано за епилация, така и по отделно за подмладяване, премахване на пигментации, фотоподмладяване, третиране на съдови проблеми, гъбички по ноктите, карбонов пилинг и други. И всичко това само с един накрайник.   “Технологията има революционен протокол за премахване на съдови лезии от всякакъв тип. В случая се залага на интересна технология. Ако се третира с само Nd:YAG, за да се постигне резултат, е нужна висока енергия. Когато проблемните зони се облъчат с по-ниска енергия от Александритното лъчение хемоглобинът се превръща в метахемоглобин.    С два пъти по-малко енергия се постига по-добър резултат. Особено в зоните на лицето.” – обяснява специалистът от Jewel Skin Clinic. Процедурата е гарантирано по-безболезнена, като са необходими 1-2, максимум 3 процедури.  ", "date": "2018.11.20", "title": "Duetto Mt Evo - двойна еволюция в епилацията с безопасни и дълготрайни резултати   "}
{"url": "http://epicenter.bg/article/V-Beliya-dom-be-dostaveno-kolednoto-darvo/168596/7/0", "text": "Коледното дърво, което ще краси Белия дом за предстоящите празници в края на годината, е вече доставено. Президентът Доналд Тръмп и съпругата му Мелания присъстваха на церемонията по получаването му в президентството вчера, предадоха световните агенции. Така те спазиха традиция, датираща от 60-те години на миналия век.   Първата дама на САЩ показа безупречен моден стил за пореден път. Тя бе подбрала палто, решено изцяло в духа на коледните празници. Дрехата се открояваше с червени и зелени ивици тип \"пепит\" по цялата дължина. Дизайнер на модела е един от любимите дизайнери на Мелания Тръмп Майкъл Корс. А цената му е 3 995 долара. Интересното е, че вместо ръкави палтото има процепи за ръцете и прилича на мантия.   Коледното дърво е високо 5,90 метра и е ела от вида фрейзър. Той е било отгледано в стопанството на Лари Смит от Нюланд в Северна Каролина, пише Дарик. Коледното дърво бе докарано с коне и каруца под звуците на коледна музика и под погледите на журналисти и любопитни граждани. Тръмп разгледа елата отблизо. Той позира и за снимки, но не направи изявление за репортерите.   Коледното дърво ще бъде разположено в Синята стая на Белия дом. Собственикът на фермата-доставчик на елата, разказва, че тя е 25-30-годишна. Той е бил избран да я достави в Белия дом след конкурс, организиран от Националната асоциация за коледни дръвчета.    ", "date": "2018.11.20", "title": "Семейство Тръмп прие коледното дърво в Белия дом (Снимки)"}
{"url": "http://epicenter.bg/article/Simeonov--Siderov-i-Karakachanov-obsazhdat-badeshteto-na--Obedinenite-patrioti-quot-/168580/2/0", "text": "Валери Симеонов, Волен Сидеров и Красимир Каракачанов сядат на една маса днес, за да обсъдят бъдещето на „Обединените патриоти”, напомня Новини.бг. Очаква се тримата лидери да решат кой ще заеме поста на Симеонов, след като той подаде оставка като вицепремиер, както и това дали ще се върне в парламента.   Предложението за нов вицепремиер трябва да дойде от партията на Валери Симеонов - НФСБ. На разговорите ще бъдат обсъдени последните сътресения в „Обединените патриоти”, както и предложението на Волен Сидеров Красимир Каракачанов също да освободи поста на вицепремиер.    ", "date": "2018.11.20", "title": "Симеонов, Сидеров и Каракачанов обсъждат бъдещето на „Обединените патриоти\""}
{"url": "http://epicenter.bg/article/Denitsa-Zlateva--Horata-iskat-sigurnost-za-detsata-si-i-po-visoki-dohodi/168585/2/0", "text": "Протестите ще продължат. Те са социални. Хората казват, че ножът е опрял до кокала. Хората искат сигурност за децата си и по-високи доходи. Не смятам, че те ще стихнат толкова лесно. Политиците трябва да се вслушат в хората, защото нещата могат да ескалират.   Това каза зам.-председателят на БСП Деница Златева в ефира на БТВ. „От БСП се солидаризираме с исканията на протестиращите. Ние не стоим зад тях, а подкрепяме част от исканията им“, подчерта тя. „Ние няма да крепим кворума на това мнозинство, което е изчерпано. Надявам се да има предсрочни парламентарни избори. Колкото по-скоро стане това, ще е по-добре. Надяваме се, че след това ще има промяна“, заяви Златева. „За всички стана ясно, че коалицията на Обединени патриоти се тресе от междуличностни скандали, крепи ги единствено властта. Ако запазят единство, това ще е само, за да крепят управлението в пленарна зала“, прогнозира тя.    По отношение на конфликта Борисов – Радев, Златева каза: „Борисов е ядосан, защото не е свикнал срещу него да има силен човек, неопетнен от политическите игри. Затова и рейтингът на президента продължава да расте“.    ", "date": "2018.11.20", "title": "Деница Златева: Борисов не е свикнал да вижда срещу себе си силен човек като президента Радев"}
{"url": "http://epicenter.bg/article/Politolog--Pravitelstvoto-shte-padne-predi-evroizborite/168588/2/0", "text": "Правителството ще падне преди евроизборите. Управляващите ще направят всичко възможно да не подаде оставка. Това прогнозира политологът Мария Пиргова в ефира на БТВ.   „Трябва да си спомним колко дълго издържа Орешарски с протести. В първите дни на протестите виждаме едно неглижиране от страна на правителството. Затова гражданите стоят по кръстовищата – това е незаконно, но държавата не прави нищо, тя се показва изключително слаба. Предполагам, че тези месеци ще се употребят за политически договорки между партиите и ще вървим на два вида избори на евроизборите”, коментира Пиргова. Политологът Даниел Смилов посочи, че големият въпрос е дали правителството ще изкара до евроизборите, а причината е раздорът в коалиционния партньор – „Обединени патриоти”. „Единият формат е между ГЕРБ и ДПС, като скрит партньор, който ще подпомага правителството. Друг формат е ГЕРБ и патриотите, но те сега са пръснати на различни страни и очевидно не е възможно. Третият формат е малцинствен – ГЕРБ с подкрепа от Марешки и ДПС. Това не е решено и се създава чувство за слабост. От началото на този политически сезон, ние всяка седмица обсъждаме дали кабинетът ще оцелее”, заяви Смилов.   Пиргова заяви, че признак за раздора в коалицията са неработещите институции. „Вече има протести и тези протести ще нарастват. Всичко в държавата е счупено, беззаконието се толерира и държавата не работи. Има масови нагласи за недоволство на едни умни и не толкова бедни хора. От 2013 г. протестите са престижни и те няма да се приберат, на тях им е приятно улицата и те ще поставят своите условия”, каза Пиргова. По думите ѝ Волен Сидеров ще напусне коалицията, защото той се опитва да оглави патриотите при евентуални следващи избори. „Той не говори като член от управлението, а като опозиционер. Критикува постоянно и иска оставки. Той не играе конструктивна роля.   ВМРО пострадаха много покрай скандала с паспортите, така че има основание за искане на политическа отговорност от Каракачанов, но това е задача на опозицията, а не на коалиционния партньор”, допълни Смилов.    ", "date": "2018.11.20", "title": "Проф.Мария Пиргова: Всичко в държавата е счупено, правителството ще падне преди евровота"}
{"url": "http://epicenter.bg/article/Osem-dushi-sa-postradali-pri-derayliraneto-na-vlaka-Petrich-Blagoevgrad/168589/2/0", "text": "Осем души пострадаха, след като огромна скала падна на релсите пред влака Петрич-Благоевград снощи. Локомотивът излезе от релсите.   \r\n В композицията е имало 42 пътници. Мястото обаче се оказа дълбоко в Кресненското дефиле и за спешните екипи и пожарните се оказа проблем да стигнат до него бързо. Трима души продължават да бъдат в болница, а останалите петима са освободени. \r\n   \r\n „Един от пътниците е с контузна рана на главата. Хората са добре, нямат тежки наранявания”, поясни областният управител на Благоевград, цитира НТ. \r\n   \r\n „До 2.00 ч. през нощта екипите на НКЖИ работиха по отстраняването на подвижния състав от линията. Предстои да направим проверка на целия скален откос, който е над линията и това дали има опасност от още срутвания. След това локомотивът ще бъде вдигнат”, обясни генералният директор на НКЖИ Красимир Папукчийски. \r\n   \r\n Няма големи щети по жп линията. Трасето обаче няма да бъде пуснато за движение днес. Това ще се случи, след като локомотивът бъде вдигнат и бъде проверено състоянието на скалния откос. Очаква се движението да бъде възстановено в рамките на 48 часа. \r\n   \r\n Пострадалите пътници ще получат компенсации в зависимост от нараняванията. \r\n   \r\n От Областната дирекция на полицията в Благоевград съобщиха снощи, че на релсите са паднали камъни и при преминаването през тях локомотивът се е наклонил. По информация на областния управител на Благоевград Бисер Михайлов, цитиран от агенция \"Фокус\", общо осем са пострадалите при инцидента - заместник-машиниста на влака, началник влака и още шест души, които са транспортирани от 9 екипа на Спешната помощ. Според него те не са с тежки наранявания и няма опасност за живота им. \r\n   \r\n Преустановено е движението на влаковете по направлението Петрич-Благоевград, съобщиха по-късно от пресцентъра на БДЖ. Уточняват, че около 18.55 часа локомотивът на пътнически влак 50244, пътуващ от Петрич за Благоевград, се е ударил в паднала върху железния път скална маса вследствие на което е дерайлирал.  \r\n   \r\n Всички останали пътници са евакуирани със съдействието на екипите на органите на реда в гара Пейо Яворов. Създадена е организация за превоз с автобуси на пътниците от влака, както и за следващите влакове по трасето. \r\n   \r\n В момента се изясняват обстоятелствата за инцидента. Не е изключено слабото заметресение в района да е причината тази огромна скала да се срути и да падне по време на движението на влака. \r\n В района експерти ще инспектират района и има ли опасност от нови срутвания. Чак, когато са уверени, че няма други опасности, ще започне акцията по изтеглянето на локомотива. Мястото е труднодостъпно и определено създава известни затруднения както при евакуацията на пътниците, така и за изтеглянето на влаковата композиция. \r\n", "date": "2018.11.20", "title": "Осем души са пострадали при дерайлирането на влака Петрич-Благоевград"}
{"url": "http://epicenter.bg/article/Strelba-v-bolnitsa-v-Chikago--4-zaginali/168581/7/0", "text": "Трима души загинаха при стрелбата в болница в американския град Чикаго, щата Илинойс. Нападателят също е убит. Това съобщи директорът на градското полицейско управление Еди Джонсън.   Инцидентът е започнал на паркинга на болницата, където мъж е влязъл в конфликт с лекарка. „Мъжът е застрелял жената, с която е имал връзка, тя е работила в болницата“, заяви Джонсън на пресконференция, която бе излъчена от телевизия Си Ен Ен. След това въоръженият с пистолет нападател е влязъл в болницата и е продължил да стреля. В резултат е загинала още една жена, която е била служителка на здравното заведение.   На мястото на инцидента са пристигнали полицаи, започнала е престрелка с нападателя. Един от служителите на реда е бил ранен, в резултат на което е починал. „При престрелката злосторникът също е била ранен смъртоносно“, съобщи Джонсън. За момента не е ясно дали нападателят е бил убит от полицията или сам се е застрелял. Причината за трагедията най-вероятно е конфликт на битова основа. По-рано телевизия Ей Би Си съобщи, че първата загинала жена е била бивша съпруга на нападателя. Информация за самоличността на нападателя не се съобщава. Според Си Ен Ен той е бил на около 30 години.   Заради инцидента болницата беше евакуирана частично. В момента правоохранителните органи продължават разследването на територията на здравното заведение. /ТАСС    ", "date": "2018.11.20", "title": "Стрелба в болница в Чикаго: 4 загинали"}
{"url": "http://epicenter.bg/article/Mrasniyat-vazduh-sakrashtava-zhivota-s-2-godini/168582/7/0", "text": "Мръсният въздух съкращава живота на хората средно с почти 2 години. До този извод стигнаха учени от Института за енергийна политика на Чикагския университет.   Непал е страната с най-замърсен въздух в света, а след нея се нарежда Индия, се казва още в изследването. Замърсяването на въздуха с твърди частици в тези страни е толкова сериозно, че то съкращава средната продължителност на живота на техните граждани с цели 4 години в сравнение тази, която те биха имали, ако въздухът там отговаряше на препоръките на Световната здравна организация.   Степента на замърсяване на атмосферата зависи от региона. Например в Хималайските предпланини въздухът е изключително чист. Но концентрацията на твърдите частици във въздуха на непалската столица Катманду и околните райони, в индийския Национален столичен окръг Делхи, в редица райони на щатите Бихар, Утар-Прадеш, Пенджаб е такова, че то съкращава живота на местните жители с цели 6 години. За сравнение, прогнозираната продължителност на живота в Китай, страна с много мръсен въздух, се съкращава само с 2,9 години, а в САЩ – с 0,1 години, се посочва в изследването.   Замърсяването на въздуха, причинено до голяма степен от изгарянето на изкопаемите горива, съкращава в глобален план продължителността на живота средно с 1,8 години на човек. /ТАСС      ", "date": "2018.11.20", "title": "Мръсният въздух съкращава живота с 2 години"}
{"url": "http://epicenter.bg/article/-quot-Roskosmos-quot--obyavi-ambitsiozna-programa---choveshka-misiya-do-Lunata-i-obitaema-lunna-baza--VIDEO-/168586/7/0", "text": "Генералният конструктор на пилотираните руски космически комплекси \"Енергия\" Евгений Микрин представи презентация, от която стана ясно, че руски космонавти ще кацнат на Луната на 14-дневна мисия след 2030 г., съобщават руските медии. Микрин представи пътна карта за усвояване на Луната на конференция, посветена на 20-годишнината на Междунардната космическа станция (МКС). По-рано пък генералният директор на \"Роскосмос\" Дмитрий Рогозин разказа, че новата руска концепция за Луната предвижда създаването на пълноценна обитаема база.  От презентацията на Микрин става ясно, че лунната мисия ще продължи 14 денонощия, както и че в нея ще участват трима космонавти.  Преди това генералният директор на \"Роскосмос\" Дмитрий Рогозин разказа, че новата руска концепция за овлдяването на Луната ще е готова в най-кратки срокове.  \"Очакваме предложенията на Академията на науките и научно-техническия съвет на \"Роскосмос\". В следващите две седмици те трябва да представят своето виждане за работите на Луната\", заяви Рогозин в началото на ноември.  Според него, програмата предвижда много по-мащабни задачи, от тези, които изпълниха САЩ през 70-те години на миналия век. Той поясни, че Русия предвижда не просто мисия до Луната, но и създаването на пълноценна база на земния спътник.  Бе съобщено още, че руският космически апарат за изпитване на технологии за меко кацане на спътника \"Луна-25\" ще бъде готов за действия през 2020 г.   ", "date": "2018.11.20", "title": "\"Роскосмос\" обяви амбициозна програма - човешка мисия до Луната и обитаема лунна база (ВИДЕО)"}
{"url": "http://epicenter.bg/article/Sadiya-otmeni-reshenieto-na-Tramp-da-ne-se-dava-ubezhishte-na-nelegalni-migranti-/168598/7/0", "text": "Федерален съдия отмени, поне временно, решението на американския президент Доналд Тръмп да не се дава убежище на хора, които са влезли нелегално в САЩ, предават AFP и Агенция \"Фокус\".  Американският лидер по-рано този месец взе решението на базата на опасения за националната сигурност във връзка с приближаващия към САЩ през Мексико мигрантски караван от Централна Америка, припомня френската агенция.  Съдия Джон Тигар от Сан Франциско наложи временно отменяне на разпоредбите на Тръмп.  ", "date": "2018.11.20", "title": "Съдия отмени решението на Тръмп да не се дава убежище на нелегални мигранти "}
{"url": "http://epicenter.bg/article/Biser-Petkov--Nadyavam-se-protestite-da-sprat-v-sredata-na-dekemvri/168591/2/0", "text": "„Аз се надявам протестите да приключат, след като бъде прието законодателството за хората с увреждания. Пакетът от закони е готов. Аз приех оставката на Валери Симеонов като един морален личен акт. Не очаквам трусове в кабинета. Днес ще получим повече яснота след срещата на малката коалиция. Не съм от квотата на Обединените патриоти и не мога да коментирам дали Красимир Каракачанов трябва да подава оставка. Това е решение на патриотите“. Това заяви пред БТВ социалният министър Бисер Петков.  „В проекта за закона за хората с увреждания е заложено да се вдигне нивото. Беше направено предложение съветът, който отговаря за тях, да бъде ръководен от социалния министър.   Само народните представители могат да гласуват промени и той да бъде поет от нов вицепремиер на мястото на Валери Симеонов. Реформа за хората с увреждания ще има. Съгласен съм с майките, че тя започна отзад напред. Имаше натиск от страна на протестиращите. Този протест е от много години, но се засили през последните месеци. В определени периоди беше трудно да се работи, сигурно законът няма да е съвършен, но е базисен и може да се доразвива. Часовете за лична помощ трябва да се лимитират и да се намери някакво разумно решение. Швеция често се дава за пример, но там държавата плаща за 14 000 души, докато при нас са в пъти повече. Идеята на законопроекта е личната помощ да се определя според индивидуалните нужди на всеки“, каза още Петков.     „От началото на годината бяха направени промени в методиката на експертизата за увреждания. С майките на деца с увреждания сме на едно мнение, че трябва да има не толкова медицинска, колкото социална оценка. Зависи от НС кога ще се гласуват законовите промени. Очаква се това да стане в средата на декември“, коментира социалният министър.    „Никога всички пенсионери не са получавали добавка, а само тези, които получават по-ниски пенсии. 1,3 млн. пенсионери ще получат 40 лв. добавка за Коледа. Заради добрата събираемост, през последните години това става практика. Винаги, когато има граница, има хора, които се чувстват ощетени. България е на първо място по продължителност на майчинство.   Въпросът е при сегашната конюнктура на пазара на труда не трябва да се направят промени. Българското законодателство предоставя по-добри условия за работа, отколкото изисква европейското законодателство. В еднократната помощ от 6 400 лв. за второ дете, която предлага БСП, има дискриминиращ елемент. Защо да се дават пари само за второ дете? По-скоро трябва да има данъчни облекчения за семейства, които отглеждат деца“, коментира Петков.  \r\n \r\n \r\n \r\n", "date": "2018.11.20", "title": "Бисер Петков: Надявам се протестите да спрат в средата на декември"}
{"url": "http://epicenter.bg/article/Deputatite-ot-VMRO-se-obyaviha-protiv-zakonodatelni-promeni-za-pritezhavaneto-na-orazhiya/168592/2/0", "text": "Депутатите от ВМРО са против готвените законодателни промени, свързани с притежаването на оръжия!   На 20 ноември 2018 г., в 13:00 ч. депутатите на ВМРО от ПГ на „Обединени патриоти“, инициират среща относно промените в Закона за оръжията, боеприпасите, взривните вещества и пиротехническите изделия /ЗОБВВ и ПИ/, публикувани на сайта на МВР на 03 април 2018 г.   Нуждата от такава среща е продиктувана от сигнали и писма, изпратени до депутатите от ВМРО. В тях сдруженията и организациите, които пряко са заинтересовани от промените, протестират срещу поредната промяна, продиктувана от поредната реформа на ЕК в областта. Още преди промените да бъдат входирани в НС, организациите на ловците, реконструкторите, колекционерите на оръжия, както и различните спортни федерации за стрелба и хора, занимаващи се с възстановки на исторически събития са дали своите отрицателни становища и мотиви, които очевидно не са взети под внимание, освен от Министерството на отбраната.   Част от мотивите на вносителите относно промените в ЗОБВВиПИ са, че се осланят на изискванията на Европейските директиви за превенцията на борбата с тероризма и трансграничната криминална престъпност на територията на ЕС. Мотиви, които според засегнатите организации ощетяват, както българските собственици на оръжия, така и производителите им. Под този предтекст реално се налага отнемането на оръжията на над 80 хил. ловци, притежаващи полуавтоматични карабини.   Според новите промени под разрешителен режим ще бъде поставено и газовото оръжие. Само за справка, на територията на ЕС се газово оръжие се добива свободно, а у нас то дори е на уведомителен режим към МВР.   Ето защо депутатите от ВМРО събраха всички организации, които биха били засегнати от промените, както и представителите на държавните органи, които имат отношение по темата, за да бъдат изяснени бъдещите държавни политики по темата.  ", "date": "2018.11.20", "title": "Депутатите от ВМРО се обявиха против законодателни промени за притежаването на оръжия"}
{"url": "http://epicenter.bg/article/Emil-Karanikolov--Do-2021-godina-minimalnata-zaplata-v-stranata-shte-bade-650-leva-/168593/2/0", "text": "  Това обясни в сутрешния блок на БНТ министърът на икономиката от квотата на \"Обединени патриоти\" Емил Караниколов и допълни, че до 2021 година минималната заплата в страната ще бъде 650 лева. ,,Министерството на икомиката контролира качеството на горивата. Тази година изтеглихме 1 милион литра некачествено гориво от пазара. Относно цените на горивата, те се диктуват от международните пазари'', посочи Караниколов.   ,,Каква да бъде системата? Проблемът е в доверието, защото хората са на ръба. Ние започнахме от дъното, но в момента България има икономически ръст. Видно е обаче, че нещата се случват бавно'', каза министърът на икономиката по отношение на   и добави, че от 2007 година до момента преките чужди инвестиции в страната ни са над 1 милиард и 300 милиона евро''.   Според Караниколов българите от чужбина ще се завърнат у нас, когато се увеличат достатъчно доходите и когато политиките са ясни и прозрачни.", "date": "2018.11.20", "title": "Емил Караниколов: До 2021 година минималната заплата в страната ще бъде 650 лева"}
{"url": "http://epicenter.bg/article/Yordan-Tsonev--Nie-ne-sme-vav-faza-dialog-s-GERB--ne-podkrepyame-modela-na-upravlenie/168597/2/48", "text": " Това коментира днес пред БНР зам.-председателят на ПГ на ДПС Йордан Цонев по повод предложените от управляващата коалиция промени в Изборния кодекс..    каза той в предаването „Преди всички“ на „Хоризонт“.     „БСП участваха в работната група със свой представител, която работна група работи интензивно три седмици заедно с представителите на различните вероизповедания. Смятаме, че такива са предварителните нагласи, че ще подкрепят основните моменти в законопроекта. Нека да видим в зала“.     В петък председателят на парламентарната група на ГЕРБ Цветан Цветанов и лидерът на ДПС Мустафа Карадайъ заявиха след среща, че противоречията около промените в Закона са изчистени и е постигнато политическо съгласие.   , каза Йордан Цонев, запитан дали темата е обсъждана.   „ , добави той.  ", "date": "2018.11.20", "title": "Йордан Цонев: Не водим разговори с ГЕРБ за властта, не подкрепяме модела на управление!"}
{"url": "http://epicenter.bg/article/Simeonov-shte-rakovodi-za-posleden-pat-zasedanie-na-Tristranniya-savet/168604/2/0", "text": "\r\n Вицепремиерът в оставка Валери Симеонов ще ръководи за последен път заседанието на Съвета за тристранно сътрудничество днес. Социалните партньори ще обсъдят законопроекта за социалните услуги, предложен от ресорното министерство. \r\n   \r\n Проектът предвижда от началото на 2020 година държавата да предоставя две нови социални услуги за хората с увреждания и техните семейства - едната от тях ще позволи на родителите или близките на човек с увреждане да се откъснат временно от ангажиментите си към него чрез заместваща грижа, а другата предвижда асистентска подкрепа за възрастните хора без ТЕЛК и за хората с увреждания, които не използват лична помощ. \r\n   \r\n В законопроекта са заложени и сроковете за реформа на институциите за деца и пълнолетни - до 2021 година трябва да бъдат закрити всички домове за деца, до 2025 година да бъдат реформирани старческите домове, а след максимум 17 години у нас не трябва да има институции за възрастни хора с увреждания. \r\n   \r\n Миналия петък Валери Симеонов подаде оставка. \r\n", "date": "2018.11.20", "title": "Симеонов ще ръководи за последен път заседание на Тристранния съвет"}
{"url": "http://epicenter.bg/article/Tsveta-Karayancheva-pred-Shindzo-Abe--Da-udvoim-usiliyata-si-yaponskite-investitsii-v-Balgariya-da-narasnat-/168606/2/0", "text": "България и Япония ще удвоят усилията си за нарастване на търговския стокообмен между двете държави, както и за увеличаване на броя на туристите и на японските стратегически инвестиции в България. Около това се обединиха председателят на Народното събрание Цвета Караянчева и министър-председателят на Япония Шиндзо Абе по време на официалната им среща. Българска делегация, водена от председателя на парламента, е на официално посещение в Япония. Това съобщиха от пресцентъра на Народното събрание.  \"Япония е важен инвеститор за страната ни, а България предлага отличен инвестиционен климат като макроикономическа стабилност, високи темпове на икономически растеж, нисък държавен дълг, ниски данъци, ниски производствени разходи и квалифицирана работна ръка\", подчерта Цвета Караянчева. Тя допълни, че достъпът до обширния пазар на Европейския съюз също е предпоставка за по-осезаемо присъствие на японския бизнес в българската икономика.  По време разговора бе изразено взаимно задоволство от възходящото развитие на стратегическото партньорство между ЕС и Япония. Отбелязано беше, че с подписването през юли 2018 г. и предстоящото влизане в сила на Споразумението за икономическо партньорство (свободна търговия) и Споразумението за стратегическо партньорство между ЕС и Япония, се създават условия за по-тясно взаимодействие между ЕС и Япония. „В същото време това ще даде нов силен тласък на партньорство между България и Япония във всички области от взаимен интерес и ще даде перспективи за разкриването на нови сфери за сътрудничество“, посочи председателят на българския парламент.  \"България приветства позицията на Япония в подкрепа на единна и силна Европа, както и за европейското бъдеще на страните от Западните Балкани“, заяви Цвета Караянчева. Тя допълни, че обявената от премиера Шиндзо Абе японска Инициатива за сътрудничество със Западните Балкани кореспондира с българските приоритети за Балканския регион и създава добри условия двете държави да работят съвместно по различни проекти на Балканите. Премиерът Шиндзо Абе потвърди пред председателя на парламента Цвета Караянчева и ангажимента на Япония за провеждането на съвместен семинар за превенция и управление на риска при бедствия и кризисни ситуации за страните от Западните Балкани през месец февруари на 2019 година в България.  „Ние сме дълбоко признателни за ценната подкрепа на Япония в икономическата, социалната, образователната и културната област в годините на прехода на България към демокрация и пазарна икономика“, заяви Цвета Караянчева. Тя изрази задоволството на нашата страна от посещението в България през юни 2018 г. на бизнес делегация на Японската организация за външна търговия, когато бе учреден предложеният от премиера Шиндзо Абе Японски бизнес-форум в България, който ще подпомага засилването на контактите между двете правителства и бизнеса. Председателят на парламента подчерта пред японския премиер важността на това двете страни да увеличават сътрудничеството си по линия на малките и средни предприятия.  Цвета Караянчева благодари за ежегодно отпусканите японски държавни стипендии за обучение на български студенти и специализанти и посочи, че такива вече са получили около 500 души. Тя изрази задоволство и от това, че българските културни събития в Япония се радват на широк интерес от страна на японската публика. Сред тях са изложби на тракийското изкуство и злато, турнета на изпълнители и ансамбли, изложби на тема български бит и култура, азбука, графика и др. „В България от 1991 г. насам ежегодно се провеждат Дни на японската култура, представящи различни аспекти на традиционното и съвременно японско изкуство“, посочи председателят на Народното събрание.  В състава на българската делегацията са заместник-председателят на Групата за приятелство България – Япония Ихсан Халил, членовете на групата Димитър Данчев, Николай Александров и Пламен Христов, както и заместник-министърът на външните работи Георг Георгиев.  ", "date": "2018.11.20", "title": "Цвета Караянчева пред Шиндзо Абе: Да удвоим усилията си японските инвестиции в България да нараснат "}
{"url": "http://epicenter.bg/article/Deputatskata-zaplata-skacha-s-blizo-100-lv-/168607/2/0", "text": "С близо 100 лева скача депутатската заплата. Увеличението влиза в сила още от този месец, предаде БТВ.   Депутатската заплата всъщност е три пъти средната за страната, тоест, при средна заплата от 1173 лв., депутатската става 3519 лв. Депутатите обаче взимат и 10 процента отгоре за участие в комисии, както и клас прослужено време. Така за някои заплатата минава 5000 лв.   При това, без да броим двете трети, които взимат на ръка за представителни нужди.   Най-високата заплата в държавата обаче е на президента Румен Радев. Той се разписва за над 11 000 лв.  Премиерът Бойко Борисов взема над 7000 лв., а министрите – по 4574 лв.   Скокът на заплатите раздели депутатските мнения. Част от тях смятат, че увеличението е нормално, защото такъв е законът. А други - че не е морално.   От БСП обявиха, че продължават да настояват заплатите да бъдат замразени. Патриотите обаче им напомниха, че тъкмо те не се регистрират и продължават да не влизат в зала.   „Обединени патриоти” обявиха още, че е редно да има редуциране на заплатите, за да се покаже солидарност. Засега обаче такова официално предложение няма.", "date": "2018.11.20", "title": "Депутатската заплата скача с близо 100 лв."}
{"url": "http://epicenter.bg/article/Koalitsionen-savet-s-Borisov-v-MS--Karakachanov-prav-napusna-sgradata/168616/2/0", "text": "Голям коалиционен съвет се е състоял тази сутрин в Министерски съвет с участието на Бойко Борисов и тримата лидер на Обединени патриоти – Красимир Каракачанов, Волен Сидеров и Валери Симеонов. По неофициална информация на Канал 3 в сградата все още се намира Волен Сидеров, който разговаря с вицепремиера в оставка в кабинета му.   Преди минути пръв сградата напусна другият вицепремиер на Обединени патриоти Красимир Каракачанов.   Извънредните совалки между лидерите на управляващата коалиция забавиха с повече от половин час. Социалният министър Бисер Петков и неговата заместничка Зорница Русинова плюс синдикати и работодатели чакат в гранитната зала да се появи Валери Симеонов.    ", "date": "2018.11.20", "title": "Каракачанов пръв напусна големия Коалиционен съвет"}
{"url": "http://epicenter.bg/article/Politsiyata-zadarzha-trima-protestirashti-v-stolitsata/168583/2/0", "text": "Трима души задържа полицията в София след снощния протест. Причините са, че са носели пиротехника и не са притежавали лични документи.   Протестът в София вчера беше най-продължителният от изминалата седмица и блокира последователно основните кръстовища в центъра - пред Министерския съвет, на булевард „Дондуков” и улица „Раковски”, на паметника Левски, при Софийския университет, на Орлов мост, на булевардите „Гурко” и „Васил Левски”, както и пред парламента.  Протестиращите хвърляха димки и пиратки и скандираха „Оставка”. Блокираха автобуси на градския транспорт и леки коли и призоваваха пътниците да се присъединят. Според информации на полицията протестът е нерегламентиран изцяло, протестиращите завършиха шествието си по булевард „Витоша”. На кръстовището с булевард „Патриарх Евтимий” личните карти на останалите до края на събитието бяха събрани за справка. След 22 ч пред камионетките на полицията имаше опашки от чакащи да си получат личните карти, които им бяха събрани за проверка. Проверени бяха личните карти на над 50 души и съставени 7 акта. Протест и блокада имаше на Прохода на Републиката. Към протестиращите в Гурково се присъединиха хора от Казанлък и Стара Загора. Над 1000 души спряха движението, въпреки загражденията и засиленото полицейско присъствие.  Образуваха се колони от камиони и автомобили. Протестът беше против бедността и високите цени на горивата. Около 300 протестиращи се събраха в Благоевград. Протестиращите минаха през офисите на политическите партии, за да покажат, че протестът не е политически. Гражданско неподчинение имаше и във Велико Търново. Около 200 протестиращи  опитаха да блокират възлово кръгово кръстовище. кордон от полицаи се противопостави на намеренията им, но трафикът София - Варна за кратко бе затруднен. Протестът завърши с автошествие и въпреки провокациите нямаше арести. Едночасова блокада на Аспаруховия мост и големи задръствания беляза 10-ия пореден протест във Варна с искане за оставка на правителството, смяна на системата и реформи във всички сфери. В демонстрацията се включиха близо 200 души.  ", "date": "2018.11.20", "title": "Полицията задържа трима протестиращи в столицата"}
{"url": "http://epicenter.bg/article/Nad-po-golyamata-chast-ot-stranata-shte-vali-dazhd--a-v-severozapadnite-rayoni---snyag/168584/2/0", "text": "Сутринта от запад ще започнат валежи от дъжд, които до края на деня ще обхванат по-голямата част от страната, а в северозападните райони, където ще е по-студено, валежите ще са предимно от сняг, който по-късно през деня ще преминава в дъжд. Преди обяд на отделни места в котловините на Западна България и в Дунавската равнина видимостта ще е намалена. Ще духа слаб до умерен вятър от изток и югоизток. Максималните температури ще са от 1-2° на места в Северозападна България, до 10-12° в крайните югозападни райони и по Южното Черноморие. Това съобщи за Агенция „Фокус“ Евгения Егова, дежурен синоптик в Националния институт по метеорология и хидрология към Българска академия на науките (БАН).   Атмосферното налягане ще се повиши, но ще остане малко по-ниско от средното за месеца. На места там ще има и поледици. Над Черноморието ще бъде облачно. Вечерта ще завали слаб дъжд, който през нощта срещу сряда ще се усили. До обяд ще духа слаб североизточен вятър, след обяд ще се ориентира от изток-югоизток и ще се усили. Максималните температури ще са от 7-8° по северното, до 11-12° по южното крайбрежие. Температурата на морската вода е около 13°. Вълнението на морето ще бъде 2-3 бала. Над планините ще бъде облачно с валежи от дъжд, над 2000 метра преминаващи в сняг. Ще духа умерен и силен вятър от юг-югозапад. Максималната температура на височина 1200 метра ще около 7°, на 2000 метра – около 1°.  ", "date": "2018.11.20", "title": "Над по-голямата част от страната ще вали дъжд, а в северозападните райони - сняг"}
{"url": "http://epicenter.bg/article/Zhiteli-na-Treklyano--Sapareva-Banya--Boboshevo-i-Dupnitsa-podkrepiha--Viziya-za-Balgariya-/168587/2/0", "text": "Затрудненият достъп до здравеопазване и проблемите при ползването на социални услуги бяха част от проблемите, споделени от жителите на общ. Трекляно пред народните представители от ПГ на \"БСП за България\". Хората предложиха във „Визия за България“ да залегне създаването на  мобилни аптеки в малките населени места.   Те добавиха, че в общината аптека няма вече 30 години и дори най-елементарните лекарства се купуват от областния център. Жителите на Сапарева Баня споделиха, че проблемите на малките населени места в България са изключително много, а като основни проблеми на своята община определиха безработицата и ниските доходи. В Бобошево, проблемът за доходите и младите хора, които напускат родното си място, също бе определен като един от основните. Жителите на малката община добавиха, че проблеми с инфраструктурата също не липсват, тъй като инвестиции в канализация и пътища не са правени от години. Хората от Дупница заявиха, че подкрепят предложенията, направени във Визията, свързани с подобряването на финансовото състояние на българските граждани, искането на левицата за един учебник по предмет, както и включването на държавата в икономиката. Те добавиха, че е нужно държавата да има участие във важните за страната ни отрасли, като енергетика и земеделие.   „ Като социална партия, БСП е предвидила във „Визия за България“ мерки за подпомагане на най-уязвимите групи от населението на страната – пенсионерите, младите семейства и децата“, заяви народният представител Богдан Боцев в Сапарева Баня. Според него преизчисляването на пенсиите ще доведе до тяхното увеличаване. „Младите хора трябва да бъдат спокойни и сигурни в своето бъдеще и това- на децата си. Във Визията сме предвидили помощта на работещи родители да бъде 6400 лв. за раждане на второ и трето дете, а помощта за отглеждане на малко дете от 1 до 2 години да бъде равна на минималната работна заплата- 640 лв.“, посочи той. Според него е важно и въвеждането на прогресивно подоходно облагане, което ще намали неравенствата в страната. „Всички тези мерки и още много, заложени във „Визия за България“, ще помогнат за справяне с демографската криза“, коментира Боцев.   Доходите в България продължават да са изключително ниски. С това ниво на доходите и отворения трудов европейски пазар е много трудно да се задържат хората у нас, а без кадри развитието на икономиката ни е невъзможно“, каза народният представител Станислав Владимиров в Трекляно. Той добави, че чуждестранните инвестиции у нас са се сринали в последната година, защото инвеститорите заобикалят страната ни заради корупцията, административната тежест и проблемите в законодателството. По думите му ролята на държавата в икономиката твърде дълго време е оставяна встрани. „Държавата може да бъде не само регулатор, но и инвеститор в редица сектори”, добави народният представител. Владимиров каза още, че правилната регионална политика не е просто асфалтиране и строеж на големи обекти в малки населени места, а добро планиране на развитието на регионите. „Не може икономиката ни да е развита само в три града. Това води до дебалансиране на държавата\", категоричен бе Владимиров. \"Болниците бяха превърнати в търговски дружества, а много от тях закрити заради фалити. Хората в много населени места не могат да стигнат до лекар. Време е това да се промени\", каза по време на срещите в областта народният представител Иван Ченчев. Той обясни, че  затова във „Визия за България“ левицата предлага гарантиран достъп до безплатно и навременно медицинско обслужване за здравноосигурените лица, както и аптечни услуги 24 часа в денонощието. Той добави още, че за работещите в здравната система Визията предлага нов подход. „Държавната поръчка медицина и специализацията ще бъдат безплатни, а лекарите ще имат договор с държавна болница и ще остават да работят и спасяват човешки животи у нас“, каза още народният представител.   В дискусиите взеха участие и народните представители от ПГ на \"БСП за България\" Валери Жаблянов, Жельо Бойчев и Иван Ибришимов.       ", "date": "2018.11.20", "title": "Жители на Трекляно, Сапарева Баня, Бобошево и Дупница подкрепиха „Визия за България“"}
{"url": "http://epicenter.bg/article/Andrey-Raychev--/168590/2/0", "text": "\"Ако имаше мобилизиция на протестите, като че ли трябваше тя да е настъпила. Опитите да му се влее кръв от различни сили не водят до по-голяма масовост. Започва да става все по-объркано, не виждам ясни искания. Хората все повече се дразнят от тези, които блокират пътищата\".   Това каза в сутрешния блок на Нова телевизия политическият анализатор от Института за дясна политика Георги Харизанов. Само да припомня, че народът да вземе властта в ръцете се е случвало веднъж – през 1944 година, когато елитът е избит, а последствията усещаме и до днес, заяви Харизанов.   \"Дума не може да става за сравнение с 1944 година. За мен по-удачно е сравнението с 2001 година, когато в България има масово недоволство и дойде Симеон Сакскобургготски. Засега обаче този протест няма лидер\", каза социологът Андрей Райчев.   \"Протестът се унифицира, става хроничен и това може много дълго да продължи. Хората зад телевизорите са \"за\". Очевидно е, че зад протестиращите не стои голяма политическа сила. Недоволството ще избухне с още по-голяма сила през януари заради цените. Лозунгите са отчайващи – смяна на система. .Лозунгите на протеста са отчайващи – забрана на партиите и смяна на системата. Това прави протеста по-опасен, защото може да доведе до политическа глупост, посочи Райчев. Какво означа това, комунизъм ли да правим, социализъм, монархия ли? Означава едно: Повече не ви търпим. Хората не могат да търпят монополите, защото ги грабят. Корупцията – създадени са 20 институции, които да се борят с нея и пълен провал. Не могат да търпят паразитите –държавата е пълна с паразитни структури. Зад протестиращите не стои конкретна политическа сила, която да ги организира. Самият протест е против всички. Това не са бедни хора – протестиращите могат да си платят парното и тока. Те казват – не ви искаме повече, подчерта Райчев.    \"Въпросът е какво искаме от политиците. Мислещите и знаещите хора искат съвсем други неща от тези, които протестират. Ако човек иска да му увеличат заплатата, не блокира пътища – нека да отиде и да говори с шефа си. Политиците не могат да накарат частния сектор да повишава заплати, могат да осигурят среда, в която частният бизнес да се развива, заяви Харизанов.   Трябва да се върне народното доверие. Не мисля, че без нови избори може да се мине изобщо. Те няма да дадат някакво радикално изместване дори и БСП да победи ГЕРБ. Въпросът е дали е възможно да се възстанови доверието на народа в управляващите, смята Райчев.   По думите му, конфликтът между \"Обединените патриоти\" е конфликт за водач на листата за евроизборите. Според него именно Волен Сидеров иска да води листата.   Не мисля, че някой от основните политически играчи иска предсрочни избори. Гражданите също не ги искат. Всичко е в ръцете на ГЕРБ. Начинът, по който води управлението си Борисов оттук нататък, е единственото важно. Мисля, че с оглед настроенията в партията, този път предсрочните избори не са на дневен ред, каза още Георги Харизанов.    ", "date": "2018.11.20", "title": "Андрей Райчев: Протестът става хроничен! И това може много дълго да продължи"}
{"url": "http://epicenter.bg/article/-Galap--Za-69--ot-balgarite-patuvaneto-se-e-ulesnilo-chuvstvitelno-ot-novite-patishta/168620/2/0", "text": ". Това показва проучване на \"Галъп интернешънъл\", поръчано от Агенция \"Пътна инфраструктура\".   Предвижда се от 1 януари 2019 г. да се премине към електронна винетка за леките коли до 3,5 тона, а от август догодина – към тол за изминато разстояние на превозните средства над 3,5 тона.  , а именно: цените за леките автомобили да останат същите, а за тежкотоварните да се повишат.  Изводите са от експресен сондаж, проведен от „Галъп интернешънъл“ сред 809 души в цялата страна чрез телефонно интервю по специална панелна методика, която осигурява максимална представителност на данните. Изследването е възложено от Агенция „Пътна инфраструктура“ във връзка с предстоящото от Нова година въвеждане на електронната система за таксуване при преминаване по републиканската пътна мрежа.      Това е всъщност основният принцип на новата система за таксуване, която включва електронни винетки за леките автомобили и тол за изминато разстояние за тежкотоварните над 3,5 тона. Данните кореспондират и с подобно изследване преди година.   “. 43% възприемат алтернативната позиция: „По-добре е да не се повишават таксите за тежките автомобили, защото това може да доведе до повишаване на други цени“. Останалите не могат да изберат между двете опции. Този компонент представлява и част от сърцевината на новата система за таксуване и данните свидетелстват за сравнително широка обществена възприемчивост.   При запитване кога влиза в сила новата система, сред шофьорите, делът на спонтанно назоваващите „януари 2019 г.“ е 40%, а 21% посочват годината без точния месец. Това означава, че  .    5% от шофьорите спонтанно назовават с точност от кога влизат новите правила (от август 2019 г.), а 9% отговарят „от 2019 г.“, т.е. 14% от интервюираните шофьори показват запознатост по темата. Това се дължи на факта, че този компонент не засяга пряко широката общественост.  33% от запитаните отговарят, че идеята изглежда е по-удобна от винетките за по-дълги периоди, но 58% смятат, че този тип винетка няма да е по-удобна. Останалите се колебаят.   Според резултатите от проучването, пълнолетните българи – закономерно, са най-чувствителни към въпросите, свързани с увеличаване на личните разходи. Затова например, при проверката дали дадени мерки и идеи се възприемат като справедливи, най-широка подкрепа има твърдението, че „Цените на новите електронни винетки за леките автомобили ще останат същите, както досега“ (86%).    ", "date": "2018.11.20", "title": "„Галъп“: За 69% от българите пътуването се е улеснило чувствително от новите пътища"}
{"url": "http://epicenter.bg/article/Borisov-sabra-patriotite-v-Ministerski-savet-/168622/2/0", "text": "Голям коалиционен съвет на управляващите от ГЕРБ и ОП се е състоял тази сутрин в Министерски съвет от 9.00 часа с участието на лидера на ГЕРБ Бойко Борисов и тримата водачи на Обединени патриоти – Красимир Каракачанов, Волен Сидеров и Валери Симеонов. По неофициална информация на Канал 3 в сградата все още се намира Волен Сидеров, който разговаря с вицепремиера в оставка в кабинета му.  Преди минути пръв сградата напусна другият вицепремиер на Обединени патриоти Красимир Каракачанов. Той отиде на среща с иранския министър на отбраната. Очаква се Каракачанов отново да се присъедини към другите двама партньори в ОП малко по-късно, след срещата с чуждия му колега в 12.00 часа.  Тогава ще се проведе и официалното заседание на малката коалиция - в Министерския съвет и под взора на премиера Бойко Борисов, а не в Партийния дом, закъдето бе планирана от 14.30 днес.  Извънредните совалки между лидерите на управляващата коалиция забавиха с повече от половин час заседанието на Тристранката. Социалният министър Бисер Петков и неговата заместничка Зорница Русинова, плюс синдикати и работодатели чакаха повече от половин час в Гранитната зала да се появи председателят на НСТС Валери Симеонов.  След около 40-50 минути бе обявено, че по причини, които са известни на всички, Валери Симеонов не може да участва в заседанието, на което трябва да се приеме законопроектът за личната помощ. За негов заместник бе определен социалният министър Бисер Петков, който откри заседанието на социалните партньори.  ", "date": "2018.11.20", "title": "Борисов събра патриотите в Министерски съвет "}
{"url": "http://epicenter.bg/article/Sakskoburggotski--Predsrochnite-izbori-ne-biva-da-ni-plashat/168624/2/0", "text": ". Това заяви експремиерът Симеон Сакскобургготски пред журналисти в коментар за опасността от предсрочни избори у нас, предаде Канал 3.   Разбира се, за предпочитане е мандатите да са си цели, допълни той. И обясни, че няма да дава себе си за пример, но правел констатация, че неговото правителство и това на Сергей Станишев, а преди това и на Иван Костов, са изкарали пълни мандати.    България не е единствената страна, където има оставки, това се случва и в по-зрели е стари демокрации и не заслужава да се коментира много, заяви още той.   допълни той.  , каза още Сакскобургготски.   И обясни, че не трябва да гледаме на нещата в момента и на парче, когато новината е топла, а да се гледа в перспектива, да се разбере какви ще са ходовете. Винаги трябва да се гледа в по-общ план, допълни той.   Симеон Втори отказа да коментира дали ще има или не разговор между президента и премиера като обясни, че това са технически въпроси. Но винаги, когато има желание за диалог от двете страни, нещата се преодоляват в името на доброто на страната.   Запитан дали трябва да има президентска република, царят напомни, че решението за парламентарна е от ВНС. За да те промени, ще иска немалко усилия. В крайна сметка зависи от желанието на мнозинството. Има страни, където се практикува президентска република, но в повече съжителстват двете форми и без на има някакво съревнование, коментира Симеон. И разказа, че като премиер е имал добър контакт с президента.   Сакскобургготски обясни, че има много срещи и му е интересно, иска да се осведоми от първо лице.   Бившият премиер валидира марка с лика на баща си Борис III по повод 100 г. от възкачванито му на престола. Заедно с него печатът натиснаха транспортният министър Росен Желязков, шефът на пощите Деян Дънешки и шефът на Съюза на филателистите Спас Панчев.   Важното е да се помни историята, да се гордеем с нея и да я уважаваме. Често съм го казвал, макар да оставам глас в пустинята, че ако нямаме ясна представа за миналото си или го изопачаване според предпочитания и убеждения, трудно е да мислим за бъдещето, защото няма на какво да се опрем, коментира Симеон. Той се радвал, че се отдава внимание така на ролята на цар Борис III, за да можело младите поколения да имат самочувствието, че е имало монархия в България. И разказа, че и във Франция, и във Великобритания, помнят и уважават историята си.   Наследих баща си през 1943 г. и миналата седмица, на банкета на кралица Елизабет си дадох сметка, че съм ветеранът на Европа, разказа Симеон. И обясни, че е бил сложен да седне вдясно от кралицата, защото бил най-стария по чин и така га посредил протокола.   Благодарен съм, че съм мост между това време и модерна България. Тези събития не само ознаменуват паметта, но помагат по различен начин да се запознаваме и докосваме до делото и жизнения път на цар Борис III, заяви и министър Росен Желязков.   Марката представя младият цар Борис на фона на двореца. Неин художник е проф. Тодор Варджиев.", "date": "2018.11.20", "title": "Сакскобургготски: Предсрочните избори не бива да ни плашат"}
{"url": "http://epicenter.bg/article/Zapochna-razchistvaneto-na-skalite-ot-zhp-liniyata-v-Kresna--VIDEO-SNIMKI-/168626/2/0", "text": "Започна разчистването на скалите, паднали върху жп линията Благоевград-Петрич. Снощи пътнически влак дерайлира в дефилето на Кресна, след като се удари в огромна скала с тежест 50 тона. Пострадаха осем души, от които трима остават за лечение в болница, а останалите вече са изписани. В болница са настанени началникът на влака, помощник-машинистът и един от пътниците. Травмите им не са тежки и се очаква скоро да бъдат изписани, съобщи Нова телевизия.   Извършва се пълен оглед на целия скален откос, който е над линията. Междувременно е започнала работата по разбиване и отстраняване на скалните късове от железния път. На място е пристигнала тежка пътна механизация за извозването им. Предстои вдигане на локомотива, обясниха от НКЖИ.   Очаква се движението на влаковете между Петрич и Благоевград да бъде възстановено до 48 часа.   Националният пътнически превозвач е осигурил автобуси за превоз на пътниците между Благоевград, Петрич и Кулата. Автобусите се движат по разписанието на отменените влакове и обслужват всички гари и спирки по маршрута им на движение.   Припомняме, че скалата полетя към влака малко преди 19.00 часа снощи. Със страшна сила локомотивът е пометен от 50-тонния къс. Влакът като по чудо не пада в река Струма. Минути по-късно вече десетки линейки и пожарни се лутат в търсене на път към пострадалите, а такъв няма. След жестокия удар пътниците остават сами на релсите - някои ранени, други панически изплашени. Блокирани от едната страна от скали, а от другата от река Струма, хората търсят спасение в непрогледната тъмнина, вървейки сляпо по релсите в посока Кресна. След час всички пътници слязоха от жп линията – вече в безопасност.   Рано тази сутрин започна операцията по премахването на скалната маса. Според експертите по безопасност жп трасето в Кресненското дефиле е в добро състояние, а инцидентът не е имало как да се предвиди. Заради катастрофата всички пострадали пътници ще получат обезщетение.  ", "date": "2018.11.20", "title": "Започна разчистването на скалите от жп линията в Кресна (ВИДЕО+СНИМКИ)"}
{"url": "http://epicenter.bg/article/Zhelyazkov--Intsidentat-s-vlaka-kray-Kresna-e-klasicheski-sluchay-na-forsmazhor/168627/2/0", "text": " Така министърът на транспорта Росен Желязков определи инцидента с дерайлирането на влака в Кресненското дефиле, при който в понеделник вечер пострадаха девет души, предаде БГНЕС.   , посочи министърът.    при км 146.5 на входа на Кресненското дефиле. Влакът Петрич-София дерайлира към 18.55 часа снощи на излизане от последния тунел в дефилето, на около 3 км преди гара Черниче. Ранени бяха 9 души, трима от тях от подвижния състав на влака.   оттук нататък, министърът каза, че общо взето когато се говори за реформи знае, че на всички им е омръзнало да чуват тази дума, тя по-скоро е натоварена с негативна конотация, отколкото с нещо реално. „  Това са мерки, които съм възложил в много краткосрочен план да ми бъдат разписани със срокове и отговорни лица. Най-вече трябва да се подобри климатът в дружеството и в холдинга, и в Пътнически превози”, каза министърът.    „Без разбира се да имаме гаранция за новия подвижен състав като процедура, защото това си е обществена поръчка и подлежи на всички фази на обжалването“, посочи Росен Желязков.", "date": "2018.11.20", "title": "Желязков: Инцидентът с влака край Кресна е класически случай на форсмажор (Видео)"}
{"url": "http://epicenter.bg/article/Georgi-Harizanov--Predsrochnite-izbori-ne-sa-variant-za-Borisov/168632/2/0", "text": "„ .“  Така Георги Харизанов коментира протестите в страната и политическата обстановка, която те създават. Той бе гост в предаването „Здравей, България“ по Нова телевизия.  „  Според мен недоволството предизвиква все по-негативни настроения в обществото“, смята Георги Харизанов.  Анализаторът подчерта, че обществото вижда, че няма друг вариант за сериозно и качествено управление.    Затова според него няма тенденция протестите да се разрастват, нито пък някаква мобилизация сред гражданите.  „Ако имаше мобилизация – трябваше да е настъпила. Опитите да му се влее свежа кръв   от партия или организации не се случи. Според мен   Хората виждат, че друг вариант за сериозно и качествено, по нашите възможности, управление няма. Въпросът е първо – какво искаме от политиците. Няма политик, който да ви нареди да давате по-високи заплати. Той трябва да създаде условия, за да се увеличават заплатите, които може да ви ги повиши работодателят“, аргументира позицията си Харизанов.  Георги Харисанов обясни, че ще се въздържа да коментира какво може да се случи в малката коалиция Обединени патриоти.  До момента, в който бъде подредена листата за евроизборите е възможно да продължат шумът и скандалите между коалиционните партньори Сидеров, Симеонов и Каракачанов, смята той.", "date": "2018.11.20", "title": "Георги Харизанов: Предсрочните избори не са вариант за Борисов"}
{"url": "http://epicenter.bg/article/Ivanka-Tramp-izpolzvala-chasten-imeyl-akaunt-za-pravitelstveni-dela-/168599/7/0", "text": "Иванка Тръмп, дъщерята на американския президент  може да е нарушила федералните разпоредби, ако се окаже, че е  , предаде ДПА, цитирана от Дарик. В. \"Вашингтон пост\" съобщава, че  . Изданието цитира юридическа кантора, представляваща Иванка Тръмп, която казва, че н  и повечето от тях са  . Иванка е спряла да използва акаунта, когато е била информирана за съответните разпоредби в тази насока, казва кантората. През 2016 г. по време на кампанията си за президентските избори   за служебни цели. Темата заемаше челно място в новините месеци наред и това повдига въпроса как може Иванка Тръмп да не е знаела какви са правилата.   Твърди се, че нейният съпруг Джаред Къшнър, който е съветник на президента, също е използвал частен имейл акаунт.", "date": "2018.11.20", "title": "Иванка Тръмп използвала частен имейл акаунт за правителствени дела?"}
{"url": "http://epicenter.bg/article/Makron-pohvali-otnosheniyata-mezhdu-Frantsiya-i-Belgiya-po-vreme-na-ofitsialnata-si-vizita-v-kralstvoto/168600/7/0", "text": "Еманюел Макрон призова за укрепване на \"интензивните отношения\" между Франция и Белгия в първия ден на държавното си посещение, първото на френски държавен глава в Белгия от близо половин век, предаде Франс прес, цитиран от Дарик.   Макрон избегна обсъждане на протестите във Франция и наблегна на хвалене на \"приятелството и здравите връзки\" на двете съседни страни, припомняйки, че Франция има най-дългата си континентална граница с Белгия - около 620 км.    Макрон и съпругата му Брижит  . Преди държавния банкет двете двойки посетиха Музея на изящните изкуства в Гент.   Европа постоянно бе възхвалявана, както от Макрон, така и от белгийския либерален премиер Шарл Мишел: и двамата се представиха като защитници на прогресисткия лагер срещу този на популистите. Мишел призова за мултилатерализъм и нов тласък за ЕС.   \"Именно тази амбиция искаме да внесем заедно в европейските дебати\", каза белгийският премиер. \"Ние заедно защитаваме един силен мултилатерализъм\", заяви и Макрон, който вече посети 19 от другите 27 страни от ЕС в контекста на изборите за Европейски парламент догодина. Двамата лидери не коментираха публично неотдавнашното решение на Белгия да купи американски изтребители Ф-35 вместо европейски самолети. Френският президент беше изразил съжаление за този избор, който по думите му е \"против европейските интереси\". Макрон публично защити Пакта на ООН за миграцията, чието подписване в Белгия се сблъсква с нежеланието на участващите в управляващата коалиция фламандски националисти. Този текст среща възржения в редица европейски столици, сред които Виена, Будапеща и Прага.", "date": "2018.11.20", "title": "Макрон похвали отношенията между Франция и Белгия по време на официалната си визита в кралството"}
{"url": "http://epicenter.bg/article/Mnozinstvoto-ot-gartsite-sa-protiv-dogovora-za-imeto-na-Makedoniya-/168602/7/51", "text": "Мнозинството от гърците са срещу подписаното през юни край езерото Преспа споразумение за името между Атина и Скопие, показват анкети, публикувани от Public Issue, пише електронното издание на вестник Kathimerini, цитирано от Агенция \"Фокус\".  Месечният политически барометър, проведен по телефона в периода от 6 до 16 ноември, показва, че 65% от запитаните не подкрепят споразумението, срещу 16%, които смятат, че то е добро и 13%, които нямат определена позиция за него. Останалите 5% са заявили, че нямат интерес към въпроса.  Що се отнася до мнението на респондентите за бившия министър на външните работи на Гърция Никос Коцияс, един от архитектите на договора за името между Гърция и Македония, 60% от участвалите в допитването са изразили негативна позиция, 32% - позитивна, а 9% нито положително, нито отрицателно.  На въпрос за това, как са се развили гръцко-турските отношения, 52% са отговорили, че те са се влошили, 44% считат, че те са останали непроменени, а само 2% са забелязали подобрение.  53% от участниците в анкетата са изразили негативно мнение за министър-председателя на Македония Зоран Заев, 28% - положително, а 19% не са взели отношение по този въпрос.  Респондентите са изказали позицията си и за посланика на САЩ в Гърция Джефри Пайет, като 39% нямат определено мнение за него, 31% се отнасят отрицателно към американския дипломатически представител, а 29% - позитивно.  ", "date": "2018.11.20", "title": "Мнозинството от гърците са против договора за името на Македония "}
{"url": "http://epicenter.bg/article/Izvanzemni-ni-prouchvat-s-kosmicheska-sonda--tvardi-uchen-ot-Harvard-/168603/7/0", "text": "Възможно е миналата година Слънчевата система и Земята да са били посетени от извънземна космическа сонда, изпратена от интелигентни същества, твърдят астрономи от Харвард в нов писмен труд, пише Си Ен Ен, цитирана от бТВ.  Необичайният обект наречен Оумуамуа премина през Слънчевата ни система миналата година. Учени го оприличиха на пура, рееща се в Космоса. Обектът беше открит през октомври 2017 г. от телескоп в Хаваите, откъдето идва и името му (на местен език означава “вестоносец от миналото”).  Астрономите и до момента имат затруднения да определят какво точно представлява Оумуамуа. За момента е категоризиран като “нов вид междузвезден обект”.  В публикуваното проучване учени от центъра по астрофизика на Харвард твърдят, че Оумуамуа може да е космическа сонда, изработена от интелигентен живот, изпратена да проучи Слънчевата система.  Теорията се базира върху необичайното ускорение на космическия обект, който астрономите наблюдавали при преминаването му.  Проучването е направено от Ейбрахам Лоуб – професор по астрономия и Шмуел Биали. Лоуб има публикувани четири книги и над 700 статии за черни дупки, бъдещето на вселената и търсенето на извънземен живот.  Според учените Оумуамуа може да е част от извънземна технология, която вече не функционира както трябва, което би обяснило необичайната му траектория.  “Оумуамуа има странна форма, няма нито една характеристика на комета или астероид и се движи през пространството по начин, който учените не очакват”, коментира Лоуб и добавя “Най-интересното е, че траекторията му подсказва за допълнително ускорение, освен притеглянето на Слънцето”.  За жалост учените успяха да наблюдават необичайния обект едва три дни преди Оумуамуа да напусне Слънчевата система.  ", "date": "2018.11.20", "title": "Извънземни ни проучват с космическа сонда, твърди учен от Харвард "}
{"url": "http://epicenter.bg/article/Aleksandar-Vuchich--Gruevski-premina-prez-Sarbiya-s-redovni-dokumenti--nie-ne-arestuvame-za-mertsedesi-/168611/7/0", "text": "Бившият македонски премиер Никола Груевски премина през територията на Сърбия с редовни документи. По това време срещу него нямаше издадена заповед за международно издирване. Това каза сръбският президент Александър Вучич в интервю за местната телевизия \"Хепи\", цитирана от БГНЕС и БНР. Според него \"истинският въпрос е как Груевски е напуснал Македония и дали по това време той е бил издирван, или не\".  \"На 11 ноември през нощта, между 1.00 и 2.00 часа, нямаме официална информация по този въпрос, лицето Никола Груевски влиза на територията на Албания. Там той се легитимира, заедно с още двама унгарци... След това влиза в Черна гора през граничния пункт \"Божай\", отново с редовни документи и с пасаван, който е издаден от унгарското посолство в Тирана\", каза още Вучич и поясни:  \"След това на 11 ноември влиза в Сърбия с редовна лична карта, придружаван от същите две лица. На 12 ноември в 5.11 часа лицето напуска Сърбия през граничния пункт \"Хоргош\" с пасаван № 100 501, издаден в Тирана, с лична карта и придружаван от двама души с дипломатически документи и дипломатическа кола. По това време срещу него няма никаква заповед за международно издирване. Дори на 13 ноември в 19.35 часа от бюрото на Интерпол в Скопие е издадена тази заповед. С една дума, ако бяхме спрели Груевски, това щеше да означава отвличане от наша страна\", подчерта Александър Вучич.  Освен вече произнесената присъда срещу Груевски по делото „Танк“ за закупуването на скъп служебен „Мерцедес“, бившият македонски премиер е обвиняван също така за корупция, злоупотреба с власт, изборни измами и незаконно подслушване.  Вучич заяви и още, че в Сърбия не осъждат и не арестуват политици за закупуване на скъпи мерцедеси.  \"Както Груевски, така и бившият сръбски президент Борис Тадич закупи брониран \"Мерцедес\", но нямаше никаква причина да бъде арестуван, защото не е извършил нищо противозаконно. Мерцедесът се използва от държавата\", каза още Вучич.  Сръбският президент заяви, че е разговарял с Никола Груевски по време на погрома на македонския парламент на 27-и април. Тогава той му се обадил от Виена с молба да призове за успокояване на ситуацията. След това са имали и разговори във връзка с Европейската народна партия.  Вучич каза, че в момента имал \"нормална комуникация\" с македонския премиер Зоран Заев.  ", "date": "2018.11.20", "title": "Александър Вучич: Груевски премина през Сърбия с редовни документи, ние не арестуваме за мерцедеси!"}
{"url": "http://epicenter.bg/article/Smyana-na-shestima-ministri-v-Rumaniya-sedmitsi-da-poeme-predsedatelstvoto-na-Saveta-na-ES/168612/7/0", "text": "В Румъния предприеха смяна на шестима министри седмици преди страната да поеме ротационното председателство на Съвета на ЕС, съобщават БТА и БНР. Това става по решение на ръководството на управляващата Социалдемократическа партия, водена от Ливиу Драгня. Премиерът Виорика Дънчила обясни промените с нуждата от „опитни хора“ за председателството.  С постовете си се разделят министрите на транспорта, икономиката и отбраната. Правосъдният запазва длъжността си въпреки критиките на Еврокомисията за съдебната реформа. Изгубва позициите си в партията един от видните критици на лидера Драгня - кметицата на Букурещ Габриела Фиря.    ", "date": "2018.11.20", "title": "Смяна на шестима министри в Румъния седмици преди да поеме председателството на Съвета на ЕС"}
{"url": "http://epicenter.bg/article/Andonis-Samaras--Dogovorat-za-imeto-e-zaplaha-za-badeshteto-na--quot-elinizma-quot--/168613/7/51", "text": "В политиката и националните въпроси няма място за „внезапна нетърпеливост“ и бързане да се затвори, който и да е проблем. Това казва бившият гръцки премиер от редиците на „Нова Демокрация“ Андонис Самарас в интервю за гръцко издание, препечатано на страниците на вестник „Нова Македония“, съобщава Агенция \"Фокус\".  \"Знаете ли какво означава за бъдещето на елинизма ние да признаем на скопяните нацията, идентичността и езика на \"македонците\"? Знаете ли колко други народи оставиха да минат десетилетия и никога не поставиха своя подпис под такава ипотека на тяхното национално съществуване? Искам да ви припомня, че за 45 години Западна Германия не призна Източна Германия, независимо, че я признаха много други страни – съюзници и противници. Мислите ли, че всички предходни премиери на Гърция, от Константинос Караманлис и Андреас Папандреу до мен, сме направили грешка, че никога не сме признали скопския иредентизъм? Картите, които все още са закачени в техните училища с „Голяма Македония“, която включва половин Гърция, виждали ли сте ги? А онзи, който ги е видял, спи спокойно?,“ каза Самарас в интервю за вестник „Параполитика“.  На коментар на журналиста, че поддръжниците на решението, американците и европейците, смятат, че то допринася за стабилността в по-широкия балкански регион, на което Самарас отговаря, че понякога има ситуации, в които не трябва да се съгласуваш с позициите на съюзниците.  \"Тук правят грешка. И не за първи път. Не само на Балканите. Искате ли да си спомним първоначалните им анализи за т.нар. „Арабска пролет“? И колко струва тя на тях самите и целия регион? Сега всеки признава тази тяхна грешка. Понякога се оказваш в ситуация да не се съгласуваш със своите съюзници. Но тук става дума за важен наш национален въпрос, в което те, може би, имат място да направят грешка, но ние – не\", коментира бившият гръцки премиер.  На въпроса какво би направил, ако САЩ и европейците му поставят ултиматум, той казва, че никога не би получил ултиматум, защото ултиматумите са за тези, \"за които знаят, че са готови да отстъпят\".  По отношение на това, доколко е вероятен сценария коалиционният партньор в гръцката коалиция Панос Каменос да свали правителството на премиера Алексис Ципрас заради гласуването на Договора от Преспа, Самарас отговаря лаконично, че това \"изобщо не е възможно\".  ", "date": "2018.11.20", "title": "Андонис Самарас: Договорът за името е заплаха за бъдещето на \"елинизма\" "}
{"url": "http://epicenter.bg/article/Putin-i-Erdogan-zavarshiha-ofitsialno-morskiya-uchastak-ot--Turski-potok-/168614/7/0", "text": " „Газпром“ завърши изграждането морския участък на газопровода \"Турски поток\". Президентите на Русия и Турция, Владимир Путин и Реджеп Тайип Ердоган взеха участие в церемонията по завършване на този етап, съобщи ТАСС. Путин даде команда за приключване на изграждането, след което ръководителят на \"Газпром\" Алексей Милер се разпореди на кораба \"Пионерски дух\" да спусне тръбата за газопровода със слагащата край връзка във водата. Газпром започна изграждането морския участък на газопровода \"Турски поток\" през май 2017 г. Тръбопроводът с дължина 930 км се простира по дъното на Черно море до брега на Турция.   Предстои да бъде изградена сухопътна транзитна връзка до границата на Турция със съседни страни с дължина 180 км. Русия и Турция ще добиват оборот от 100 милиарда долара годишно, заяви руският президент Владимир Путин. \"Изразявам своята благодарност на президента на Република Турция г-н Ердоган за политическата воля и мъжество, които показа\", каза още Путин. \"Защо? За това че в условията на нарастваща конкуренция без това такива проекти не се реализират!\" - добави Путин.   Руският президент сподели също, че разчита на съхранението на темповете на изграждане на „Турски поток“ и стартирането му по план до края на 2019 г. Турция е вторият по големина експортен пазар на „Газпром“ след Германия. Понастоящем руският газ се доставя до Турция чрез газопровода „Син поток“ и Трансбалканския коридор. През 2017 г. \"Газпром\" изнесе рекорден обем газ на турския пазар - 29 милиарда кубически метра (17,3% повече в сравнение с 2016 г.). Първата връзка на \"Турски поток\" е предназначена да снабдява вътрешния пазар на Турция, а втората - за страните от Южна и Югоизточна Европа.   Капацитетът на всяка линия е 15,75 милиарда кубически метра газ годишно. Първите доставки на газ са планирани за края на 2019 г. През май 2018 г. \"Газпром\" и турското правителство подписаха протокол за сухопътния участък на „Турски поток“. \"Газпром\" смята Гърция, Италия, България, Сърбия и Унгария за потенциални пазари. Руската компания оценява общия бюджет за изграждането на газопровода \"Турски поток\" на 7 милиарда евро. Руският президент Владимир Путин е убеден, че проектът за газопровод \"Турски поток\" не е насочен срещу никого, а демонстрира способността на държавите да защитават националните си интереси.  \"Този вид проекти и по-специално този проект не е насочен срещу интересите на когото и да било, проектът е чисто конструктивен\", заяви Путин. Според него проектът \"има за цел да развие отношенията между държавите, да създаде стабилни условия за икономическо развитие, да подобри благосъстоянието на двете държави на тази основа“. \"Пускането в експлоатация на „Турски поток“ със сигурност ще позволи на нашите страни да разширят сътрудничеството си в газовия сектор, ще бъде от голямо значение за икономическото развитие на Турция и целия черноморски регион и ще бъде важен фактор за гарантиране на европейската енергийна сигурност\", каза Путин. Той подчерта, че по време на изграждането са използвани най-новите технологични решения и най-модерното оборудване и се спазват най-строгите екологични стандарти и норми. Путин също припомни, че Русия и Турция успешно развиват енергийно сътрудничество от дълго време. По-специално, преди 13 години стартира \"Син поток\", който осъществява повече от половината от руските доставки на газ за турския пазар. Руският лидер подчерта, че Русия се е утвърдила като надежден доставчик на природен газ за Турция.   Турция разчита на първите доставки на газ през газопровода \"Турски поток\" през 2019 г. Това обяви турския президент Тайип Ердоган. \"Ние с нашите приятели от Руската положихме много усилия по отношение на осъществяването на този проект. Той има историческо значение за нашите отношения. Надяваме се, че през 2019 г. след всички необходими тестове ще бъдем готови за въвеждане в експлоатация на „Турски поток\" каза той. Ердоган отбеляза също така, че този проект \"отваря сериозни перспективи не само за Турция и нейния народ, но и за други страни\".   ", "date": "2018.11.20", "title": "Путин и Ердоган завършиха официално морския участък от „Турски поток“"}
{"url": "http://epicenter.bg/article/Smenyat-prestolonaslednika-na-Sauditska-Arabiya-sled-ubiystvoto-na-Hashogi/168621/7/0", "text": "Членовете на кралското семейство на Саудитска Арабия са категорично против принц Мохамед бин Салман да остане престолонаследник. Това съобщава агенция \"Ройтерс\", като се позовава на три източника от двора на саудитския крал.   Вместо него престолонаследник вероятно ще стане братът на крал Салман - принц Ахмед. Тази смяна вече е била подкрепена и от високопоставени лица във Вашингтон.   Смяната е наложителна не само заради сериозните съмнения за намесата на принц Мохамед в убийството на журналиста Джамал Хашоги в Истанбул, но и заради неговото желание страната да закупи оръжия не от САЩ, а от Русия, в това число зенитните комплекси С-400.   Франция планира санкции срещу Саудитска Арабия заради убийството на Хашоги, заяви френският външен министър Жан-Ив Льо Дриан. Франция действа съгласувано с Германия и \"ние много бързо ще вземем решение за известен брой санкции от наша страна\", каза Льо Дриан пред радио Юроп Едно.   Германия наложи вчера забрана за влизане в страната на 18 саудитски граждани, за които се предполага, че са свързани с убийството на Кашоги. Льо Дриан заяви, че \"цялата истина за случилото се на Хашоги трябва да бъде разкрита\".", "date": "2018.11.20", "title": "Сменят престолонаследника на Саудитска Арабия след убийството на Хашоги"}
{"url": "http://epicenter.bg/article/Italiya-konfiskuva-migrantskiya-korab--quot-Vodoley-quot--i-zamrazi-smetkite-na--quot-Doktori-bez-granitsi-quot--/168625/7/0", "text": "Италия нареди транспортния мигрантски кораб „Водолей“ (Aquarius) да бъде иззет за предполагаемо незаконно изхвърляне на токсични отпадъци в Средиземно море, заявиха във вторник от организацията „Доктори без граници“ (Medecins Sans Frontiere - MSF), предават AFP и Агенция \"Фокус\".  Следователите подозират, че плавателният съд, използван от MSF и друга организация за превозване на мигранти от Африка в Европа – SOS Mediterranee, който в момента е закотвен в марсилското пристанище, е пренесъл 24 тона потенциално токсични отпадъци, представяйки ги като обикновени отпадъци, съобщават италиански медии, цитирани от френската агенция.  Банковите сметки на MSF в Италия са блокирани от властите, заявиха още от неправителствената организация.  Прокурорите в сицилианския град Катания изследват дрехи на мигрантите, остатъци от храната им и санитарни отпадъци, които са предадени в италианските пристанища от „Водолей“ и Vos Prudence, друг кораб, използван от MSF миналата година.  Корабите са прехвърлили хиляди мигранти през Средиземно море, отбелязва „Франс прес“.  Агенцията припомня, че „Водолей“ е в Марсилия, откакто Манама отмени правото му да плава под нейното знаме по искане на правителството на Италия, което означава, че плавателният съд вече не може да излиза в открито море законно.  Международната организация по миграцията твърди, че около 15 хиляди мигранти са се удавили в централната част на Средиземно море от 2013 година насам. В този период на италианския бряг са разтоварени 600 хиляди мигранти, докато други европейски държави държат границите си затворени, отбелязва още френската агенция.  ", "date": "2018.11.20", "title": "Италия конфискува мигрантския кораб \"Водолей\" и замрази сметките на \"Доктори без граници\" "}
{"url": "http://epicenter.bg/article/Kosovo-ne-beshe-prieto-v-Interpol-/168628/7/0", "text": "С 68 гласа „за“, 51 „против“ и 16 „въздържал се“, Косово не успя да си осигури две трети от гласовете на страните-членки, за да се присъедини към Интерпол, съобщава държавната „Радио и телевизия Косово“ (RTK), цитирана от Агенция \"Фокус\".  След гласуването от страна на общото събрание на Международната организация за наказателно сътрудничество в Дубай във вторник третият опит на Косово да се присъедини към Интерпол беше неуспешен, отбелязва медията.  Интерпол, международната мрежа, свързваща полицейски сили в 190 държави, действа като платформа за сътрудничество и обмен на информация за трансгранични престъпления.  Косово поиска достъп до общата международна база данни за наказателни доказателства, налични за всички държави-членки, но не си осигури гласовете, които се изискват за влизане.  Гласуването се проведе в два кръга във вторник сутринта, като резултатът от първия кръг беше 76 гласа \"за\", 56 \"против\" и 22 \"въздържали се\", но във втория кръг броят на гласовете в полза на членството в Косово спадна до 68, като 51 гласуваха \"против\" и 16 „въздържал се“.  Прищина оттегли заявлението си за присъединяване към организацията преди заседанието на Общото събрание в Китай през 2017 г.  Миналата година премиерът Рамуш Харадинай обоснова с липсата на подкрепа оттеглянето на искането на страната.  Косово е кандидатствало два пъти по-рано за членство в Интерпол, веднъж през 2015 г. и през 2016 г., но и двата пъти неуспешно.  Срещата на Интерпол в Дубай получи международно внимание тази година в очакване на гласуването за нов председател на организацията.  Предишният - Менг Хонгуей, който беше на поста от ноември 2016 г. и трябваше да остане до 2020 г., изчезна през септември по време на посещение в Китай.  Според Ню Йорк Таймс, по-късно е открито, че Менг е бил тайно задържан от китайската полиция. Интерпол получи оставката му на 7 октомври.  Междувременно Москва остро осъди писмото на няколко американски сенатори с призив да не се допуска избирането на руския кандидат Александър Прокопчук на поста председател на Интерпол.  Това е нагледен пример за натиск и намеса в избори, заяви пред журналистите прессекретарят на руския президент Дмитрий Песков, цитиран от ТАСС.  По неговите думи, тези действия на американските депутати могат да бъдат оценени еднозначно като натиск. „Навярно, това е своеобразна намеса в избирателен процес, в избори на международна организация. А как по друг начин да бъде оценено? Ето това е нагледно проявление (на вмешателство)“, заяви представителят на Кремъл.  „Въпреки това, ще има избори и ние трябва да изчакаме резултатите“, добави Песков.  ", "date": "2018.11.20", "title": "Интерпол отказа да приеме Косово"}
{"url": "http://epicenter.bg/article/Gruevski-e-poluchil-politichesko-ubezhishte--tvardyat-ungarski-medii-/168631/7/0", "text": "Унгарски медии разкриват, че съответните органи вече са взели решение по искането за политическо убежище на бившия македонски премиер Никола Груевски, без да уточняват дали отговорът е позитивен, или негативен. Но оценките на всички средства за масова информация са, че Груевски е получил положителен отговор, предава скопското електронно издание „МКД“, цитирано от Агенция \"Фокус\".  Медиите коментират, че бързината, с която е взето решението, говори, че е повече от сигурно, че Груевски ще получи политическо убежище.  Изданието отбелязва, че във вторник Министерството на правосъдието на Македония е информирало, че искането за екстрадиция на бившия премиер е подготвено и може да се очаква то да бъде изпратено още същия ден до унгарските власти, без значение какво ще бъде решението им по молбата на Груевски.  Никола Груевски бе осъден на две години лишаване от свобода по делото „Тенк“ за закупуването на луксозен „Мерцедес“ от Министерството на вътрешните работи на Македония по времето, когато той беше премиер, като по същото производство тогавашният ресорен министър получи повече от шест години затвор. Това е само едно от общо петте дела, които образува македонската Специализирана прокуратура, в които фигурант е Никола Груевски.  След неколкократни искания на бившия премиер за отлагане на влизането му в изправителната институция в Шуто Оризари, които бяха отхвърлени от всички съдебни инстанции, на 13 ноември той пресича границата с Албания на неизвестно място и се явява в посолството на Унгария в Тирана, където подава молба за предоставяне на политическо убежище, на основание, че в родината му срещу него има политическо преследване.  От там Груевски се качва на автомобил, с който през Черна гора и Сърбия пристига в Будапеща, откъдето обяви местоположението си и разкри, че е поискал убежище.  Унгарските власти, включително премиерът Виктор Орбан и външният министър Петер Сиярто, заявиха, че молбата на бившия македонски премиер е чисто юридически, а не политически, въпрос и отказаха да коментират и сътрудничат.  В периода до вторник, 20 ноември, случаят около бившия македонски премиер беше съпътстван от множество спекулации за начина му на придвижване от Скопие до Будапеща и за това, дали той продължава да е в Унгария, или е заминал за Русия, Турция, Белиз, или друга дестинация.  ", "date": "2018.11.20", "title": "Груевски е получил политическо убежище, твърдят унгарски медии "}
{"url": "http://epicenter.bg/article/Ispaniya-shte-glasuva-protiv-sporazumenieto-za-Brekzit--ako-tekstat-za-Gibraltar-ne-bade-promenen-/168636/7/0", "text": "Испания няма да подкрепи проектоспоразумението между Лондон и ЕС за Брекзит, ако включеният текст за спорната британска територия Гибралтар не бъде променен, заяви днес испанският премиер Педро Санчес, цитиран от Ройтерс и БТА.  \"Към днешна дата, ако няма промени по отношение на Гибралтар, Испания няма да подкрепи споразумението за Брекзит\", каза Санчес по време на конференция в Мадрид, организирана от списание \"Икономист\".  Малкият полуостров в Южна Испания, който от 1713 г. е британска територия, е един от най-спорните въпроси в британско-испанските отношения. Испания отдавна предявява претенции върху него.  Испанският външен министър Жозеп Борел заяви вчера, че Мадрид иска в сделката за напускането на Великобритания да се казва ясно, че преговорите за отношенията между Лондон и съюза няма да се отнасят за Гибралтар.  Гибралтар трябва да напусне ЕС заедно с Великобритания през март, въпреки че 96 процента от населението му гласува за оставане в Евросъюза.  Миналата седмица Испания заяви, че приветства включването на протокол за Гибралтар в проекта за споразумение за Брекзит, но Борел каза вчера, че документът е предизвикал \"известно объркване\" по въпроса.  ", "date": "2018.11.20", "title": "Испания ще гласува против споразумението за Брекзит, ако текстът за Гибралтар не бъде променен "}
{"url": "http://epicenter.bg/article/Sergey-Lavrov--Ochakvame-novi-neadekvatni-deystviya-ot-Vashington-po-otnoshenie-na-Rusiya-/168644/7/97", "text": "Действията на САЩ говорят за това, че от Вашингтон може да се очакват нови неадекватни ходове по отношение на Русия, заяви във вторник министърът на външните работи на Русия Сергей Лавров на общо събрание на Руския съвет по международни работи, предават ТАСС и Агенция \"Фокус\".  „Американският естаблишмънт, живеещ с идеята за собствената си изключителност, продължава да назначава противници и съперници, най-вече сред държавите, провеждащи независима външна политика. При това на всички вече е ясно, че от Вашингтон е напълно възможно да се очакват нови неадекватни действия, включително и по руско направление, където всички ходове на президента (на САЩ Доналд) Тръмп за изграждане на устойчиви, нормални канали на взаимодействие с Москва по най-острите проблеми на съвременния свят се блокират от тези, които искат да продължат и развият заложения още при предишната администрация на Барак Обама разрушителен подход към отношенията с нашата страна“, подчерта руският външен министър.  „Оставаме с впечатление, че през последния четвърт век американците, а и някои други западни колеги, напълно забравиха основите на дипломацията и загубиха културата на диалог и консенсус. В резултат ставаме свидетели на опасна милитаризация на външнополитическата мисъл“, обърна внимание Лавров.  ", "date": "2018.11.20", "title": "Сергей Лавров: Очакваме нови неадекватни действия от Вашингтон по отношение на Русия "}
{"url": "http://epicenter.bg/article/Polsha-othvarli-pakta-za-migratsiyata-na-OON/168654/7/0", "text": "Полското правителство заяви, че ще се присъедини към все по-дългия списък със страни от Европейския съюз, които се оттеглят от пакта за миграцията на ООН, предаде агенция \"Ройтерс\".   Глобалният пакт за безопасна, организирана и законна миграция на ООН бе одобрен през юли от всички 193 членки на ООН с изключение на САЩ, които се отказаха от него миналата година. Той последва най-големия приток на мигранти в Европа от Втората световна война насам.   Миналата седмица Естония стана поредната страна, отказала се от пакта, след като това направиха Австралия, Австрия, България, Чехия, Унгария.   Миналата седмица председателят на Европейската комисия Жан-Клод Юнкер каза, че е достатъчно един или двама от членовете на Европейския съюз да напуснат пакта на ООН за миграцията, за да бъде отслабена позицията на ЕС като международен фактор.", "date": "2018.11.20", "title": "Полша отхвърли пакта за миграцията на ООН"}
{"url": "http://epicenter.bg/article/Facebook-i-Instagram-se-srinaha/168655/7/0", "text": "  Мнозина не могат изобщо да отворят социалната мрежа, а при други това става изключително бавно.   Не се отварят и бизнес страниците на потребителите.  Още не е ясна причината за случващото се.  ", "date": "2018.11.20", "title": "Facebook и Instagram се сринаха"}
{"url": "http://epicenter.bg/article/Nikola-Gruevski-vav-Feysbuk--Ungariya-mi-predostavi-ubezhishte--prodalzhavam-borbata-/168665/7/0", "text": "Бившият македонски премиер Никола Груевски обяви на своята страница във „Фейсбук“, че Унгария му е предоставила политическо убежище. Това, по неговите думи, се е случило, защото е жертва на политическо преследване в .Македония и също така, защото е получил информация, че в затвора ще бъде ликвидиран, предава Агенция \"Фокус\".  В изявлението си Груевски посочва още, че съдът и прокуратурата са се превърнали в инструмент за политически натиск и разправа над инакомислещите.  „Аз реших да се противопоставя на всичко това и с моите действия да изпратя този въпрос на по-високо ниво. Някой може да ме иска, или да не ме иска, да се съгласява, или да не се съгласява с мен, да смята, че водя добри или лоши политики, но не може да отрече, или да си затвори очите пред онова, което се случва в Македония в този период и което ще опиша“, пише бившият македонският премиер.  Той казва още, че е решил да не изпълнява желанието на СДСМ (Социалдемократическия съюз на Македония) да седи в затвора, докато те „разпродават държавата“. Груевски пише, че продължава борбата за македонската кауза.  „Аз не избягах от правосъдието, а, използвайки други методи, регулирани от международното право, продължавам да търся справедливост за мен и всички други жертви на политическо преследване в Македония“, обяснява още Груевски.  Почетният председател на ВМРО-ДПМНЕ посочва също, че Македония трябва да стане членка на НАТО и Европейския съюз, но „не трябва да позволява под прикритието на тази цел, настоящата недемократична власт да се разправя с политически опоненти и да им организира съдебни дела и хвърляне в затвора, за да може безпрепятствено да извършва престъпления, корупция и разпродажба на държавните и националните интереси“.  Агенция „Фокус“ припомня:  Никола Груевски бе осъден на две години лишаване от свобода по делото „Танк“ за закупуването на луксозен „Мерцедес“ от Министерството на вътрешните работи на Македония по времето, когато той беше премиер, като по същото производство тогавашният ресорен министър получи повече от шест години затвор. Това е само едно от общо петте дела, които образува македонската Специализирана прокуратура, в които фигурант е Никола Груевски.  След неколкократни искания на бившия премиер за отлагане на влизането му в изправителната институция в Шуто Оризари, които бяха отхвърлени от всички съдебни инстанции, на 13 ноември той пресича границата с Албания на неизвестно място и се явява в посолството на Унгария в Тирана, където подава молба за предоставяне на политическо убежище, на основание, че в родината му срещу него има политическо преследване.  От там Груевски се качва на автомобил, с който през Черна гора и Сърбия пристига в Будапеща, откъдето обяви местоположението си и разкри, че е поискал убежище.  Унгарските власти, включително премиерът Виктор Орбан и външният министър Петер Сиярто, заявиха, че молбата на бившия македонски премиер е чисто юридически, а не политически, въпрос и отказаха да коментират и сътрудничат.  В периода до вторник, 20 ноември, случаят около бившия македонски премиер беше съпътстван от множество спекулации за начина му на придвижване от Скопие до Будапеща и за това, дали той продължава да е в Унгария, или е заминал за Русия, Турция, Белиз, или друга дестинация.  ", "date": "2018.11.20", "title": "Никола Груевски във Фейсбук: Унгария ми предостави убежище, продължавам борбата "}
{"url": "http://epicenter.bg/article/Rusko-kitayskoto-satrudnichestvo---efekten-trik--tselyasht-da-splashi-sasedite-na-Rusiya/168618/11/33", "text": "Русия и Китай се опитват да отслабят влиянието на Запада. За целта двете страни разширяват своето сътрудничество в редица области, включително военната. Познавачите на международните отношения сравняват „връзката“ между Москва и Пекин с „тромав роман“, който има тактически краткосрочни цели, но не и дългосрочно бъдеще, написа вестник „Вашингтон пост“. Причините са геополитически.   Инициативата на президента Си Цзинпин „Един пояс, един път“, която фактически възражда стария Път на коприната, ще изтласка Русия от редица региони, които само до преди няколко десетилетия Кремъл е смятал за своя територия. И това ще засегне не само Средна Азия и Балканите, където китайските капитали навлизат стремително, под заплаха е собствено руският Далечен Изток, където населението намалява, а китайските мигранти и компании заемат все повече освободени ниши.   Икономическата преориентация на тези региони към Поднебесната ще има като последица увеличаването на политическата тежест на Пекин. Не е изключено, част от държавите, които изпаднат в най-силна зависимост, а сред тях са едни от най-близките съседи на Русия, като Киргизия, Таджикистан и Монголия да приемат в бъдеще и китайско военно присъствие. А това едва ли трябва да радва политическия елит в Москва, защото то ще бъде разположено срещу най-уязвимите от военна, социална и икономическа гледна точка руски региони, а не, както се надяват в Кремъл, срещу омразния Запад.   В този контекст водещи анализатори приемат руско-китайското сътрудничество като ефектен трик, имащ за цел да сплаши съседите на Русия. Най-силната показна демонстрация беше неотдавнашното съвместно военно учение „Восток-2018“, което се проведе в края на месец септември тази година. В него взеха участие около 300 000 руски военни и хиляди единици бойна техника – кораби, танкове и самолети. В учението се включиха около 3000 китайски военни, а съвместната операция се представя като една от най-мащабните военни игри от 1981 г. насам.   Името на военното учение „Восток“, което означава „Изток“, кореспондира с действителната цел на съвместната операция, а именно изпращането на предупредително послание в срещуположната посока - „Запад“. Москва се опитва да представи пред света обединената руско-китайска позиция, насочена срещу страните-членки на НАТО. Но демонстрираното сближаване между двете Велики сили влиза в противоречие с конкуриращите им се интереси в редица области, включително икономически. В същото време не е тайна, че Русия е крайно подозрителна към всеки външен субект, сред които без съмнение е и Китай. Нещо повече руснаците са дълбоко убедени, че истинските намерения на Пекин са изцяло егоистични и са насочени към подчиняването и разграбването на руската държава в средносрочен план.   Друг аспект на руско-китайското сътрудничество, което поражда съмнения по отношение на искреността му е въпросът: защо Кремъл би се доверил на Китай, споделяйки военния си опит и достижения. Примерите са пред очите ни както от най-новата история, така и от малко по-далечната. Тук си струва да бъде припомнено, че Русия в края на 90-те години и началото на новото хилядолетие доставяше на Китай най-съвременните се оръжейни системи – бойни самолети и ПВО.   Но изведнъж това сътрудничество пресъхна. Просто Пекин започна да копира и сам да произвежда руската бойна техника, но вече като китайска и едновременно с това да конкурира Русия на международните пазари в трети страни. Печалният опит с руските доставки на бойна техника, които донесоха валутни постъпления в руската хазна в един много труден за нея момент, могат да се повторят и при съвместните тренировки на армиите не двете страни. Отново имаме историческия пример.   Сключването на Версайските договори, поставили точката в Първата световна война, 100 години от края на която отбелязахме тези дни, даде възможност на германските офицери да посещават Съветския съюз и активно да участват в развитието на съветското военно дело. Вероятно същите германски офицери няколко години по-късно осъществиха нацистката военна кампания срещу Русия, нанесла непоправими вреди на руския народ. Неясната природа на сътрудничеството между Русия и Китай и демонстративният характер на сближаването им създава напрежение в чувствителния политически климат в региона. Ако действията на Кремъл целят изпращането на предупреждение към съседните държави, несъгласни с неговата политика и към страните-членки на НАТО, то те създават риск за милиони цивилни граждани, които без значение дали харесват или не руската политика, ще се окажат невинни жертви на стремежа за оказване на влияние в региона.   В НАТО възприемат „Восток-2018“ като поредната демонстрация, че Русия е концентрирана върху „тренирането на конфликт от голям мащаб“. По думите на заместник-ръководителя на пресслужбата на алианса Пиер Казале, тези учения се вписват в шаблона, който НАТО наблюдава вече няколко години.   А именно: Русия „значително увеличава отбранителния си бюджет и военно присъствие“ както в Балтийско, така и в Черно и Средиземно море. „Нещо повече, Русия показа готовност да използва военна сила против своите съседи, например Украйна и Грузия“, добави пред „Дойче Веле“ представителят на алианса. Чрез действия като военното учение „Восток-2018“ се демонстрира желанието на Москва да поддържа ниво на напрежение в регион със сложни междудържавни отношения и деликатен баланс на силите, предупреждават експертите.  ", "date": "2018.11.20", "title": "Руско-китайското сътрудничество – ефектен трик, целящ да сплаши съседите на Русия"}
{"url": "http://epicenter.bg/article/Kancho-Stoychev--Nyama-protesti--ima-bunt-sreshtu-vlastta-/168617/11/0", "text": "     - Трябва да можем да правим ясно разграничение между две неща – протест и бунт. Протестът е онази активност, която има съвършено ясни искания. Те са обикновено едно, две три, много компактни малки, конкретна и ясна цел и обикновено протестът не цели смяна на властта, а цели разрешаването на даден проблем. Това, което наблюдаваме след протеста на майките, това са бунтове. Бунтът се характеризира със спонтанност, недостатъчна организираност, по-висока доза радикалност, неизяснено и неизбистрени искания. Затова той почти винаги е бунт срещу всичко и срещу всички, каквото наблюдаваме и се радикализира от само себе си. И обикновено бунтът винаги е свързан с пряка претенция за сваляне на властта. Нормалната логика на развитието на бунтовете обикновено те изкристализират, избистрят се и прерастват след това в протест, т.е. оформят се конкретни искания. В момента, в който се оформят конкретни искания, обикновено бунтовете се масовизират.     - Да, ние сме в зародиша, поради спонтанният характер на случващото се. Сега, естествено ще се намерят говорители, не бих искал да ги определям, които ще обясняват как става дума не за бунт, а за метеж, за някакъв заговор, за не знам си какви такива неща. Твърде рано е да говорим за профил. В над 20 точки в големи градове на страната избухнаха спонтанни бунтове с радикални искания – смяна на системата и това не може да бъде подценено. Причините за всичко това са множество, но ако трябва да ги обобщя по някакъв начин, на първо място става дума за арогантността на това управление. И тази арогантност не е от една, две и три години, а от 10 години. Става дума за драстично разминаване между дневния ред на това управление и дневния ред на хората. Арогантността се изразява и в постоянно биене в гърдите за някакви успехи, говорим за някаква стабилност, при положение че става дума за пълен застой и за отдалечаване на България, която и без това е последна в последните 10 г. по доходи, но тези доходи ние се отдалечаваме от европейския стандарт. Освен това става дума за бунт срещу клиентализъм, срещу лобизъм, срещу монополизъм. Монополите в страната са десетина, за тях говорим от 10 г., а всеки един от тези монополи бъркат в нашия джоб 10 лв. всеки месец, т.е. всеки един от нас се разделя заради монополите със 100 лв. 100 лв. в семейния бюджет не са малко пари. И нищо не се прави. Напротив, задълбочава се ситуацията. И освен това имаме много задълбочен процес на сливане на една партия с държавата. Което е срамен рецидив в миналото в по-грозна форма, тъй като е в по-лицемерна форма облечен.     - За ГЕРБ става дума, ГЕРБ се слива с държавата. Няма нормален човек, който да ви каже нещо друго. Предполагам че и вие го мислите. След което става дума вече и за начина на упражняване на властта. Управление означава служба в интерес на хората. Ние не наблюдаваме в последните 10 г. такова нещо в страната, страната няма управление. Има властване. Властването е корено различно от управлението. То изисква своето изкуство. Властването се свежда до взимане на властта. Техники за взимане на властта и техники за удържане на властта. И в интерес на истината тези, които сега притежават властта и от 10 г. притежават, наистина имат феноменални способности за власт, т.е. техника да взимат и да удържат властта. Те нямат никаква способност да управляват. Именно затова са бунтовете, именно затова България не просто на последно място, а става все повече се отдалечава от нормалното. Даже аз тук не говоря за богатство, не говоря за някакви норми, ние се отдалечаваме от нормалното.     - Не можем да тръгнем от оставката. Трябва да тръгнем от запъването. Тази оставка не беше искрена, тя най-вероятно беше провокирана от още един член на неговата партия, който наговори още по-големи простотии. Тя е забавена тази оставка. В момента, в който една оставка, радикално поискана от обществото, се забави, няма страна в света, която да не следва същия, един и същи модел. Тогава се поиска оставката на цялото правителство. Това беше най-голямата грешка, която властта допусна и Борисов, който по принцип има голям нюх за такива работи и винаги е успявал с нюха си да вземе верния курс, пропусна този момент, именно заслепен от идеята, че трябва да си изкара мандата. Това вече е невъзможно. То тогава беше вече невъзможно, а сега още повече е невъзможно. Не е истина, че не е могло да бъде махнат Валери Симеонов. Напротив, Борисов трябваше да го махне. Да, това щеше да доведе до някакво сътресение в мнозинството, но той нямаше да загуби мнозинството в парламента, защото знаем, че има хора в парламента, които щяха да заместят няколкото души, които биха евентуално прекратили подкрепата на правителството. И тогава Борисов щеше да излезе с авансов ход пред събитията и щеше да стабилизира ситуацията. В политиката, ако изостанеш, ако не успееш да вземеш авансовия ход, обикновено плащаш скъпа цена.     - Това е втори сюжет, който се наслагва на първия сюжет – сюжетът първо протести, после бунтове. Това е съвсем друг сюжет. Това е сюжет вътре в „Обединени патриоти“, които се оказват разединени. Него тепърва ще гледаме в близките седмици, защото много интересно ще бъде подалият оставка Валери Симеонов и завърнал се на депутатската пейка, той всъщност става подчинен на ръководителя на групата, който е Волен Сидеров. Нали разбирате пред какви сценки ще се изправим. Така че това е съвсем друг сюжет и аз не вярвам от тази ситуация да успеят Патриотите да се измъкнат. Впрочем, те вече загубиха набраната инерция. Те направиха някои нелоши стъпки, нелоши ходове, добиха една немалка популярност, но много бързо изразходваха този кредит, който са получили от хората, които ги подкрепят.     - Предстои във всички случаи напрегнат край на годината и вероятността за предсрочни избори нараства с всеки изминал ден. На мен лично ми се струва наивно да си мислим, че ето сега изведнъж ще се успокоят нещата, защото не мога да видя причината, поради която да се успокоят. Твърде много тенджерата с общественото недоволство, капакът й беше задържан. Знаем, че винаги това води до избухване. Виждаме, че избухването започна и множество анализатори, говорихме и през всичките тези месеци след европредседателството, да – имаше една пауза в политиката в България европредседателството. Мина прилично, политическите партии не се изпокараха, все пак демонстрирахме някаква степен на нормалност, но всички знаехме, че след като мине европредседателството, трябват бързи и радикални реформи. Управляващите легнаха на друга кълка. Те легнаха на кълката на феноменалното европредседателство. Тръгнаха да управляват световните дела, да посещават световни лидери. А страната, всички знаем в какво състояние е. България никога не е била последна в Европа, никога. България е трайно последна в Европа с увеличаваща се дистанция. И освен това България не само се отдалечава в материално отношение от Европа, което иди-дойди до някъде е разбираемо по редица причини. Ние се отдалечаваме от нормалното управление и служба в интерес на хората.     - Дебатът е необходим. Това е звучен шамар. Президентът Радев офицерски удря звучен шамар. Той казва – \"Аз няма какво да се виждам с теб. Ние няма с теб какво да се пазарим и да пазаруваме един от друг“. Ако искате да споделите как страната да се развива по-добре и как да се преборим с корупцията, сте добре дошли. И всеки политически лидер е добре дошъл. Но нещо да се събираме, нещо да си оправяме отношенията, извън светлината на прожекторите, нищо такова няма да се случи. И Радев ще бъде абсолютно твърд и непреклонен в тази си позиция. Впрочем той печели общественото уважение с тази си позиция. Това е една принципна позиция. Той няма власт по конституция. Неговата единствена власт е да бъде морален стожер и мисля че точно това прави и затова хората го уважават.     - За да знаем кой е най-желаният сценарий трябва да сме много прецизни в диагнозата, да знаем какво се случва. Тогава можем да мислим за сценарий. Според мен диагнозата е, че настоящото управление, тази коалиция, тази формула на властта, този начин на упражняване на властта, загубиха своята легитимност. Стомната е счупена на много парчета. Сега, оттук нататък има два варианта. Да се лепи стомната. Знаем приказката за залепената стомна. Това до здрава стомна няма да доведе. И ако всички се обединим около едно подобно разсъждение, то тогава най-нормално е да се отправим към изборите. Точно в този момент обаче ни казват, че изборите са най-страшното нещо. Че това е най-голямата трагедия, която може да се случи. Вижте, това е смехотворно. Това е да се представя, винаги го казвам, бременността като болест. Бременността не е болест, а е раждане. В демокрацията изборите са най-нормалния изход от подобни ситуации. Да, добре би било всяка коалиция или партия да си изкарва мандата, стига да управлява успешно. Иначе избори. Сега, какво че ще имаме вместо на четири години веднъж избори, ще имаме два пъти? Даже два пъти в една и съща година? Каквото покаже народът! След като няма кой да управлява по начина, по който избирателят да бъде удовлетворен, то изборите са решението. И моят съвет към управляващите е да се замислят по този въпрос, час по-скоро да се ориентират към избори, за да се постигне една нова легитимност, независимо кой какво ще каже. Народът ще видим какво ще каже, дали ще се получи същото. В историята никога не се получава същото. Не е истина, че настоящото управление „Борисов 3“ е същото като „Борисов 2“. Съвършено не е истина. Ние виждаме, че трите мандата на Борисов са съвършено различни като мандати и като подкрепа в парламента. В първия мандат имахме едва ли не над 100, доколкото си спомням над 100 и кусур депутатски места, беше почти абсолютно мнозинство, докато сега виждаме 90 депутатски места.     - Ако беше само тези две години управление, действително трудно би могло да се отправи упрек към управляващите, защото за 2 г. едва ли кой знае колко радикално нещо може да се случи, но когато 10 г. не се провеждат реформи, когато 10 г. обществените пари се харчат по един, най-меко казано неефективен начин, образно казано изсипване на ресурс огромен в пробити каци, в пробити бъчви, а това са всички наши системи – и социални, и здравеопазване, и образование, особено сигурността. Т.е. управление само чрез наливане на пари, а без реформи, води до това, което виждаме. Всички анализатори го предсказваха и го казват – не може така да се управлява, това не е начинът. Особено в началото на един трети мандат, този мандат трябваше да тръгне, не да се концентрира върху европредседателството - да, то е важно, но то е техническа подробност. Трябваше да се концентрира върху реформите - моментално в дълбоки реформи, да – те са болезнени, но те трябва да бъдат извършени. И колкото по ги забавяме, толкова по-скъпо ще платим.     - По-скоро виждаме в момента проблеми в нашите националистически формации, в тяхното единство. Колкото до общата тенденция, която се наблюдава в Европа - за ръст на национализма, то България не прави изключение от тази обща тенденция. Тази обща тенденция е многолика. Тя съдържа много рискове, тя съдържа и много възможности. Зависи в каква посока ще тръгне, защото един национализъм може да се развие към цивилизован патриотизъм, а може да избуи и в посока фашизъм. Така че ситуацията е многоваринтна, не е едновариантна. ", "date": "2018.11.20", "title": "Стойчев: Има бунт срещу властта! Най-голямата грешка на Борисов бе, че не махна Симеонов навреме"}
{"url": "http://epicenter.bg/article/US-izdanie--Amerika-ne-mozhe-da-vodi-i-specheli-ednovremenno-dve-voyni---sreshtu-Rusiya-i-Kitay/168630/11/33", "text": "Американското издание The National Interest излага основните тезиси в доклада на Конгреса на САЩ за заплахите от страната, произтичащи от Русия и Китай.    Това мрачно предупреждение за „криза в националната сигурност“ на САЩ изпъква на страниците на изследването, проведено от независима Комисия за стратегията за националната отбрана.   В текста се съдържа и прогноза за сериозните последици за американската сигурност, които ще бъдат неизбежни, ако не бъдат предприети спешни стъпки за отслабването на военната мощ на Америка.  В доклада се твърди, че   „с много по-голям мащаба от времето на прекратяване на Студената война“. Регионалните сили като Северна Корея могат самостоятелно да оказват дестабилизиращо въздействие върху американските съюзници, но държави като нея са най-опасни в ролята на стратегически протежета и кукли на американските опоненти сред големите сили.  Авторите на доклада предупреждават, че  , в условията на които Америка ще бъде в много по-трудна позиция заради ирационалното разпределение на военните ресурси. Евентуална война с Русия или Китай ще унищожи американския възпиращ потенциал, а други враждебни сили ще имат мощен стимул да се възползват от слабостта на САЩ и да започнат срещу тях ако не традиционна, то поне хибридна война.  Засега САЩ все още запазват минимално предимство във военната мощ, но авторите на доклада отбелязват, че   И там Русия и Китай имат по-сериозен иновационен потенциал, който включва всичко, „започвайки с кибервойна, дипломация, включваща икономическата принуда, и се стигне до медийни манипулации, кибератаки и използването на паравоенни куклени формации\".  В доклада се подчертава, че   Днес е много по-лесно да се разпространяват модерни оръжия по целия свят – дори такива за масово унищожение или балистични ракети. Понастоящем техническото превъзходство на САЩ също е подложено на атака. Те изостават от Китай, а вероятно и от Русия, в разработването на свръхзвукови системи, в изпитанията на ядрените оръжия.   и „решенията, взети от двете водещи партии\", се казва в доклада. Освен това авторите подчертават, че са необходими не само допълнителни средства, но и по-ефикасното им използване в онези области, които са от най-голямо значение за сигурността. По-конкретно, докладът очертава дългосрочен инвестиционен план за модернизиране на застаряващия ядрен арсенал на САЩ, така че той поне да поддържа темпо и, ако е възможно, да надмине руските и китайските иновации.   Това е от изключителна важност не само за победа на война на два фронта, но и за сдържането и предотвратяване на войни с армии, способни да нанесат неприемливи щети на враждебните сили, намесващи се в евентуален мащабен конфликт на САЩ с Русия или Китай.   „Цената на невъзможността за разрешаване на кризата в американската сфера на националната отбрана и национална сигурност не може да се измерва с абстрактни понятия като \"международната стабилност\" и \"световен ред\". Те ще бъдат измерени с изгубения живот на американците, с изгубеното американско богатство и благосъстояние, както и отслабването на американската сигурност\".   ", "date": "2018.11.20", "title": "US издание: Америка не може да води и спечели едновременно две войни - срещу Русия и Китай"}
{"url": "http://epicenter.bg/article/Malina-Krumova--Horata-vinagi-shte-iskat-po-dobri-patishta--no-tryabva-i-da-spazvat-pravilata-/168633/11/0", "text": "Жертвите         ?  - Наистина, безопасността зависи от взаимодействието точно на тези три фактора: водачът - автомобилът и състоянието му или по-точно с какви системи за безопасност е оборудван той, и състоянието на пътищата. В този смисъл е доста трудно да се определи кой от тези компоненти е най-важен, най-ключов или съдържа в себе си най-голямата причина за нарастващия брой пътно-транспортни произшествия и съответно за високия брой жертви и пострадали на пътя.  Ключово за всички нас като участници в процеса на движение е да поемем собствената си отговорност да спазваме правилата. Това е най-важният фактор, защото дори при един прекрасен път с един прекрасен автомобил, ако при едни лоши климатични условия, ние караме с несъобразена скорост, това може да доведе до пътно-транспортно произшествие.    - Разбира се, не по-малко важни фактори са дизайнът на системата - по какъв начин е разработен пътят, как е проектиран, дали е подпомагащ участниците в движението, или създава предпоставки за дефицити на безопасност. Ключова е сигнализацията на пътя, ключови са знаците, които са поставени – както указателни, така и ограничителни.  Ще ви дам прост пример - ако видите в последния момент указанието на табелата и рязко набиете спирачки, вие ставате предпоставка за настъпване на ПТП. Така че най-важното нещо, което трябва да променим в съзнанието си, е да осъзнаем, че безопасността на движението по пътищата е комплекс от фактори и взаимодействието между тях, а не зависи единствено и само от един от тези фактори.  Много често, когато търсим причините за ПТП, ние търсим вина в само един от факторите - търсим да обвиним само пътя, или само неизправността на автомобила, или невниманието на водача. Но много рядко в реалния живот, причината е само една. Затова тя трябва да се търси във взаимодействието между различните елементи, които оказват влияние върху безопасността на движението по пътищата.    - Ако погледнем статистиката, най-малко пътно-транспортни произшествия стават на магистрали. Колкото по-хубав е един път, толкова по-безопасно е движението по него. Колкото по-нов е един път и е съобразен с новите технологии, толкова по-безопасно е движението по него. Самата статистика показва, че откакто магистрала „Тракия” е построена, концентрацията на пътно-транспортни произшествия, например на Карнобат и на Петолъчката, с които бяхме свикнали в предходните години, силно са намалени. Защо? Защото трафикът е изнесен на магистралата.  По дизайн на магистралата има няколко основни фактора, които намаляват пътно-транспортните произшествия. На първо място, това е разделението на движението. Със срещуположното движение шансът за челен удар между две коли се свежда до минимум, а това обикновено са най-смъртоносните катастрофи. Не казвам, че такива няма и това всъщност е проблемът на магистралите. Поради високата скорост, ако на магистрала настъпи пътно-транспортно произшествие, то ще е с доста пострадали. Но трябва да осъзнаем, че факторът никога не е едностранчив, нещата трябва да се разглеждат по-комплексно и по-детайлно.  -  - Проблемът настъпва, когато няма добра организация на движението в комбинация с недобро състояние на пътя. Разбира се, отново ще се върна на фактора, че всеки от нас като един отговорен водач в зависимост от способностите, уменията, състоянието си в момента и състоянието на автомобила си, трябва да съобрази скоростта си с физическата среда, която го заобикаля, което ние много често не правим. Защо не сме доволни от пътищата, е един философски въпрос, над който може да разсъждаваме дълго време...  -    - Разбира се, искаме пътищата да бъдат все по-добри и по-добри, за да се намали времето за движение и да стигаме по бързо от т. А до т. Б. Разбира се, колкото са по-добри условията, толкова повече ще искаме и ние. Така че реално погледнато, аз не очаквам подобряването на пътно-транспортната система в България да се намали недоволството, просто ще стане по-взискателно. Но това не означава непременно, че има някакъв съществен проблем в самите магистрали.    - Има различни причини. Не съм инженер и ще ми е трудно да отговаря за конкретните причини, при които са настъпили такива фактори. Някои от магистралите са строени във време, когато климатът в България е бил доста по-различен - говорим за асфалт, за продукти и материали, които са податливи на температурни въздействия, а в комбинация с натоварвания, е напълно възможно получаването на такива изменения. Това се случва нерядко и на големи територии в урбанизирани кръстовища с тежък трафик. Това са износвания на повърхностния слой на пътната настилка. Оттам нататък всичко е въпрос на оценка за конкретната ситуация. Все пак нека да не правим такива генерални заключения. Да, има и участъци, които поради факта, че са строени по-рано, отговаряли са на различни технически правила и норми или поради факта, че са по-натоварени и не са изчислени за трафика, които в момента понасят, може да се нагънат. Това изисква реконструкция.    - Вие отново говорите конкретно за пътищата, ако обаче говорим за пътната безопасност като цялостен и всеобхватен проблем – това е въпрос, който трябва да разглеждаме системно холистично. Ако говорим за пътната безопасност, то проблемът е, че има страшно много нормативни документи. Имаме Закон за движение по пътищата, който често е променян, имаме Закон за пътищата, които също нерядко е променян, включително и напоследък две нови наредби бяха въведени в него. Има изключително много наредби за прилагането на тези два закона. И в един момент се получава конфликт в някоя на разпоредбите на тези закони, правна неяснота или правни пропуски в уредбата, която регулира взаимоотношенията и обществените отношения по отношение на това кой за какво отговаря, кой какво трябва да прави, за да се гарантира минимизиране на броя на пътно-транспортни произшествия. Или по-скоро целта е не толкова да се намали броят на пътно-транспортни произшествия, а да се намалят жертвите и пострадалите при пътно-транспортни произшествия. Така че нормативната уредба има нужда цялостен преглед, а не от подмяна на парче. В момента за мен ще бъде изключително претенциозно да кажа каква точно промяна е необходима. Със сигурност е необходима цялостна промяна, системен преглед на цялата нормативна уредба, за да се елиминират тези пропуски в нея и противоречията между различните документи.  - На пъро място, да. Трябва да е ясна отговорността. Специално за случая на пътя до Своге проблемът е, че части от републиканската пътна мрежа преминават през населени места. На тези места има споделена отговорност по отношение на поддържането на елементи от пътя и ограничителните системи между общината и АПИ като собственик на пътя. Това е въпрос, който трябва да се изясни. Тук става дума за пари. Кой трябва да бъде отговорен за тази поддръжка – дали собственикът на пътя или не, признавам, че има известни дефицити, които трябва да бъдат отстранени, за да се гарантира, че няма да има прехвърляне на отговорност. Точно в тази светлина, идентифицирайки подобни казуси на прехвърляне на отговорност, е взето и решението за създаване на Държавната агенция за пътна безопасност, тъй като има много институции, отговарящи за различни елементи: Изпълнителна агенция автомобилна администрация отговаря за изпитване, подготовка, лицензиране на водачите, за лицензиране на специални и товарни превози, МВР отговаря за контрола и спазване на Закона за движение по пътищата, АПИ отговаря за поддръжка на пътя, за изграждане на нови пътища, за реконструкция и ремонт, за сигнализация, Общините от своя страна отговарят за пътищата, които са тяхна собственост. Тоест, имаме много голям брой от институции и на централно, и на местно ниво, отговарящи за един или друг елемент.    - Да! Подчертавам - ако искаме да постигнем нещо и наистина да намалим жертвите от пътно-транспортни произшествия, ние трябва да мислим комплексно. Този подход е труден за осъществяване в рамките на съществуващата конституционална рамка, тъй като всяка институция съществува в рамките на собствените си функции и правомощия. И тук идва ролята на Държавната агенция, която да извършва системен анализ и да има цялостен надведомствен подход, за да може да каже на всяко ведомство кой е собственик на даден път и кой носи отговорност за него. Например, да каже на общината: Оправи си еди-какво си или да каже на Агенция автомобилна администрация, че този конкретен превозвач не е спазил правилата. Това е смисълът на Държавната агенция за пътна безопасност.    - Правомощията са в няколко посоки. Основната задача е да се синхронизират данните, да се съберат и анализират обективно, извън функционалното желание на ведомствата, които боравят или ще боравят с тези данни, за да има ясна картинка, която да дава информационна основа каква трябва да е политиката, какви са показателите и целите, както и методите и действията, които трябва да се предприемат. Вторият компонент на функциите на Агенцията ще бъде по отношение на проследяване на действията на тези органи – дали ги извършват и какъв е ефектът, за да може да се направи адекватен мониторинг и оценка дали действията, които сме предприели във връзка с пътната безопасност, са постигнали ефект или можем на друго място да фокусираме усилията си. В момента това липсва. Няма го този анализ, който да насочи усилията на цялата държавна машина в проблемните места, където би имало най-голям ефект. Третият компонент, който аз смятам за не по-малко важен, е информационният, защото за пътната безопасност е важно всеки от нас да осъзнае своята отговорност и да осъзнае, че е участник в движението. Тоест от една страна сме повлияни от това какво се случва на пътя, а от друга страна ние влияем на това какво се случва на пътя. Този ангажимент на обществото трябва да бъде координиран с действията на държавните институции и да се работи в посока на повишаване на познанията на хората, защото законът и правилата се менят, технологиите и пътищата – също. Това изисква ние да сме постоянно информирани, затова и такива инициативи като тази, която вие в Епицентър.бг започвате, са изключително похвални. Често се сещаме за пътната безопасност, когато се случи нещо ужасяващо, а трябва да се сещаме за нея постоянно. Специалистите на Запад казват, че пътната безопасност започва от първия дъх на човек, защото оттогава той трябва да бъде сложен в столче, а не на седалката с колана, затова разглеждам тази информационно-познавателна функция на новата Агенция като изключително важна за постигане на реални резултати.    - Наказателни функции се създават със закон. При разглеждането на законодателството, както казах предстои да се направи цялостен преглед и ако се установи, че е възможно и наложително да има наказателни функции като принудителни административни мерки, например, такива могат да бъдат записани. Но на този етап Агенцията като второстепенен изпълнител няма как да наказва други държавни органи.    - Получавам много коментари, предложения и забележки от ведомствата, от МВР, от колеги как да се подобрят нещата. Макар че все още не сме стартирали официалната процедура за междуведомствено съгласуване. Има разбиране защо е необходим подобен орган. Оттам нататък самият орган трябва да намери мястото и да докаже реално ползата си в цялата институционална рамка.    - По-скоро бих го разгледала като център за компетентност. Работим в европейски контекст, където един от основните акценти е развитие и икономика, базирана на знанието. Това е нашата цел – център за компетентност, където да се концентрира експертиза, съвместно с експертизата в академичните среди, в гражданския сектор и бизнеса, на чиято база наистина да се формулира политика, защото политиката може да бъде успешна само когато има научна основа. А именно тя често липсва по отношение на такъв комплексен проблем като пътната безопасност.  Хубаво е, че академичните среди проявяват голям интерес по отношение на работата на тази бъдеща агенция, много от тях вече са заявили интерес за работа по посока сътрудничество, самите научни общности да създават научно-изследователски проекти, така че не бих казала омбудсман, а център за компетентност, който да разпространява познания към всеки държавен орган, към местни власти, ако щете, и към участниците в движението и обратно да връща към гражданското общество и бизнеса. Проблемите наистина са много и комплексни, но всеки разсъждава в рамките на собствените си параметри и собствената си гледна точка. Ние трябва да направим нещо, което да ни извади от собствената ни куличка и да ни даде общия поглед, за да постигнем наистина реални резултати. ", "date": "2018.11.20", "title": "Малина Крумова: Хората винаги ще искат по-добри пътища, но трябва и да спазват правилата "}
{"url": "http://epicenter.bg/article/Smeniha-izpalnitelniya-direktor-na--quot-AETs-Kozloduy-quot--/168646/4/0", "text": "С решение на Съвета на директорите (СД) на „Български Енергиен Холдинг” ЕАД (БЕХ) е извършена промяна в ръководния състав на „АЕЦ Козлодуй“ ЕАД. На мястото на Иван Андреев, като член на СД и изпълнителен директор, застава Наско Михов. Това съобщиха от пресцентъра на БЕХ.  Решението за освобождаването на поста е поискано лично поради здравословни причини. Промените влизат в сила от деня на вписване на решенията в Търговския регистър към Агенцията по вписвания.  Наско Михов е заемал ръководни длъжности в енергетиката. Има 16-годишен опит в „АЕЦ Козлодуй“ ЕАД и 2-годишен стаж в ДП „Радиоактивни отпадъци“. Работил е и в Министерство на финансите.  ", "date": "2018.11.20", "title": "Смениха изпълнителния директор на \"АЕЦ Козлодуй\" "}
{"url": "http://epicenter.bg/article/Krah-na-Uolstriyt--targoviyata-startira-dalech-pod-nivata-ot-kraya-na-2017-godina-/168664/4/0", "text": "Пазарите на акции на Уолстрийт се оказаха под нов агресивен натиск в началото на търговията във вторник, като и трите основни американски фондови индекса отвориха солидно под техните нива от края на 2017 година, предаде БНР.  Индексът на сините чипове DJIA се понижава с над 550 пункта (спад с 2,27%), широкият индекс S&P500 - с около 2% и технологичният индекс Nasdaq Composite - с 2,44%. По този начин и трите водещи фондови индекси заличиха всички техни печалби в рамките на настоящата година и вече се търгуват под нивата им от края на предходната година.  Днешният пореден силен спад е придружен с ново рязко понижение на акциите на технологичния гигант Apple. Акциите на производителя на iPhone се понижават с 4,55% към 177,50 долара за акция, като и те вече се търгуват с поне 20% под рекордния връх от началото на октомври около 233,47 долара за акция. Това предполага, че Apple Inc. е последната компания от групата, известна като FAANG (Facebook, Apple, Amazon.com, Netflix и компанията-майка на Google - Alphabet), която вероятно също ще навлезе в т.нар. \"мечи\" пазар (пазар на падащи цени).  Солидно понижение с близо 10% бележат и акциите на Target Corp., след като големият търговец на дребно, разполагащ с верига магазини, представи по-слаби от очакваното финансови резултати за последното тримесечие.  ", "date": "2018.11.20", "title": "Крах на Уолстрийт, търговията стартира далеч под нивата от края на 2017 година "}
{"url": "http://epicenter.bg/article/Toplofikatsiya---VT--Uvelichenoto-potreblenie-za-nyakolko-chasa-dovede-do-problemite-s-toplosnabdyavaneto/168667/4/0", "text": "Във връзка с постъпили сигнали от граждани и медиини публикации „Топлофикация-ВТ” АД представя обяснение за ситуацията с топлоснабдяването на дадени абонатни станции.   Намалението в топлоподаванто се дължи на рязката промяна в атмосферните условия и едновременното пускане на всички абонатни станции, което е допринесло за увеличено потребление в рамките на няколко часа.   Проблемите обаче не са за цялата мрежа, а локални, като само част от абонатите са изпитали нарушения в топлоснабдяването.   Още преди подадените сигнали за нарушено топлоснабдяване са пуснати в експлоатация нови мощности, но за задействането им и настройката на работата на тези съоръжения е нужно технологично време. Към момента необходимата температура е достигната и абонатите не следва да изпитват затруднения с подаването на топлинна енергия.   По останалите сигнали се работи поетапно, но те главно се дължат на проблеми в самите абонатни станции (филтри, топлообменници), а също и в самите вътрешни инсталации на сградите, които не са обслужени от абонатите по време на летния сезон.", "date": "2018.11.20", "title": "Топлофикация - ВТ: Увеличеното потребление за няколко часа доведе до проблемите с топлоснабдяването"}
{"url": "http://epicenter.bg/article/Mlad-mazh-zagina-pri-tezhka-katastrofa-na-patya-Popovitsa---Parvomay/168595/3/0", "text": "32-годишен мъж е загинал след катастрофа на пътя Поповица - Първомай край разклона за село Виница, съобщиха от полицията в Пловдив.   В 7:30 часа на тел. 112 е получен сигнал за челен сблъсък между лек автомобил \"Сеат\" и лек автомобил \"Ауди\" край разклона за село Виница. Шофьорът на първия автомобил е починал в линейката. Другият шофьор е на 19 години.   Движението в района на катастрофата е спряно. При село Поповица и кв. \"Дебър\" полицейски екипи насочват шофьорите по обходни маршрути.   Причините за пътния инцидент са в процес на изясняване.", "date": "2018.11.20", "title": "Млад мъж загина при тежка катастрофа на пътя Поповица - Първомай"}
{"url": "http://epicenter.bg/article/Emanuil-Yordanov--Prokuraturata-varshi-bezobraziya--a-sadat-gi-tolelira/168605/3/0", "text": " Това каза в предаването „Преди всички“ по програма „Хоризонт“ на БНР     Прокуратурата поиска също така на двете да бъде наложена забрана за напускане на страната. Третият обвиняем по делото за подкуп – бившият кмет на района Петко Дюлгеров, е с мярка за неотклонение домашен арест.     „Съдът може да прочете старите показания и да се съобрази с тях, но това, което се случи, няма нищо общо със закона“, каза адвокатът.   , която има по закон седемдневен срок да отговори. Така Йорданов коментира протеста на прокуратурата, благодарение на който Иванчева и Петрова остават в ареста.     “, каза адвокатът и допълни, че тези случаи поставят остро въпроса какви реформи трябва да се направят в прокуратурата и какво трябва да е нейното място в системата на държавните органи.       .   Според него специализираните прокуратури в София и Пловдив изобщо не се съобразяват със закона и са толерирани от съда по „безобразен начин“.   „Мога да посоча конкретни дела, по които се внасят обвинителни актове, без да са подкрепени с доказателства, а после обезщетенията, които се присъждат на оправданите лица, ги плащаме всички ние“, каза Емануил Йорданов.     „Този начин на процедиране пряко нарушава Конституцията – член 31, алинея 4“, каза още Емануил Йорданов.    коментира адвокатът, според когото делото все повече се срива.   „Във всички съдебни заседания досега не се събраха доказателства, които потвърждават показанията на Ваклин (бизнесменът, който твърди, че му е поискан подкуп от 500 000 евро – б.р.)“, каза още Емануил Йорданов.    ", "date": "2018.11.20", "title": "Емануил Йорданов: Прокуратурата върши безобразия, а съдът ги толерира"}
{"url": "http://epicenter.bg/article/Turski-tir-se-preobarna-na-patya-Montana---Vidin-/168608/3/0", "text": "Инцидент в района на монтанското село Смоляновци. Тир с турска регистрация се преобърна, според информация на очевидци – заради заледяване. Инцидентът е станал вчера, но превозното средство все още стои преобърнато в едната част на пътното платно.  Тирът е влязъл през „Дунав мост” 2, превозвал е пощенски пратки за Ирак. Произшествието направи тапа за почти три часа и шофьорите трябваше да останат на място.  Камионът ще бъде вдигнат, след като преместят стоката от него. Докато това стане обаче шофьорите на пътя Монтана – Видин трябва да имат предвид затруднението в участъка и гъстата мъгла там.  Заледявания по същото трасе не са изключени. Днес метеоролозите прогнозират заледявания в осем области, сред които Софийска област, Видин, Монтана, Враца, Плевен, Ловеч, Габрово и Велико Търново. В тези области е обявен е жълт код за опасно време.  Проходът „Петрохан” е проходим при зимни условия. Отправя се апел към водачите задължително да карат със зимни гуми.  Великотърновска област осъмна със сухи пътища, но рано сутринта заваля. Настилката там е мокра.  Снегът по края на пътищата се топи и в комбинация със силния вятър водата бързо може да смени агрегатното си състояние. В повечето случаи това се наблюдава във второкласната и третокласната пътна мрежа. Поледицата обикновено е с цвят на материята, която покрива, така че водачите трябва да бъдат внимателни.  ", "date": "2018.11.20", "title": "Турски тир се преобърна на пътя Монтана – Видин (ВИДЕО)"}
{"url": "http://epicenter.bg/article/Prokuraturata-izze-valuta-i-levove-za-427-000-lv--ot-bankova-kaseta-na-glavniya-sekretar-na-DABCh-/168610/3/0", "text": "На 13 ноември 2018 г. Специализираната прокуратура е извършила с разрешение на Специализирания наказателен съд претърсване и изземване на банкова касета, наета от главния секретар на Държавната агенция за българите в чужбина Красимир Томов - обвиняем по досъдебното производство за участие в организирана престъпна група, длъжностни престъпления и корупция. Това съобщиха от пресцентъра на Специализираната прокуратура.  В касетата са намерени и иззети значително количество недекларирани (по чл. 35, ал.1, т. 2 от Закона за противодействие на корупцията и отнемане на незаконно придобитото имущество) пари в различни купюри и валути - евро, долари, британски паундове и левове. Левовата равностойност на намерената сума надхвърля четиристотин двадесет и седем хиляди лева.  Съгласно закона той е декларирал единствено 25 350 лв. спестени средства, както и 36 000 лв. от заплати.  Иззетите парични средства са били държани в касета на банков офис в столицата, като достъп до нея е имал единствено обвиняемият главен секретар на ДАБЧ.  Както претърсването и изземването на парите от банковата касета, така и последващия им оглед като веществено доказателство (осъществен на 19 ноември 2018 г.) са извършени след производството по мярката за неотклонение на Красимир Томов в СпНС заради декларирана служебна ангажираност на неговите защитници.  Адвокатите, които присъстват на такива процесуално-следствени действия, заявиха свободни дати за участие в тях едва след делото по мярката. На самото дело, в защита на клиента си, те изтъкнаха като аргумент липсата на намерени парични средства, доказващи престъпна дейност на Томов и другите обвинени по досъдебното производство.  ", "date": "2018.11.20", "title": "Прокуратурата иззе валута и левове за 427 000 лв. от банкова касета на главния секретар на ДАБЧ "}
{"url": "http://epicenter.bg/article/Desislava-Ivancheva-i-Bilyana-Petrova-sas-zabrana-da-napuskat-stranata-i-domovete-si/168623/3/0", "text": "Специализираният наказателен съд уважи искането на прокуратурата отстраненият кмет на район Младост Десислава Иванчева и заместничката й Биляна Петрова да останат със забрана за напускане на страната, както и да напускат домовете си, предаде БГНЕС.   Решението на съда може да бъде обжалвано в 7-дневен срок. Адвокатите на подсъдимите заявиха, че ще внесат възражение срещу днешното решение.   В петък бяха променени мерките за неотклонение на Иванчева и Петрова – от \"задържане под стража\" на \"домашен арест\", но прокуратурата светкавично протестира определението и Апелативният съд спря изпълнението му.", "date": "2018.11.20", "title": "Десислава Иванчева и Биляна Петрова със забрана да напускат страната и домовете си"}
{"url": "http://epicenter.bg/article/Katastrofa-kray-Pasarel--ima-postradali/168629/3/0", "text": "Инцидент е станал на пътя София – Самоков, в района на Пасарел. Четирима души са пострадали, трима от които са в тежко състояние.   Сигналът за инцидента е подаден около 10:20 ч., съобщиха от МВР. Ударили са се три леки автомобила, като се е налагало на пожарникарите да режат ламарините, за да вадят ранени, предаде bTV.   Веднага на място са насочени екипи на полицията, пожарната и спешната помощ. Изпратени са две линейки от София и една от Самоков. Първата е стигнала за 16 минути .   Пострадалите от катастрофата са транспортирани в болнични заведения. В момента тече оглед с цел установяване на причините за инцидента.   Движението в района е временно преустановено, пътните полицаи отклоняват превозните средства от Самоков през Ковачевци.   .  ", "date": "2018.11.20", "title": "Пак катастрофа край Пасарел! Четирима души са пострадали, трима от тях са в тежко състояние (Видео)"}
{"url": "http://epicenter.bg/article/Sadat-v-Ruse-reshava-da-premesti-li-Severin-Krasimirov-v-psihiatrichnata-klinika-kam-zatvora/168649/3/0", "text": "Северин Красимиров, обвинен за изнасилване и за убийство по особено мъчителен начин и с особена жестокост на 30-годишната Виктория Маринова - административен директор на TVN и водеща на предаване, ще бъде настанен за изследване за срок от 30 дни в психиатричното отделение на болницата за лечение на лишени от свобода към затвора в Ловеч. Това определи днес Окръжният съд в Русе, като искането бе отправено от Окръжната прокуратура, предаде Нова телевизия.   Окръжният прокурор на Русе Георги Георгиев обясни, че по всяко едно дело се назначават съдебно-психиатрични експертизи, които дават становище за вменяемостта на обвиняемите лица. \"Това дело не е изключение и по него също сме назначили такава експертиза\", каза Георгиев.", "date": "2018.11.20", "title": "Северин Красимиров отива в психиатрично отделение на затвора за 30 дни"}
{"url": "http://epicenter.bg/article/Prokuraturata-otkaza-da-razsledva-Tasko-Ermenkov-za--quot-otrovenata-voda-quot--na-Sofiya-/168650/3/0", "text": "След извършена проверка Софийска градска прокуратура (СГП) постанови отказ да се образува досъдебно производство срещу народния представител Таско Ерменков за разпространена от него информация чрез „Фейсбук“ за качеството на водата в София.  Проверката е извършена по повод постъпил сигнал от народните представители от ГЕРБ Тома Биков и Данаил Кирилов.  В хода й е установено, че на 19.05.2018 г. в публичния си профил в социалната мрежа „Фейсбук\" Таско Ерменков споделил информация, получена от трето лице, че питейната вода в гр. София е заразена и/или отровена, поради което съществува сериозна огромна опасност за живота и здравето на софиянци.  Публикацията била съпроводена с апел от страна на Ерменков институциите да вземат отношение по така постъпилата информация и ако това е фалшива новина, да я оборят.  По–късно същия ден той публикувал отново чрез своя профила във „Фейсбук“ изявление на пресаташето на \"Софийска вода\", в което се отричало водата на София да е замърсена или отровена.  Междувременно множество граждани се запознали с публикацията и споделили лично или чрез интернет съобщения, че са узнали тази информация и от други неофициални източници.  След обстоен анализ на интернет активността на Таско Ерменков по темата, както и на съдържанието на правната норма на престъплението по чл. 326 от НК /подаване на неверни повиквания и заблуждаващи сигнали за опасност/ е установени, че действията на Ерменков не попадат в приложното й поле.  По своя характер публикуваното от него съобщение на личния му профил във “Фейсбук“ не представлява заблуждаващ сигнал за тревога, а се касае до субективна интерпретация и оценка на автора за коментираните обстоятелства.  ", "date": "2018.11.20", "title": "Прокуратурата отказа да разследва Таско Ерменков за \"отровената вода\" на София "}
{"url": "http://epicenter.bg/article/Valcho-Arabadzhiev-ostava-v-aresta-/168661/3/0", "text": "Вълчо Арабаджиев остава в ареста, съобщи bTV. Според Специализирания наказателен съд има риск той да се укрие, тъй като родителите му – Ветко и Маринела Арабаджиеви, все още се издирват.  Адвокатите поискаха по-лека мярка заради гръбначно заболяване, но според експертизата Арабаджиев може да се лекува в ареста.  В края на август бе извършена специализирана акция в офисите на хотел „Маринела” в София и хотел „Марица” в Пловдив, собственост на Ветко Арабаджиев.  10 души, сред които и синът му Вълчо, бяха задържани. 6 човека бяха обвинени за пране на пари.  Интерпол издаде червена бюлетина за издирването на Ветко и Маринела Арабаджиеви.  Вълчо Арабаджиев, Ромелия Кирилова и Елена Караянева бяха пуснати под парична гаранция от спецсъда, но Апелативният спецсъд ги върна в ареста.  ", "date": "2018.11.20", "title": "Вълчо Арабаджиев остава в ареста "}
{"url": "http://epicenter.bg/article/Rayonen-sadiya--Lozan-Panov-e-narushil-ustanoveniya-red-na-darzhavnoto-upravlenie-/168668/3/0", "text": "На 12 страници съдия Ангел Павлов от Софийския районен съд (СРС) излага мотивите, с които на 19 ноември 2018 г. потвърди глобата от 1000 лв., наложена от Сметната палата на председателя на Върховния касационен съд (ВКС) Лозан Панов, заради отказа му да подаде имуществена декларация за 2016 г. пред независимия държавен орган, съобщава \"Правен свят\".  Изключително систематично и много аргументирано, Павлов отхвърля една по една защитните тези на Панов и адвоката му Александър Кашъмов, които настояваха, че като член по право на Висшия съдебен съвет (ВСС) не е трябвало да се отчита пред Сметната палата, след като вече го е направил пред Инспектората на ВСС, но в качеството си на председател на ВКС.  Както съдия Павлов подчертава, като задължено лице по отменения вече Закон за публичност на имуществото на лица, заемащи висши държавни и други длъжности (ЗПИЛЗВДД), председателят на ВКС \"несъмнено следва да притежава изключително висока юридическа подготовка\". И ако това наистина бе така, то би трябвало Панов още преди година и половина, когато казусът стартира, да е бил наясно, че с бездействието си \"нарушава установения ред на държавното управление, което е извършено виновно (най-малкото при условията на непредпазливост под формата на небрежност, при които условия деецът не предвижда настъпването на общественоопасните последици от деянието си, но е бил длъжен и е могъл да ги предвиди – чл. 7 вр. чл. 11 от ЗАНН вр. чл. 11, ал. 3 вр. ал. 1 от НК) и е обявено за наказуемо с административно наказание, налагано по административен ред\".  В мотивите си редовият районен съдия припомня на първия сред върховните съдии, че \"по аргумент от чл. 14 от НК вр. чл. 11 от ЗАНН незнанието на закона, в това число неправилното му тълкуване, не изключва вината\". Съдията отделя специално внимание и опровергава друго от внушенията, които Лозан Панов вече година и половина насажда, че от съобщението на сайта на Сметната палата, публикувано в началото на 2017 г., ставало ясно, как магистратите вече били длъжни да подават декларации само пред ИВСС. \"Вярно е, че е логично жалбоподателят все пак да бъде подведен от съобщенията на сайтовете на Сметната палата и ИВСС. Това само по себе си не е обстоятелство, което съгласно приложимото на територията на Република България право да обосновава липса на административно нарушение или на търсене на отговорност за него…\", мотивира се съдията.  Изтъква се и друг ключов момент. След като нарушението с не подаването от Лозан Панов на декларация, което той единствен извърши от членовете на ВСС, бе установено, от Сметната палата го призоваха да го направи, макар и извън изтеклия срок, но той отказа. \"Хипотеза на маловажен случай би била мислима, ако след научаване за отправеното срещу него обвинение от страна на контролен орган при Сметната палата председателят на ВКС беше извършил необходимото деклариране/подаване на уведомление (с оглед изтеклия вече срок за деклариране по ЗСВ и наистина съвпадащата до голяма степен информация, предмет на деклариране по двата закона, изпълнението на задължението за деклариране/уведомяване съгласно ЗПИЛЗВДДД /отм./ дори в един кратък срок не е представлявало за въззивника значителна трудност), като не бива да се забравя и за това, че все пак се касае за един от двамата практически най-високопоставени съдии в страната, очакванията за познаване на нормативната уредба към когото при всяко положение са несравнимо по-високи спрямо тези към нарушителите при обичайните хипотези на извършване на нарушения от същия вид\", аргументира се съдията от СРС.  Особено ценни са мотивите на съдия Ангел Павлов, с които се отхвърлят направените от Панов твърдения на първото от общо две съдебни заседания по делото (на второто председателят на ВКС не присъства), че с наложената му санкция от 1000 лв. председателят на Сметната палата е нарушил Конституцията, като с действията си оказва натиск върху независимата съдебна власт, с която Лозан Панов се идентифицира. \"Не може да бъде споделена и аргументацията, свързана с твърдяно нарушаване на принципа на разделение на властите съгласно чл. 8 от КРБ, като не е налице в тази връзка и каквото и да било нарушаване на прокламираната с чл. 117, ал. 2 от КРБ независимост на съдебната власт.  На първо място, следва да се има предвид, че разделението на властите, а и дори независимостта на съдебната власт от другите власти, нямат абсолютен характер; самият смисъл на разделението на властите е в това те да се контролират и възпират една друга, а съдебната власт, както и всяка друга, произхожда и съществува в нашата страна не сама за себе си, а само по волята на суверена – народа (чл. 1, ал. 2 от КРБ).  На второ място, действително касае се за санкциониране на председателя на ВКС от страна на орган на изпълнителната власт и то във връзка със службата на председателя на ВКС, но не и във връзка с упражняването на самата съдебна власт, а във връзка с един чисто административен въпрос и ако се следва логиката на въззивника и процесуалния му представител в тази насока, то би се стигнало до абсурдни от житейска гледна точка положения, при които например председателят на ВКС (а и който и да било административен ръководител в системата на съдебната власт) не би могло да бъде санкциониран за нарушения, свързани с противопожарната нормативна уредба или тази по опазване на общественото здраве (и други подобни), а съдебната власт ще следва да поддържа контролни органи и във връзка със спазването на тези правила (примерно здравни инспектори); очевидно е, че действителният смисъл на разделението на властите и независимостта на съдебната власт изобщо в правото на страните от демократичната общност не е в това да се получават подобни абсурдни от житейска гледна точка положения.  Изобщо, ако разделението на властите и най-вече независимостта на съдебната власт бъдат абсолютизирани като принципи, то би се получило положение, при което и не в длъжностно качество съдиите, прокурорите, следователите, членовете на ВСС и инспекторите при ИВСС не биха могли да станат обект на каквото и да било властническо въздействие от страна на органите на изпълнителната власт, т. е. – съдебната власт на практика би представлявала \"държава в държавата\", пише още съдия Ангел Павлов.  В мотивите на решението се посочва, че наложената глоба в размер на 1000 лв. е минималният размер, \"поради което е безпредметно да се обсъжда справедливостта й\".  От съществено значение за крайния изход по делото, което Панов води срещу КПКОНПИ (тъй като частта от Сметната палата, отговаряща за публичността на имуществото на представителите на висшите държавни длъжности се вля в новата Антикорупционна комисия), е обстоятелството, че ако обжалва решението на съдия Ангел Павлов, то делото ще трябва да се разглежда от Административен съд София-град, чийто председател в периода 2007 – 2012 г. е бил именно Лозан Панов. Отсега може да се предположи, че този факт ще стане причина за множество отводи от съдии, без да се коментира, че с поведението си председателят на ВКС нанася непоправими щети върху усещането за справедливост и на практика опозорява цялата съдебна власт.  Цялото решение   ", "date": "2018.11.20", "title": "Районен съдия: Лозан Панов е нарушил установения ред на държавното управление "}
{"url": "http://epicenter.bg/article/Razlikata-mezhdu-GERB-i-BSP-veche-e-edva-1-3--sochi-prouchvane-na--quot-Trend-quot--/168619/2/0", "text": " Това сочат данните от редовно проучване на изследователски център „Тренд“ по поръчка на вестник „24 часа“, посветено на нагласите на българите към основните политически партии, институции и съдебната система,    Последното проучване от индекса „24 Тренд“ отбелязва лек спад в оптимистичните нагласи и ръст в негативните оценки за работата на основните институции. Дистанцията между първите две партии се скъсява, като през ноември разликата между ГЕРБ и БСП е малко над 1% в полза на основната управляваща партия. Българите подкрепят акциите на прокуратурата, но не вярват, че ще завършат с ефективни присъди.  , като все още оптимистите остават малко повече (46%) за сметка на песимистите (42%).  . Една пета от всички запитани оценяват положително парламента, докато 71% са на обратното мнение. Сравнително по-добри са оценките за правителството, като 28% го оценяват положително срещу 62%, които дават отрицателна оценка. При президента не се наблюдават чувствителни разлики, като при него малко над една четвърт (26%) дават отрицателни оценки срещу 59% положителни.   като дистанцията между нея и БСП се скъсява достигайки 1,3% в полза на ГЕРБ.   Ерозията към формациите съставляващи управляващата коалиция не се прелива към опозиционните партии, а само увеличава дела на деклариращите, че няма да гласуват.  В контекста на засилената активност на българската прокуратура в последните месеци, тествахме и оценката за работата на основните силови институции. Не буди изненада, че отрицателните оценки превишават повече от два пъти положителните при всяка една от опциите.   Министерството на правосъдието събира само 15% положителни оценки. Няколко процентни пункта по-висока оценка респондентите дават на работата на Съда (20%), прокуратурата (21%) и Министерството на вътрешните работи (26%).   Липсата на независимост и политическото влияние се нарежда на второ място с 9% следвано от бавната работа на съдебната система (7%) и неадекватното законодателство (5%).   следвана от съдиите (31%), главният прокурор (28%), Висшият съдебен съвет (26%), прокурорите (24%), Народното събрание (23%) и правителството (20%).   и само 8% са тези, които са на обратното мнение. А основният фактор, който влияе върху решенията на българския съд са корупцията (36%) и политическото влияние (32%), докато законите и справедливостта са съответно с 10% и 4%.   31% са на мнение, че трябва да се увеличат, за да се подобрят резултатите, докато 35% са на мнение, че не трябва да се увеличават, защото и сега са достатъчни. 34% пък не знаят или не могат да преценят.   като сред тях малко над половината (51%) напълно ги подкрепят. Само 10% пък остават скептични към действията на прокуратурата. Приблизително същият процент (83%) са на мнение, че прокуратурата трябва да продължи с такъв тип акции.   60% смятат, че няма да има ефективни присъди, докато само 16% смятат, че ще има.  В контекста на убийството на журналиста Виктория Маринова се повдигна и въпроса дали е справедливо при самопризнание обвиняемият да получава по-лека присъда, като тук 62% смятат, че това не е справедливо, докато 17% са на обратното мнение.   и само 14% смятат, че депутатите трябва да се ползват от това право.  ", "date": "2018.11.20", "title": "Разликата между ГЕРБ и БСП вече е едва 1,3%, сочи проучване на \"Тренд\" "}
{"url": "http://epicenter.bg/article/Korneliya-Ninova--Deputatskite-zapati-da-se-namalyat-s-545-lv-/168634/2/0", "text": "Лидерът на БСП Корнелия Нинова призова депутатите да намалят заплатите си с 543 лв. - натрупалото се увеличение за две години. И пресметна, че това е 18% увеличение. Къде, в кой сектор заплатите са се увеличили с 18%, пенсиите увеличиха ли се с 18%, попита риторично Нинова.   бяха точните думи на Нинова.   Това, което правим, е ритуално самоубийство на политическата класа, заяви Нинова. Тя призова президентът и омбудсманът да заявят позициите си.   Вярвам в чувството за справедливост на президента и омбудсмана и ги призовавам да изразят позиция за заплатите на политическия елит, каза Нинова.    „Народите масово въстанаха срещу привилегии, неравенства, облаги на политически елити. Модерните европейски лидери си взеха поука“, обърна внимание Корнелия Нинова.    Според социалистите    „Една несправедливост се случва от много време в политиката и за съжаление продължава. Несправедливост, която ние няколко пъти се опитваме да сложим край. Безуспешно досега - два пъти. Ще опитаме трети път“, каза Нинова. И изтъкна, че в ситуация,   „Заплатите на политическия елит ще се увеличат и то със задна дата с 90 лв. при положение, че знаем с колко се увеличават пенсиите“, възмути се Корнелия Нинова.    Нинова обяви, че търси всякаква подкрепа – морална, публична, за да се възстанови поне малко чувството за справедливост в това общество. „Всяко увеличение, което получавам го дарявам на болни хора“, обяви тя.   200% сигурно - няма да водя евролистата на БСП, заяви лидерът на партията в отговор на журналистически въпрос.      ", "date": "2018.11.20", "title": "Нинова хвърли ръкавица на елита: Ритуално самоубийство е да си вдигаме заплатите при тези протести!"}
{"url": "http://epicenter.bg/article/Lyubomir-Avdzhiyski--Totalitarniyat-zakonoproekt-za-veroizpovedaniyata-tryabva-da-bade-otteglen-iztsyalo/168635/2/0", "text": "Тоталитарният законопроект за вероизповеданията трябва да бъде оттеглен изцяло, заяви пред БНР адвокат Любомир Авджийски .  \"  С тероризма като насилие може да се бори Наказателно-процесуалният кодекс, Наказателният кодекс, институции като ДАНС, Полицията, Прокуратурата, съдилищата, но не и Дирекция по вероизповеданията, която да се превръща в полицейски орган.\"   „Ако това, което те казват, че ще оттеглятq се случи, за мен то не е достатъчно“, каза адвокат Авджийски, коментирайки разбирателството между ГЕРБ и ДПС за оттегляне на някои текстове. Според него ако от законопроекта отпаднат радикалните и тоталитарни текстове от него нищо няма да остане. Като пример той даде ограничението малолетни и непълнолетни да не могат да участват в богослужения, освен с изричното писмено съгласие на родителите.   „Това, че някой е обещал да оттегли като предложения, защото се е сетил, че може би не са достатъчно адекватни, може да се коментира, но не е официалната тема, а приетия на първо четене законопроект“, каза  Авджийски.     „Самият факт, че се приема ограничение да не може да се проповядва другаде, освен в сгради, предназначени за религиозна дейност и са регистрирани в Дирекцията по вероизповеданията… означава, че основната проповед в Библията – тази на планината, която е крайъгълен камък на цялото християнство, нямаше как да се случи“.   Той каза, че ако се следва тази законодателна логика, до III век нямаше как да се случи цялата религиозна дейност на християните, а и на мюсюлманите по-късно. „   „Ако вярата и религията не са важни, то поне да са важни Конституцията и Европейската конвенция за защита правата на човека, които ясно казват, че свободата на убежденията, свободата на словото, свободата на събранията не могат да бъдат ограничавани. И на първо място трябва да бъдат прилагани в правото на религиозна свобода“, каза адвокат Авджийски.   „   Според него хората, предложили това, не си дават сметка, че щом ние третираме така тези религии, и ако предложенията бъдат приложени в чужбина спрямо нас, то българските православни църкви там трябва да затворят.", "date": "2018.11.20", "title": "Любомир Авджийски: Тоталитарният законопроект за вероизповеданията трябва да бъде оттеглен изцяло"}
{"url": "http://epicenter.bg/article/Sindikalistka--Institutsiite-se-saobraziha-s-protestirashti-leli--vuyni--strinki/168639/2/0", "text": "Смущаващо скандална фраза произнесе по време на обсъждането на Закона за социалните услуги от Тристранката    и социалните партньори, събрани заради недобри текстове в Закона за личната помощ. Реакция не последва от никого.  Докато хвалеше усилията на социалното министерство за законите, свързани с исканията на хората с увреждания, Гонева се върна на закона за личната помощ, с който не бяха съгласни от КНСБ.  \"За съжаление, правителството и народните представители, не визирам вашата персона, г-н министър, като ръководител на министерството, за жалост се довериха не на собствените си експерти, не на професионалните им позиции, като имам предвид институциите като такива, не само МТСП, а , заяви синдикалистката.  След изказването ѝ \"Канал 3\" я попита отново кого е визирала и тя уточни, че има предвид протестиращите, не само майките, но и всички останали, които се присъединиха към тях. Иначе, Гонева отчете, че КНСБ са доволни, че в крайния вариант на законопроекта са намерили място предложенията на синдиката.  Националният съвет за тристранно сътрудничество прие със забележки изготвеният от МТСП законопроект за социалните услуги. Две от организациите се въздържаха - КТ \"Подкрепа\" и АИКБ. Против законопроекта бяха от Българската стопанска камара. Всички останали бяха \"за\" проекта.  Право на социални услуги вече ще имат всички хора, които се нуждаят от подкрепа, а не само уязвимите групи, изтъкна Бисер Петков. Той акцентира и на картографирането, според което ще стане ясно във всяка община хората от какъв тип социални услуги имат нужда.   От подобна грижа ще се ползват и хората с увреждания, ако обаче не са получавали такава по друг закон. Създава се Агенция за контрола на качеството на социалните услуги, която ще издава лицензи на доставчиците им.", "date": "2018.11.20", "title": "Синдикалистка: Институциите се съобразиха с протестиращи лели, вуйни, стринки"}
{"url": "http://epicenter.bg/article/Petar-Kanev--Balgariya-e-s-nay-golemi-neravenstva-v-Evrosayuza--Turtsiya-e-po-dobre-ot-nas--Sarbiya-sashto/168640/2/0", "text": "Зад добрите икономически показатели на България стоят неравенство и дисбаланси, които пораждат ниския жизнен стандарт, причиняващ сегашните протести. Такова мнение изрази пред БНР депутатът от БСП и председател на икономическата комисия в парламента Петър Кънев.   Той изтъкна, че ниската безработица и добрият икономически растеж не водят до по-добър живот заради „абсолютно объркани пропорции“.   „Българският работник получава 4 пъти по-малко от средния европейски, има и 2 пъти по-ниска производителност на труда. 60 процента от приходите във фиска идват от персоналните данъци, това което плащат хората, и само 40 процента от бизнеса. В ЕС е точно обратното – бизнесът плаща 60 процента. Преди 10 години по покупателна способност българинът имаше 46% от средноевропееца, в момента е на 49%. Всичките усилия, изгонването на 1 милион и половина българи са за едни 3%“, изтъкна Кънев.   Той допълни, че България остава не само най-бедната страна в ЕС, а и тази с най-големи неравенства. „Тенденцията е опасна. Не това, че сме най-бедни, а че ставаме по-бедни като разслоение на обществото. Ако в България коефициентът за (подоходно) неравенство „Джини“ е 40, то в ЕС е 30. Фаталното е, че 2008 сме били на 35. Тенденцията е невероятно лоша. Една Турция е по-добре от нас, една Сърбия също“, допълни икономистът.   „Нашата средна класа е тънка прослойка от обществото и тя не форсира дневния ред в обществото. 30-те години на преход докараха не особено логичен модел на икономическо развитие. Колкото и да се гордеем с безработица от 4,6 процента, че има нелош ръст на икономиката, ние не водим дебата кое от какво идва. България получава годишно от хората, които работят извън граница, около 2,5 милиарда лева. Това обаче са само банкови преводи от над 2500 лева. По данни на БАН всъщност сумата вероятно е двойно повече“, изтъкна още Петър Кънев. По този начин около 5 процента от БВП идват от чужбина.   Депутатът от БСП изтъкна, че социалистите не стоят зад протестите, но стоят зад исканията им.", "date": "2018.11.20", "title": "Петър Кънев: България е с най-големи неравенства в Евросъюза. Турция е по-добре от нас, Сърбия също"}
{"url": "http://epicenter.bg/article/Manolova-Pravoto-na-protest-e-osnovno-v-demokratichnata-darzhava--zastavam-zad-iskaniyata-na-grazhdanite/168656/2/0", "text": "Това заяви пред журналисти във Велико Търново омбудсманът на Република България Мая Манолова, предаде Радио „Фокус“ – Велико Търново.   Става въпрос за различни теми, тъй като в различните региони на страната проблемите са различни. Основните са ясни – поскъпването на живота, повишаване на цените на горивата, на парното, на топлата вода, намерението да се вдигат данъци, усещането, че животът поскъпва, а доходите не мърдат. Но на различните места има и други допълнителни искания и хората се обръщат към мен с тях“, коментира Манолова и даде за пример майките на деца с увреждания, които подкрепя от първия ден. Тя каза още, че застава и зад гражданите на Русе, които се обявиха срещу мръсния въздух, и зад собствениците на малки бензиностанции, обявили се срещу законодателството, което ги натоварва допълнително.     , заяви още омбудсманът.   Манолова заяви, че проблем има и протестите на хората го доказват. Според нея при сегашните стойности на данък добавена стойност и акцизите и при ниските производствени разходи, дизелът и бензинът в България трябва да са много по-евтини.  , коментира Манолова.   Тя добави, че в момента има 23 държави на Стария континент, в които бензинът е по-евтин и още 10, в които това важи за дизела. По думите ѝ това означава, че нещо в конкурентната среда не е на ред. „Факт е, че от както хората протестират цените са паднали с 20 ст., значи може да се поддържат по-ниски цени. Не е сериозно аз да кажа дали има картел, дали има монопол на определени играчи.   Това лято в Закона за административното регулиране отново бяха ударени малките – собствениците на малки и средни бензиностанции, за сметка на големите.   Става дума за пазара на горива и по отношение на държането на складове, производство и дистрибуция и търговия. Това казват гражданите“, посочи още омбудсманът. Тя каза още, че тези, които дължат конкретни отговори, са държавните институции.    ", "date": "2018.11.20", "title": "Манолова: Протестът е основно право в демократичната държава, заставам зад исканията на гражданите"}
{"url": "http://epicenter.bg/article/Dots--Spas-Spaskov-/168659/2/0", "text": "Да се преливат средства, съобразно нуждите на здравеопазването, а не да бъдат фиксирани по пера, е по-добрият вариант за бюджета на НЗОК. Такова мнение изрази бившият директор на „Пирогов” доц. Спас Спасков в предаването „Плюс-Минус. Коментарът след новините” по Нова телевизия.   Той коментира декларацията на Българския лекарски съюз, в която се настоява предложението за фиксиране на средства по параграфи да бъде вписано в Закона за бюджета на НЗОК. От БЛС съобщиха, че текстът, според който не може да се прехвърлят средства от перо в перо в бюджета на НЗОК, липсва в проекта на закона. „НЗОК трябва да има свободата до известна степен да може да регулира и текущо част от процесите в здравеопазването”, коментира доц. Спасков. „Ако бъдат фиксирани средствата, има опасност какъвто и проблем да възникне, да бъде прехвърлено решаването му за следващата година”. Според доц. Спасков харченето на средствата в НЗОК става по начин, който може да бъде контролиран. Той изрази и положително мнение за директора на Касата и го определи като добър мениджър. „Трябва да бъде засилен контролът от страна на Здравната каса към лечебните заведения”, допълни доц. Спасков.  ", "date": "2018.11.20", "title": "Доц. Спас Спасков: НЗОК трябва да има свободата да регулира текущо процесите в здравеопазването"}
{"url": "http://epicenter.bg/article/Levon-Hampartsumyan--Vav-vazhodyashta-faza-na-tsikala-na-svetovnata-ikonomika-sme/168660/2/0", "text": "Част от характеристиката на демокрацията е, че може да има периоди на политическа нестабилност. Така банкерът Левон Хампарцумян коментира протестите в страната в предаването \"Плюс-Минус\" по Нова телевизия.  По думите му, за да се постигнат целите на протеста трябва да има солидно наредена база. „За да постигнем целите на протеста трябва да имаме солидно наредена база с ясна идея как ще се развиваме. Дали ще подобряваме образование, медицински услуги, общо благосъстояние, ниво на заплащане и т.н. – всяко едно, само за себе си, ако разглеждате икономиката като една торта, от която всеки се опитва да отхапе голямо парче, доникъде не се стига. Трябва да направим така че тортата да расте”, каза още Хампарцумян във връзка с протестите и исканията за подобряването на финансовото състояние на българите.   Той обясни, че голяма част от лошите кредити вече са до голяма степен разпродадени и изчистени. Вървим към една разумна посока, каза той. „Една голяма част от лошите кредити, които бяха създадени по естествен начин в системата по време на предишната криза, вече са до голяма степен изчистени. Много е вероятно към края на тази година да имаме едноцифрени лоши кредити в системата. Вървим в една разумна посока. Средното ниво за лошите кредити в Европа е към 3,5%-4%”, бяха думите на Хампарцумян. По думите му България не е от държавите със свръхзадлъжняло население.  Той обясни, че съотнешението на цените на жилищата и доходи е далече от “балон”.  В няколко големи града на България има растеж на цените, което, по думите на Хампарцумян, е нормално.  Сега сме във възходяща фаза на цикъла на световната икономика. Лихвите ще тръгнат нагоре, когато видим по-висока инфлация в еврозоната, обясни той.  Еврозоната е доброволен съюз, и очевидно искат да се убедят, че ние наистина сме желаещи, каза още банкерът. Българските банки са готови за присъединяване към Банковия съюз, каза още той: „Процесът на присъединяване е по-важен от самия факт на присъединяването. Ние имаме доста добра история вече 22 години, през които спазваме курса на лева към еврото без напрежение”.  Според Левон Хампарцумян не може да се говори за балон при сектора „Недвижими имоти”: „Далече сме от балон. Разбира се, в няколкото големи града на България има повишено търсене, цените растат, не много бурно, но това е естествено след 10 години подтиснато потребление”.    ", "date": "2018.11.20", "title": "Левон Хампарцумян: Сега сме във възходяща фаза на цикъла на световната икономика"}
{"url": "http://epicenter.bg/article/Iskren-Veselinov--VMRO-podkrepya-ideyata-vitsepremierat-da-bade-izlachen-ot-NFSB/168666/2/0", "text": "ВМРО подкрепя идеята вицепремиерът да е излъчен от НФСБ. Лидерите ще оповестят окончателното име, когато бъде решено. Валери Симеонов ще продължи да работи като депутат, тъй като е избран от народа. Това заяви зам.-председателят на ПГ на „Обединени патриоти“ Искрен Веселинов в предаването \"Лице в лице\" по БТВ.  \"Трябва да бъде чут гласът на протестиращите, а ако са разумни исканията им - да бъдат изпълнени\", каза още той.  \"Лесно е да се кажа, че 10 или 15 лева са малко от джоба на потребителите, но тук говорим за увеличения от 30-40%. Темата трябва да се преразгледа, няма да подкрепим ветото на президента\", коментира Веселинов темата за данъка на старите автомобили.  \"Обсъдихме възможната оставка на Красимир Каракачанов. Когато един министър има високо доверие сред хората и се е заел с тежката мисия за модернизация на армията, ще е нелепо той да подаде оставка. Естествено, че ще има хора, които го клеветят\", добави Искрен Веселинов. Малкият коалиционен съвет днес е обсъждал оставката на Красимир Каракачанов, но тя към момента не е актуална, каза в предаването „Лице в лице” зам.-председателят на ВМРО и депутат от „Обединените патриоти” Искрен Веселинов, който е участвал в заседанието.  „С това започна съвещанието – господин Сидеров обясни своето виждане, че това за него е ход да се запази лидерът на ВМРО от атаките, които често са необосновани, като опитът да се залепи прокурорското разследване в Агенцията за българите в чужбина към Каракачанов и към ВМРО конкретно. Той казва по-добре да бъде на позиция, на която може да прави политика без да е атакуван.  Дадохме контрадоводът, че напротив, когато един министър е изключително ефективен, когато има висока обществена подкрепа и най-важното – заел се е с една мисия да повиши боеспособността на българската армия и да върне нейния престиж, нелепо е да го изтеглим, само защото бива нападан. Нормално е, ще има завистници, ще има атаки, но въпросът е да се водим към крайната цел”, обясни депутатът.   Той каза, че най-голямото постижение на обединените патриоти е, че за първи път са в управлението и дават конструктивни решения на ред проблеми.  \"Тихо и системно нашите министри и представители в изпълнителната власт работят и то доста ефективно. Редно е да започнем да излизаме с общи инициативи като това за старите автомобили и това ще повиши повече имиджа на патриотичните формации, отколкото изтеглянето на патриотичните представители от Изпълнителната власт\", добави той.  ", "date": "2018.11.20", "title": "Искрен Веселинов: ВМРО подкрепя идеята вицепремиерът да бъде излъчен от НФСБ"}
{"url": "http://epicenter.bg/article/Radev-shte-obsazhda-s-Borisov-samo-ikonomika-i-borba-s-koruptsiyata/168669/2/0", "text": " за прекратяването на катастрофалния срив на инвестциите и за постигане на икономически ръст, който да направи така, че да догоним държавите от Централна и Източна Европа.\"   Това заяви пред медиите президентът Румен Радев.   Така той косвено отвърна на премиера Бойко Борисов. В интервю по БТВ миналата седмица , коментирайки позиция на президента, свързана с новите данъци за автомобилите, премиерът Борисов каза, че \"бедността не е грях, когато взимаш 11 хил. лв. заплата\".   \"Що се отнася до увеличаването на заплатите на политическия елит, то е оправдано само ако бъде обвързано с тяхната дейност по отношение на реалното благосъстоянието на българските граждани. Такива тенденции засега няма\", добави Радев.    Радев даде да се разбере, че  .    „Нали не очаквате до разговаряме за 4-годишната програма, която изкара хората на улиците?!”, категоричен бе държавният глава.   Румен Радев отказа да вземе отношение по преговорите в коалицията кой да остане в управлението след оставката на вицепремиера Симеонов.  \"Не се меся в кухнята на коалициите и на партиите\", бе краткият му коментар по темата.   . По думите му една от причините за протестите е, че гражданите не вярват, че хората във властта живеят само от месечните си възнаграждения.  добави Радев.   Във връзка с призива на лидера на БСП Корнелия Нинова към президента да даде морална подкрепа на предложението на левицата за намаляване на заплатите на депутатите, той коментира:   Според Радев една от причините българските граждани да бъдат по улиците е, че не вярват, че българските политици разчитат само на заплатата си. „  добави още Румен Радев, цитиран от \"Фокус\".   На въпрос за процесите в правителството и това кой да остане и кой да си тръгне, президентът отговори: „Не се меся в кухнята на коалициите и на партиите“.   По-рано днес лидерът на БСП Корнелия Нинова се обяви против ръста на заплатите на хората във властта.  По думите ѝ в ситуация, в която на улицата има десетки хиляди граждани, които протестират, да си увеличиш заплатата е неморално и абсолютно сбъркано поведение. „Заплатите на политическия елит ще се увеличат и то със задна дата с 90 лв. при положение, че знаем с колко се увеличават пенсиите\", каза още Корнелия Нинова. От левицата предложиха отново депутатските заплати да бъдат замразени на 2976 лева, колкото е основното възнаграждение преди разпускането на предходния парламент.  ", "date": "2018.11.20", "title": "Радев: Среща с Борисов ще има, когато има визия за справянето с корупцията във властта"}
