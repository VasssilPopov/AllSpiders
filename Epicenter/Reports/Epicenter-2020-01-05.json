{"url": "http://epicenter.bg/article/Kmetat-na-Botevgrad--V-yazovir--quot-Bebresh-quot--ima-voda-za-dva-mesetsa/203069/2/0", "text": "Въпреки пустинните кадри от язовирите у нас, Министерството на регионалноторазвитие е категорично – воден апокалипсис у нас няма да има. Но само ако използваме водата за питейни нужди. На този фон местата, за които има сигнали за проблеми с водата продължават да се увеличават.   Един от застрашените от безводие градове е Ботевград. Ето какво каза неговият кмет Иван Гавалюгов пред bTV.   \"Със сигурност причина за безводието не е, че хората си пускат дворните чешми през зимата, за да не им замръзват тръбите, както твърди премиерът. Има такива случаи при хора без водомери и съзнание колко ценен ресурс е водата, но това са изключения и това не е причина за водната криза\", заяви Гавалюгов.   \"В момента основният водоизточник на Ботевград – язовир \"Бебреш\", с настоящото съотношение приток-отток ще осигури водоснабдяването на града за около два месеца\", пресметна кметът, но допълни, че това може да се промени, защото тези величини са променливи и ако се засили притокът положението ще се подобри, приположение, че се запази същият отток. Малко над 1,4 млн. кубика има във водоема, а на ден се харчат около \"двадесет иняколко хиляди кубика\", разкри Гавалюгов.   Кметът на Ботевград напомни, че това не е първият проблем с водата в неговия град– през 2016 г. язовир \"Бебреш\" достига кота на мъртъв обем. Според Гавалюгов причините за кризата с водата са основно две – ВЕЦ \"Бебреш\" и износената водопреносна мрежа. Водноелектрическата централа е проектирана на най-лошото възможно място идори в миналото е имало възражения от \"Напоителни системи\", но въпреки това ебило издадено разрешение за неговия строеж \"отгоре\", каза Гавалюгов, споре докогото целият проект е изключително нерентабилен, с лош бизнес план и харчимного вода за питейни нужди. \"В момента ВЕЦ \"Бебреш\" не работи, а последно е произвеждал ток през юни, каза кметът на Ботевград. Другият голям проблем, който води до недостиг на водата, е износената мрежа. Гавалюгов изчислява, че загубите от старите тръби в Ботевград е 77%, а средно в България заради старите водопроводи се губят 60% в сравнение с 20% в ЕС. Спешно трябва да се подменят ВиК мрежите в българските градове и държавата трябва да помогне за това, заключава кметът на Ботевград.", "date": "2020.01.05", "title": "Кметът на Ботевград: В язовир \"Бебреш\" има вода за два месеца"}
{"url": "http://epicenter.bg/article/Otbelyazvame-Zimniya-Krastovden/203034/2/0", "text": "На днешния ден отбелязваме Попова Коледа или Зимен Кръстовден, наричан още Кръстци, Водокръщи.    Този празник затваря цикъла на \"мръсните дни\", започващи от 25 декември. \"Мръсни\" или \"некръстни\" се наричат според християнството тези дни, в които новороденият Иисус все още не е получил Светото Кръщение.    Смисълът на празничния ритуал е чрез силата на Кръста да се изчисти земята от бродещите в некръстеното време същества на отвъдното, на неподредения свят, да се подготви за голямото кръщение, което предстои. Сутринта в църквата се отслужва служба, водата се кръщава и освещава. На сутринта попът пуска кръст в осветена вода, като по този начин я кръщава и обикаля всички къщи, за да ги поръси с натопена в нея китка босилек. С този акт се вярва, че се пропъжда лошото и болестите от дома, а като благодарност стопаните слагат по паричка в менчето на свещеника.    Като ръси по къщите, попът оставя и по малко бяла и червена вълна, с която се правят мартенички на 1 март. Народът вярва, че ако на Кръстовден замръзне китката босилек, с която попът ръси, годината ще е плодородна.    На следващия ден - 6 януари, Богоявление или Йордановден, кръстът от менчето се хвърля в река или водоем. Вярва се още, че на Зимен Кръстовден птиците и животните проговарят с човешки глас, а всички реки и потоци спират да текат за миг, за да се прочистят. Ако пък вечерта на 5 януари звездите са ярки, ще се народят хубави агънца през годината. Обредната трапеза на Кръстовден е постна.    Имен ден празнуват Кръстьо и Кръстана.", "date": "2020.01.05", "title": "Отбелязваме Зимния Кръстовден"}
{"url": "http://epicenter.bg/article/Golyamoto-pribirane--ochakva-se-tezhak-trafik-v-tsyalata-strana/203035/2/0", "text": "След дългата ваканция, днес трафикът в цялата страна ще бъде натоварен. Очакват се и снеговалежи, за които снегорините са разпределени в готовност. На магистралите и по главните пътища ще има засилено полицейско присъствие.    Ще се следи най-вече за нарушения на скоростта и за шофиране след употреба на алкохол. На нетърпеливите да се приберат преди другите, от МВР напомнят, че глобата за шофирaне в аварийната лента е 1000 лева при първо нарушение и отнемане на шофьорската книжка за три месеца.    Особено тежко се очертава преминаването през граничните пунктове. Заради очаквания обилен снеговалеж, Гърция забранява преминаването на автомобили с тегло над тон и половина през пунктове \"Кулата\", \"Илинден\" и \"Петко Войвода\", информира Нова телевизия.", "date": "2020.01.05", "title": "Голямото прибиране: очаква се тежък трафик в цялата страна"}
{"url": "http://epicenter.bg/article/Nova-ploshtadka-s-bokluk-ot-Italiya-be-otkrita-vav-Vratsa/203038/2/0", "text": "Властите се натъкнаха на нов боклук от Апенините. Въпросното ''находище'' е открито във Враца при проверка на инспектори, но собственикът на площадката е категоричен, че не става въпрос за отпадъци, а за суровини.    ,,Площадката е наета от фирма, която се занимава с обработка на пластмасови изделия. Да, по документи този т.нар. отпадък идва от Италия, от град Милано. Но това са суровини, които са закупени от българска фирма чрез конкурс. От тези суровини ще бъде произведено нещо с добавена стойност'', обясни пред камерата на bTV собственикът на площадката Тодор Ангелов и допълни, че става дума за специална пластмаса, която не подлежи на изгаряне.    ,,С тези суровини наемателите на площадката, с които имам сключен договор, произвеждат закачалки, дръжки за четки, тоест за тях това е изходна суровина, която те са закупили от Италия, такъв е бизнесът им'', увери още веднъж мъжът, но въпреки това той най-вероятно ще бъде санкциониран, тъй като няма разрешително за складирането на тези отпадъци.", "date": "2020.01.05", "title": "Нова площадка с боклук от Италия бе открита във Враца"}
{"url": "http://epicenter.bg/article/Nikolay-Nankov-se-sgodi/203048/2/0", "text": "Заместник-министърът на регионалното развитие и благоустройството Николай Нанков се сгоди. Сватбата му се очаква през май. Новината съобщи изненадващо самият той като промени семейното положение във фейсбук профила си \"Фейсбук\".   На 3 януари, след изключително тежката пресконференция за водната криза, той е отбелязал като събитие \"годеж\". А под поста веднага заваляха стотици честитки.   \"Честито! Скорошна сватба и щастлив семеен живот пожелавам\", гласи един от коментарите на негов приятел.   Нанков обаче тази в тайна  името на любимата си. Профилът му във \"Фейсбук\" по-скоро служебен, отколкото личен. В него няма снимки с годеницата му.   Източник: standartnews.com", "date": "2020.01.05", "title": "Николай Нанков се сгоди"}
{"url": "http://epicenter.bg/article/Ninova--Darzhavata-ni-se-prevarna-v-smetishte-za-10-godini/203053/2/0", "text": "Подготвяме законопроект, с който да се забрани внос на битови боклуци, болнични отпадъци и т.н. от трети страни в България, защото в момента сме един разграден двор и правителството на Борисов превърна България в сметище за тези 10 години откакто управлява. Това заяви лидерът на БСП Корнелия Нинова в ефира на БНР.    Тя допълни, че почти през ден се появява нова информация за някоя нерегламентирана площадка, където има боклуци, чийто собственик не се знае. По думите ѝ имат отговор от министъра, че за 5 години са внесени 734 000 т отпадъци от трети страни, не от Европа.  ,,Целта на вота на недоверие е да поставим за пореден път остро въпросите за чистия въздух, чистата вода и българската земя. Казвам за пореден, защото от 2017 го края на 2019 г. 17 пъти сме поставяли темата в българския парламент за водата в Перник'', заяви Нинова. Тя подчерта, че въпроса за боклуците на територията на цялата страна за същия период сме го поставяли 47 пъти.    ,,Във всички въпроси, които сме поставяли, сме предлагали и решения. Ще ги предложим за пореден път и по време на вота на недоверие“, категорична е лидерът на БСП.    По думите ѝ ще внесат отново предложения и се надява този път да ''има разум и да бъдат приети''.   По отношение на водата за Перник има много въпроси за изясняване, но прави впечатление, че за 10 години цената ѝ е увеличена 3 пъти уж с цел инвестиции във водопреносната мрежа. За това време е сменена 0,5% от водопреносната мрежа и над 60% от водата изтича.   Следователно безхаберие, некомпетентност и корупция са довели до това състояние. Това каза лидерът на БСП. По думите ѝ трябва да се носи и политическа отговорност, каквато е вотът на недоверие и наказателна, за да се види кой е допуснал да се стигне до това. „Министърът на околната среда и водите отговаря за това колко да се оттича от язовирите. От министерството признават, че всеки месец ВиК им дава заявка и министърът разписва. Признават също, че в язовир Студена са инвестирани 32 млн. лв. за подводен ремонт на стената. В този случай местната власт няма никакво отношение“, посочи Нинова. Тя допълни, че в отговорите на министрите е посочено, че ВиК операторът в Перник е предупредил за това състояние още през април месец тази година и въпросът е защо не са взети мерки.", "date": "2020.01.05", "title": "Нинова: Правителството на Борисов превърна България в сметище за тези 10 години"}
{"url": "http://epicenter.bg/article/Tsvetanov--Reaktsiyata-na-SASht-sreshtu-Soleymani-be-otgovor-s-yasno-poslanie/203054/2/0", "text": "В последните месеци свалянето на американския военнен дрон, нападението и унищожаването на саудитската петролна инфраструктура и други деструктивни действия, провокираха остра реакция на САЩ с възпиращ ефект срещу последващи подобни действия.   Това написа във Фейсбук основателят на Евро-атлантически Център за сигурност Цветан Цветанов по повод напрежението между Вагингтон и Техеран по повод убийството на иранския генерал Касем Солеймани в Багдад.    ,,В резултат беше убит иранският генерал Касем Сюлеймани - архитект и оперативен командир на усилията на Иран за контрол над така наречения шийтски полумесец, обхващащ територията от Иран до Ирак през Сирия и Южен Ливан. Да припомним и стотиците загинали войници на оглавяваната от САЩ коалиция в Ирак, както и други страни като Сирия'', допълни той.    ,,В този контекст ответната реакция на САЩ представлява отбранителен отговор с ясно послание, а именно, че САЩ няма да толерира продължаващи провокации. Предизвикателството пред световните лидери сега е да се открият правилните механизми за деескалация на напрежението'', завърши Цветанов.  ", "date": "2020.01.05", "title": "Цветанов: Реакцията на САЩ срещу Сюлеймани бе отговор с ясно послание"}
{"url": "http://epicenter.bg/article/Kmetat-na-Vratsa--Nyama-da-pozvolim-skladiraneto-na-otpadatsi/203056/2/0", "text": "В Община Враца не е постъпвало официално намерение за преработка на пластмаса. Това каза кметът на града Калин Каменов във връзка с проверяваната от ДАНС и екоинспекцията площадка, на която се съхраняват над 50 тона излезли от употреба консумативи за принтери, представляващи неопасен отпадък.    ,,Във Враца няма да позволим складирането на отпадъци, нито пък тяхното горене, нито пък депониране на нашето сметище. На този етап притеснителното е, че има идея за преработка на тази пластмаса без термично обработване, което обаче по никакъв начин не е нито входирано в общината, нито е съгласувано с Регионалната инспекция по околната среда. Няма как да се коментира тема, при положение че все още няма проект и няма внесени документи за каквото и да било официално намерение в Община Враца”, коментира Каменов пред bTV.  По-рано през деня собственикът на площадката Илиян Ангелов беше категоричен, че собствениците на боклука възнамеряват да го преработват и че складираната суровина е предназначена за производство на продукти с добавена стойност.", "date": "2020.01.05", "title": "Кметът на Враца: Няма да позволим складирането на отпадъци, тяхното горене или депониране"}
{"url": "http://epicenter.bg/article/Karakachanov-kam-Dachich--Nyama-da-sprem-da-zashtitavame-balgarskoto-maltsinstvo-v-Sarbiya/203059/2/0", "text": "Вицепремиерът  излезе с позиция по повод на поредната порция провокации на Белград към София, в които външният министър   критикува усилията на страната ни за опазването на правата на българското малцинство в Сърбия.   \"Българската държава няма да спре да защитава правото децата на нашите сънародници да учат с учебници на български език. Няма да отстъпи и на йота от изискванията за спазване на всички свободи и права, които се полагат на българското национално малцинство в съседна Сърбия\", увери Каракачанов на страницата си във Facebook. Отговорът на българския министър на отбраната е във връзка със следните думи на Дачич, който е и вицепремиер, отправени в телевизионно интервю: „ \"Става дума за правата на онези българи в териториите, които през 1919 г. Сърбия неправомерно окупира след Ньойския договор. На които забраняваше до 44-та година да се наричат българи, а след това ги тормозеше, мачкаше и принуждаваше да се изселват от родните им места\", коментира вицепремиерът. . Няма да отстъпи и на йота от изискванията за спазване на всички свободи и права, които се полагат на българското национално малцинство в съседна Сърбия.", "date": "2020.01.05", "title": "Каракачанов към Дачич: Няма да спрем да защитаваме българското малцинство в Сърбия"}
{"url": "http://epicenter.bg/article/21-godishen-shofyor-se-zabi-v-ulichen-stalb-v-Plovdivsko/203045/3/0", "text": "21-годишен младеж е катастрофирал в пловдивското село Калековец. Той се е движел с висока скорост и при навлизане в завой в селото колата губи управление.    Шофьорът се е блъснал в две паркирани пред къщи коли и се е забил в уличен стълб, на който има поставено електрическо табло. 21-годишният мъж е с кипърска книжка и най-вероятно е употребил алкохол, съобщават от полицията в Пловдив.    Той е откаран в болница с множество наранявания. Там ще му бъде взета кръвна проба за алкохол и наркотици.", "date": "2020.01.05", "title": "21-годишен шофьор се заби в уличен стълб в Пловдивско"}
{"url": "http://epicenter.bg/article/Kristalina-Georgieva--Svetat-se-promenya-po-barzo-ot-vsyakoga--pravete-strukturni-reformi/203044/4/0", "text": "Управляващият директор на Международния валутен фонд (МВФ) Кристалина Георгиева подчерта в интервю за CNN, че светът се променя много по-бързо отколкото се е променял през последните едно-две десетилетия.   Според нея Африка е мястото, където трябва да се насочи вниманието на инвеститорите.   В интервюто Кристалина Георгиева очертава ролята на МВФ за постигане на новите амбициозни цели на ООН за устойчиво развитие в периода до 2030 година:   „Три неща казваме на страните. Първо - ако имате паричен обем, . Второ -  . И трето,  . Виждаме, че правителствата по света всъщност се вслушват. Смятам, че светът се променя много по-бързо днес отколкото преди 10-20-30 години. Несигурността е новото нормално нещо.   Затова трябва да помагаме на нашите членове да бъдат по-пъргави, по-приспособими“, коментира Кристалина Георгиева.  ", "date": "2020.01.05", "title": "Кристалина Георгиева: Светът се променя по-бързо от всякога, правете структурни реформи"}
{"url": "http://epicenter.bg/article/Ognyan-Minchev--Mezhdunarodnata-obshtnost-ni-obeshtava-samo-proizvol-i-zhivot-pod-zakona-na-dzhunglata--/203039/11/0", "text": "Ликвидирането на иранския генерал Касем Солеймани предизвика истинска лавина от катастрофични прогнози за надвиснала нова световна - или поне регионална война в Близкия изток.   Сравненията стигнаха до убийството на ерцхерцог Фердинанд в Сараево през 1914 г. Съмнявам се в капацитета и на най-проникновените анализатори да успеят да проникнат в потенциални сценарии за развитие на ситуацията, да успеят да формулират значими причинно-следствени връзки за предстоящи вериги от събития.   След десетилетие на целенасочен разпад на основните структури на международната система - отказ от принципи, договори, от поети ангажименти и отговорности, днес се намираме в ситуация на  в която значение все повече има само притежанието и проектирането на сила - политическа, военна, пропагандна и икономическа.   Силата без принципи се нарича произвол. Затова ми се вижда важно не само да гадаем какво предстои - доколкото изобщо можем да гадаем, но и да си припомним как стигнахме дотук.   Кои основни събития доведоха до разпада на международната система, установена след края на Студената война и какви изводи се налагат като обобщение на този процес на разпад. Международната система след края на Студената война се основаваше върху водещата роля на САЩ като единствена свръхсила в глобалния свят. Дали тази роля може да се определи като хегемония, доминация или просто гаранция за определени принципи и правила на международно поведение - това е тема на отделен и сериозен дебат.   Водещата роля на Вашингтон бе налагана чрез презумпцията за неоспорима от никого американска мощ. Тази мощ имаше няколко основни измерения.   Първо, икономически потенциал на първа световна сила, ключова роля в международната финансова система, водеща позиция в технологичното обновление, основен генератор и гарант за процесите на глобализация.   Второ, огромен потенциал на \"мека сила\" - власт на масовата култура по американски образец върху глобалния свят, привлекателност на американската политическа система, на американското общество като притегателен център за огромен брой хора по цялата планета, мечтаещи да стигнат до Америка и да се заселят там.   И трето, концентрация на военна мощ с върхови технологични достижения, която се оценява (към първото десетилетие на нашия век) като по-голяма от военния потенциал на всички останали значими международни фактори. Без да пренебрегваме ролята на стопанските, политическите и културни фактори за американското лидерство, необходимо е да подчертаем основното значение на американската военна мощ за удържането на глобалния свят в една международна система, която в основните си параметри бе изградена върху ценностите, принципите и интересите на западния свят.   Тук е важно да посочим кое от измеренията на военната сила бе най-важно за упражняването на американското лидерство. Дори и най-мощна като военен потенциал сред другите световни сили, Америка не би могла да удържа или да налага определен международен порядък чрез ефективни военни действия срещу другите - заедно или поотделно. Military force is much more efficient when implied rather than when deployed. (Военната сила е много по-ефективна като потенциална заплаха, отколкото като реална военна операция.)   Реалните параметри на американската военна мощ не бяха известни на никого. Но всеки знаеше, че ако наруши драстично правилата на международно поведение, установени от системата на т.нар. \"либерален консенсус\", може да изпита силата на стоварилата се върху него американска военна машина.   Американската военна мощ имаше сдържаща сила в две свои измерения. Първо - никому не бе известен нейният реален потенциал и, второ, не бе известна мярата на отклонение от правилата на международно поведение, след която следва наказателна операция от типа на тази срещу Милошевич от 1999-та. Сдържащата роля на американската военна мощ се промени драматично с войната в Ирак от 2003 г. Затъването в градска партизанска война се оказа свръхболезнено и много скъпо.   Решението да бъде отстранен диктаторът Саддам Хюсеин би имало стратегическа стойност само ако бе реализирано в пакет с промяната на режима в Техеран. Персия и Вавилон са съперници от хилядолетия и ударът върху едната страна би дало огромни стратегически преимущества на другата. Това се случи на практика.   Америка освободи Ирак от Саддам, но стратегическата печалба отиде почти изцяло в ръцете на Техеран. Между 2003-2008 г. на няколко пъти се обсъждаше възможността за удар срещу режима в Техеран, но той не бе реализиран. Защо? Защото усилието да се поддържа съвместна окупация на Ирак и Иран би довело до физическите граници на американската военна мощ. Да си припомним - военната сила е по-ефективна когато си я въобразим, а не когато я упражним.   Ако световната свръхсила достигне границите на военната си мощ, \"палавите момчета\" от глобалния свят свободно ще се отдадат на хулиганските си инстинкти.   Полицаят е с вързани ръце - всичко е позволено. На практика и без интервенция в Иран, границите на американската военна мощ бяха демонстрирани дори и само във водовъртежа на гражданската война в Ирак.   До 2003 г. Владимир Путин работеше упорито за присъединяване на Русия като пълноценен партньор към западния съюз. След затъването на Америка в Ирак той видя да се отварят неподозирани нови и алтернативни възможности - и от партньор се превърна в съперник... Китай... Иран... та дори и Венецуела на Чавес... - лошите момчета се почувстваха свободни да налагат ред, който им харесва. Ако Америка на Буш младши си позволи лекомислен и ненужен интервенционизъм, то Америка на Барак Обама отиде в другата крайност - отказа се от политиката на силата и от употребата на военна сила независимо от обстоятелствата. Обама подари на Путин т.нар. reset - на практика американска гаранция за безнаказан експанзионизъм от страна на Москва.   Вашингтон изтегли войските си от Ирак и де факто го предаде в ръцете на Техеран, чиито шиитски проксита в Багдад управляват страната по силата на аритметичното шиитско мнозинство. Екипът на Обама активно подкрепи т.нар. \"Арабска пролет\", в резултат на която редица авторитарни режими в региона бяха заменени от ислямистки правителства. Успехът на Асад в Сирия да оцелее с руска и иранска подкрепа хвърли страната в кървава гражданска война.   срещу управлението на Мюсюлманските братя и техния президент Морси. Комбинацията между лекомислен интервенционизъм, безотговорен пацифизъм и стратегически илюзии за \"демократизация\" доведе до хронична нестабилност, въвличане на чужди актьори в съперничествово за контрол върху региона, до разпад на държавите и до кървави междусектантски войни - малки и големи.   Отблъскващата действителност на Близкия изток, управляван от светски диктатори бе заменена с нова ужасяваща действителност - с царство на главорезите, с власт на изригналата преизподня. Доналд Тръмп разбира отлично, че неговите предшественици са го вкарали в порочен кръг на lose-lose situation - в игра без шанс за успех. Той промени изцяло фокуса на американското присъствие в глобалния свят. Превърна стратегическата позиция на Америка в стратегия за търговия със сигурност и продължи изтеглянето на Америка от поредица международни ангажименти.  Стратегическата рамка на американската международна политика бе заменена с това, което някои наричат transactional policies - политики на конкретни сделки. Доколкото властовите отношения не търпят вакуум - освободените пространства на американски стратегически контрол биват бързо запълвани от алтернативни играчи.    Путин влезе в Сирия, спаси режима на Асад и превърна Русия отново в стратегически фактор на Близкия изток и Средиземноморието. Предстои Кремъл да поеме съществен контрол върху Либия, в която войските на Халифа Хафтар вече обсаждат Триполи.   Иран превърна пространството от Техеран през Ирак, Сирия и Ливан в \"шиитска дъга\", в която прокситата на убития вчера Солеймани - милиции, терористични групи и секти - поддържат високо ниво на напрежение както с Израел, така и в ключови територии на сунитския ислям. В Близкия изток предстои съществено навлизане на Китай (и сега голяма част от нефта на Иран се купува от Пекин, което прави ембаргото срещу Техеран само частично ефективно). Ние вече живеем в свят, в който правилата са по-скоро украшение на международната система, а реално значение имат само прагматичните интереси и грубата сила. Разпадът на това, което подходящо или не бе наричано \"международна общност\" ни обещава само произвол и живот под закона на джунглата. В такава международна среда може да се случи всичко - включително и по-лоши неща от атентата над ерцхерцог Фердинанд в Сараево.", "date": "2020.01.05", "title": "Огнян Минчев: Международната общност ни обещава само произвол и живот под закона на джунглата "}
{"url": "http://epicenter.bg/article/Direktorat-na--quot-Bulgargaz-quot--S--quot-Balkanski-potok-quot--ni-shte-se-uvelichat-v-pati/203050/4/0", "text": "\"Доставките на газ от Русия се осъществяват успешно през новата входна точка - \"Странджа 2\", през Турция. Плюсовете от реализирането на този проект са сигурност и икономическа целесъобразност. Това ще се отрази върху крайните цени и върху крайния потребител. С промяната на точката на доставка се спестяват и транспортни разходи. През \"Странджа 2\" газ получават и Северна Македония, и Гърция\". Това каза пред БНР Владимир Малинов, изпълнителен директор на \"Булгартрансгаз\".   \"Считано от 1 януари липсва поток на природен газ по трансбалканския газопровод. Независимо от това нашата система е готова да поеме такъв поток, ако има необходимост... Реверсивният поток, част от концепцията за вертикалния газов коридор, вече е отворен и когато пазарът има интерес и пазарните нива позволяват, може да се транспортира природен газ във всички посоки\", допълни Малинов. Той подчерта, че от 1 януари \"Булгартрансгаз\" продължава да транспортира газ до Турция: \"Природният газ идва от Турция, минава през нас и се връща обратно в Турция - през \"Турски поток\" влиза в компресорна станция \"Странджа\", на българска територия. Ние го реверсираме и по съществуващия маршрут, по който до момента доставяхме газ за Турция, го връщаме обратно в Турция\".   Малинов увери, че България и \"Булгартрансгаз\" ще останат на газовата карта на Европа: \"И след изграждането на \"Балкански поток\" приходите на \"Булгартрансгаз\" ще се увеличат няколко пъти. Това, което очакваме с реализацията в по-голям мащаб на \"Балкански поток\", е приходът от пренос на \"Булгартрансгаз\" да достигне около 400 млн. лева на годишна база\". Владимир Малинов съобщи, че от началото на функционирането на газовата борса на 1 януари вече има сключени осем сделки: \"Сделките са доста под регулираната цена, одобрена на 1-ви януари. Това означава, че интерес към борсата има. Има регистрирани 14 ползватели. Ценовите сигнали, които се дават от тези сделки, показват, че има смисъл. Освен до либерализация това ще доведе и до по-добри финансови и икономически условия\".  ", "date": "2020.01.05", "title": "Директорът на \"Булгаргаз\": С \"Балкански поток\" приходите ни ще се увеличат в пъти"}
{"url": "http://epicenter.bg/article/Bezuprechen-Grigor-osiguri-pobeda-na-Balgariya-nad-Moldova/203043/8/0", "text": "Българската тенис звезда Григор Димитров осигури втора победа за България на новия турнир АТП Къп. Гришо не остави шансове в превъзходството си и за малко над час игра победи първата ракета на Молдова Раду Албот с 6:2, 6:3.    Този резултат, гарниран и с успеха на Димитир Кузманов, който по-рано сутринта също спечели своя мач срещу Александър Козбинов с 6:1, 7:5, значеше, че мачът на двойки ще бъде без голямо значение за нашите момчета. Битката между отборите ще приключи с мач на двойки. За България първоначално са заявени Григор Димитров и Александър Лазаров. Интересен момент е правилото, че до 10 минути преди срещата участниците в отборния мач могат да бъдат променяни.    В първите срещи България грабна победа над Великобритания, а Молдова отстъпи на Белгия.   Източник: Нова.тв", "date": "2020.01.05", "title": "Безупречен Григор осигури победа на България над Молдова"}
{"url": "http://epicenter.bg/article/Aleks-s-raztarsvashta-izpoved-za-Laskin-Kopirano-ot-standartnews-com/203049/10/0", "text": "Разтърсваща изповед за изминалата година без съпруга си Иван Ласкин направи Алекс Сърчаджиева пред Нова телевизия. Нещо повече – тя обеща тази година да направи нещо много искрено и честно: да излезе на сцената не в роля, а такава каквато е. Искам да изляза и разкрия душата си. По този начин ще помогна на себе си, но съм убедена, че ще помогна и на други хора. Искам през 2020 г. да се събера и да го направя и да разкажа моята история такава, каквато е, сподели Алекс Сърчаджиева.   Актрисата не скри, че 2019-а е била най-тежката и най-кошмарна за нея година. На 6 януари се навършва една година, откакто Иван Ласкин си отиде. Преживях годината ден да мине, друг да дойде, в някакъв унес, разкри Алекс. И допълни: \"Явно имам да научавам някакви неща. А защо имам да ги научавам, отговора вероятно ще търся до края на живота си. Надявам се да съм достатъчно силна, за да се справя с това, през което все още преминавам и да си отгледам по достоен начин детето и да създам един достоен човек\".     Източник: standartnews.com", "date": "2020.01.05", "title": "Алекс с разтърсваща изповед за Ласкин "}
{"url": "http://epicenter.bg/article/Kakvo-da-sgotvim-na-Bogoyavlenie---vkusni-retsepti-/202850/9/0", "text": "готови кори или тесто от: 2 ч.ч. брашно 1 с.л. олио 1 с.л. оцет 1 ч.л. сол 30 г мая хладка вода   За плънката: 5 стръка праз лук 1 ч.ч. ориз 1/3 ч.ч. счукани орехи 1 ч.ч. олио сол, черен и червен пипер, тарос   Замесва се тестото и се оставя 20 минути да почине, покрито с кърпа. След това се разделя на 3 топки и се разточват питки, с размера на тавата, в която ще се пече. Празът се задушава в малко олио и малко вода, прибавя се оризът и той да поври, посолява се на вкус и се добавят другите подправки.   В намазана с олио тава се слага една питка, отгоре половината праз, втора питка, втората половина праз и се покрива с третата кора. Оставя се покрита да втаса за 15-20 минути. Баницата се нарязва на порции и се залива със сгорещеното олио. Пече се в умерена фурна до зачервяване. Гореща се напръсква със студена вода и се покрива с кърпа.      гъби - 500 г пачи крак и печурки     шунка - 200 г     кисели краставички - 1 - 2 бр.     топено сирене - 150 г     брашно - 2 с. л.     вода     олио     копър   Гъбите се почистват и се нарязват на едри парчета. Запържват с много малко олио в тиган. През това време шунката се нарязва на жулиени. Добавя се в тигана с гъбите и се пържат около 2 мин. В дълбок съд се налива малко олио да загрее и към него се слага брашно, когато се запържи леко се налива вода до средата на съда. Щом се сгъсти леко, се добавят гъбите, шунката и нарязаните на дребно кисели краставички.   Накрая се слага и топеното сирене, за да се разтопи. Когато изстине, се нарязва на много ситно копър и се поръсва ястието. Необходими продукти: Лукът и оризът се запържват. Подправят се. Всяко листо се пълни със сместа. Готовите сарми се поливат със сока от зелето и покриват с фолио. Варят се около час на слаб огън.   Необходими продукти Начин на приготвяне Сиропът се приготвя от захарта, водата и карамфилът. Съставките се кипват и се оставят да поврят 15 минути. Прибавя се и кората на портокала, обелена на спирала. Оставя се да изстине, след което се слагат лимоновият сок и медът. Смокините и кайсиите се накисват за 1 час, след което се подсушават и се нарязват. Смесват се с орехите и половината бадеми.   Фурната се загрява на 180 С. Тавичката се намаслява. Корите се разделят на 5 равни части. Първата се наръсва само с плънка, а останалите и с по 2 с.л. масло.   Нарязва се на по-малки квадратчета. Пече се около 20 минути. Поръсва се с останалите смлени бадеми и се връща във фурната за 2-3 минути. След изваждането се залива със сиропът и се покрива.    ", "date": "2020.01.05", "title": "Какво да сготвим на Богоявление - вкусни рецепти "}
{"url": "http://epicenter.bg/article/Tramp--Nie-sme-nay-dobrite-v-sveta--Iran-po-dobre-da-ne-ni-zakacha/203037/7/0", "text": "Американският президент Доналд Тръмп заяви днес, че САЩ ще ударят Иран по-силно от всякога, ако Ислямската република извърши нападения като отмъщение за убийството на иранския генерал Касем Солеймани, както и че САЩ са най-добрите в света, тъй като разполагат с въоръжение за два трилиона долара.    ,,Ако те продължат да нападат - нещо, което категорично не ги съветвам да вършат, ще ги ударим по-силно отколкото някога са били удряни\", заплаши Тръмп в социалната мрежа ''Туитър'', а в друг свой пост от по-късно добави, че САЩ ''няма да се поколебаят да използват новите си прекрасни оръжия срещу Иран''.  Касем Солеймани, командващ подразделението за специални операции \"Ал Кудс\" на иранския Корпус на гвардейците на ислямската революция, беше убит в петък при американски ракетен удар с дрон по летището в Багдад. При нападението загинаха също неговият помощник Абу Махди ал Мухандис, заместник-командващ иракските шиитски милиции Хашд аш Шааби и още осем души.   Източник: Новини.бг", "date": "2020.01.05", "title": "Тръмп: Ние сме най-добрите в света, Иран по-добре да не ни закача"}
{"url": "http://epicenter.bg/article/Kovchegat-s-tyaloto-na-Suleymani-be-transportiran-v-rodinata-mu-/203041/7/0", "text": "Тялото на убития в Ирак при американски въздушен удар ирански военен командир Касем Сулеймани беше върнато днес в Иран, съобщи официалната информационна агенция ИРИБ, цитирана от Ройтерс и БТА. Тленните останки на Солеймани бяха превозени със самолет до югозападния ирански град Ахваз.    ИРИБ публикува видеоклип със свалянето на обвития в иранското знаме ковчег на Сулеймани, от самолет, под звуците на военен оркестър.    Репортаж, предаван на живо от държавната телевизия, показа как хиляди опечалени иранци, облечени в черно, преминават през Ахваз.    Хиляди скандираха \"Смърт за Америка\", докато изпращаха Сулеймани    Солеймани беше убит в петък при удар с американски дрон, нанесен срещу конвоя на генерала на летището в Багдад.    Докато мнозина иранци участваха през последните дни в масови прояви, за да дадат израз на скръбта си от смъртта на Солеймани, смятан за втората по сила фигура след върховния духовен водач аятолах Али Хаменей, други се тревожат, че неговата смърт може да въвлече страната им във война със суперсила.    Тялото на ръководителя на подкрепяните от Техеран иракски милиции Абу Махди ал Мухандиз, убит заедно със Солеймани, също беше транспортирано в Ахваз, съобщи ИРИБ.", "date": "2020.01.05", "title": "Ковчегът с тялото на Сулеймани бе транспортиран в родината му "}
{"url": "http://epicenter.bg/article/Iranski-hakeri-veche-nanesoha-parvi-udar-na-SASht/203046/7/0", "text": "Ирански хакери разбиха вчера интернет сайта на американска федерална агенция и публикуваха послания с обещания да отмъстят за смъртта на иранския генерал Касем Солеймани, убит в петък при ракетен удар, заповядан от президента Доналд Тръмп, предаде БТА.    Главната страница на портала на Федералната програма на библиотечните хранилища (FDLP - Federal Depository Library Program) била заменена със страница с надписи на английски и персийски език: \"Това е послание от Ислямска република Иран. Ние няма да престанем да оказваме подкрепа на нашите приятели в региона - угнетените народи на Палестина, Йемен, Бахрейн, народа и правителството на Сирия и Ирак\". Компютърните пирати твърдели също, че порталът бил разбит от \"ирански хакери\", членове на \"групата за киберсигурност на Иран\". На страницата бил поместен колаж, изобразяващ Тръмп, окървавен след удар с юмрук, нанесен от Иран и заобиколен от летящи ракети.  В посланието, поместено на разбития сайт, се отправяло предупреждение, че виновните за смъртта на Солеймани ще бъдат застигнати от \"ужасно отмъщение\".    ,,Това е само малка част от киберспособностите на Иран'', се четяло на друг надпис, написан с бели букви на черен фон.    Порталът FDLP помества правителствена документация в свободен достъп. Вчера Министерството на вътрешната сигурност на САЩ предупреди, че иранските власти могат да извършат терористично нападение или кибератака срещу критично важни обекти от инфраструктурата на САЩ след убийството на Солеймани.", "date": "2020.01.05", "title": "Ирански хакери вече нанесоха първи удар на САЩ"}
{"url": "http://epicenter.bg/article/Dachich-s-nova-provokatsiya-kam-Balgariya/203047/7/0", "text": "Сръбският вицепремиер и министър на външните работи Ивица Дачич тази сутрин говори с изключителна агресия срещу България.    Пред държавната телевизия бившият говорител на диктатора Слободан Милошевич коментира тежката конфронтация между Черна гора и Сърбия. През последните десет дни между двете държави възникна напрежение по повод новоприетият закон за вероизповеданията в Черна гора. В Белград имаше безредици, по време на които сръбски националисти изгориха и националният флаг на Черна гора.    По време на интервюто в един момент без никакъв повод Дачич намеси България и избухна: \"За какви вътрешни работи днес се говори в Европейския съюз. Там имате едни българи, които в Сърбия са само 0.26 на сто от населението ни. Толкова са българите в Сърбия. Но, България на всяка среща на Европейския съвет поставя въпроса за правата на българското национално малцинство?\"    От над 120 000 души българско малцинство, в момента то наброява около 20 000.    Това е поредното враждебно изявление на Дачич по адрес на страната ни. Миналата година той си позволи непремерен тон и спрямо българския премиер по повод изявлението на Бойко Борисов в Познан за положението в региона, припомня БГНЕС.    Тогава след острата реакция на София властите в Белград заявиха, че е \"имало проблем с превода\". Борисов тогава поиска Дачич публично да се извини и каза: \"Какво точно иска Ивица Дачич? Аз мога да съм доста неприемлив, мога да съм и недипломатичен, но от това най-малко Сърбия ще има полза, и още по-малко сръбският и българският народ.    В края на ноември сръбският посланик в София бе извикан в българското МВнР по повод скандалното изявление на председателя на парламентарната комисия за Косово Милован Дрецун. Отново пред РТС Дрецун заяви, че България масово шпионирала Сърбия.", "date": "2020.01.05", "title": "Дачич с агресивен тон: Какви права за българите в Сърбия търси София?"}
{"url": "http://epicenter.bg/article/Iran--SASht-nyamat-smelost-da-udaryat-52-nashi-tseli/203051/7/0", "text": "САЩ няма да се осмелят да ударят 52 цели на територията на Иран, както по-рано заплаши американският президент Доналд Тръмп, заяви командващият въоръжените сили на Иран Абдулрахим Мусави, предаде РИА Новости.    \"В хода на евентуален конфликт в бъдеще, в който се съмнявам, че ще имат смелостта да нанесат удари, ще стане ясно какви са тези числа - 5 и 2\", допълни Мусави.    Тръмп заплаши, че САЩ ще удари \"много бързо и много силно\" по 52 цели в Иран, ако бъдат нападнати.    Заплахите на американския президент бяха в отговор на заканите на Иран да отмъстят за смъртта на генерал Касим Солеймани. Той беше убит в нощта на 3 януари в акция с дрон в близост до международното летище в Багдад. САЩ оправда убийството на Солеймани с тезата, че той и негов приближен се считат замесени в организирането на нападението на посолството на САЩ в Багдад на 31 декември.    Източник: БГНЕС", "date": "2020.01.05", "title": "Иран: САЩ нямат смелост да ударят 52 наши цели"}
{"url": "http://epicenter.bg/article/Kitay-smeni-rakovoditelya-na-predstavitelstvoto-si-v-Honkong/203052/7/0", "text": "Китай отстрани досегашния ръководител на представителството си в Хонконг Ван Чжъмин, предаде Ройтерс, като се позова на изявление на китайските власти. Решението на Пекин бе оповестено след месеци на демонстрации срещу китайското правителство в бившата британска колония. Официалното наименование на китайското представителство в Хонконг е Бюро за свръзка с китайското правителство в Хонконг. Като негов председател Ван Чжъмин бе най-високопоставеният китайски служител в Хонконг. На мястото на Ван Чжъмин ще бъде назначен 65-годишният Ло Хуейнин, бивш секретар на комитета на Китайската комунистическа партия в провинция Шанси.   Източник: Нова.тв", "date": "2020.01.05", "title": "Китай смени ръководителя на представителството си в Хонконг"}
{"url": "http://epicenter.bg/article/ES-prizova-Iran-za-sdarzhanost-i-vnimatelno-da-pretsenyava-otvetnite-si-deystviya/203055/7/0", "text": "\r\n \r\n \r\n \r\n \r\n \r\n  БГНЕС \r\n", "date": "2020.01.05", "title": "ЕС и Иран ще обсъдят деескалация на напрежението, Ирак внася жалба срещу САЩ"}
{"url": "http://epicenter.bg/article/Iran--Tramp-e--terorist-v-kostyum-/203057/7/0", "text": "Иран осъди президента на САЩ Доналд Тръмп, наричайки го „терорист в космюм“, след като държавният глава заплаши, че ще удари 52 ирански обекта, ако Техеран нападне американци или американски бази в знак на отмъщение за убийството на военния генерал Касем Сюлеймани, предава Reuters, цитира Фокус. „Същият като Ислямската държава, като Хитлер, като Чингис хан! Всички те мразят културите. Тръмп е терорист в костюм. Той много скоро ще научи урока на историята, че НИКОЙ не може да победи „Великата иранска нация и култура“, написа министърът на съобщенията и информационните технологии на Иран Мохамед Джавад Азари-Джароми в профила си в социалната мрежа „Туитър“.", "date": "2020.01.05", "title": "Иран: Тръмп е „терорист в костюм“"}
{"url": "http://epicenter.bg/article/Ispanskiyat-parlament-ne-odobri-Pedro-Sanches-za-premier/203058/7/0", "text": "Долната камара на парламента в Испания отхвърли кандидатурата на Педро Санчес за министър-председател, съобщи БГНЕС.   Санчес, който е генерален секретар на Испанската социалистическа работническа партия, в момента временно изпълнява длъжността премиер. Това е първо гласуване на кандидатурата му. За да бъде избран в първия тур на гласуването, кандидатът за поста на ръководител на кабинета трябваше да получи подкрепата на абсолютно мнозинство от депутати, тоест минимум 176 от 350. Тъй като това не се случи, два дни по-късно трябва да се проведе втори вот в Конгреса, в който кандидатът ще трябва да получи болшинството от гласовете на присъстващите депутати.", "date": "2020.01.05", "title": "Испанският парламент не одобри Педро Санчес за премиер"}
{"url": "http://epicenter.bg/article/Znamenitosti-pravyat-dareniya-v-polza-na-postradalite-ot-pozharite-v-Avstraliya/203061/7/0", "text": "Актьори, поп звезди и британското кралско семейство предложиха подкрепата си на жертвите на безпрецедентните пожари в Австралия, като помагат да бъдат набрани милиони за борбата с бедствието, предаде БТА.   Актрисата Никол Кидман обеща да дари 500 000 долара, без да уточнява дали австралийски или американски, от името на семейството си на пожарната в щата Нов Южен Уелс. Тя посрещна Нова година със съпруга си певеца Кийт Ърбан в Сидни, където качеството на въздуха напоследък е сред най-лошите в света заради дима от пожарите. \"Подкрепата, мислите и молитвите на семейството ни са с всички, засегнати от пожарите в цяла Австралия\" - написа Никол Кидман до линк към национална интернет страница за дарения за борбата с пожарите. Кралица Елизабет II вчера се присъедини към внуците си принцовете Уилям и Хари и изрази ужаса си от стихията и благодарността си към пожарникарите, които рискуват живота си. Австралийската комичка Селест Барбър, чието семейство живее близо до засегнатия от пожарите гр. Идън на югоизточния бряг, както и поп звездите Пинк и Иги Азалия, която е от Сидни, също набират средства в полза на пожарникарите и спасителните служби за животни. Страницата GoFundMe, създадена от Барбър, набра 20 милиона австралийски долара (13,90 милиона щатски долара) за пожарната служба на Нов Южен Уелс. Линкът беше споделен от певицата Лизо и актрисите Натали Портман и Селма Блеър. Пинк обеща дарение от 500 000 долара за пожарникарите, които \"се борят толкова тежко на първа линия\". Иги Азалия, която е родена в Сидни, но е израснала в Мълъмбимби на северния бряг на Нов Южен Уелс, докъдето почти достигна огъня през ноември, пусна снимка в Instagram как гушка коала и призова за дарения на местния приют за диви животни. До днес за него са набрани 100 000 австралийски долара.   Дарения вече направиха актьорът Ръсел Кроу и австралийски тенисисти. Ръсел Кроу даде 200 000 австралийски долара на регионалната пожарна, след като бедствието застраши имението му край Нана Глен, на 550 км северно от Сидни. Тенисистката Ашли Барти обеща да дари цялата си премия от турнира в Бризбейн, който започва утре. Колегата й Ник Кирьос даде начало на мащабна кампания за набиране на средства, като обеща да дари по 200 долара за всеки ас, който отбележи. В инициативата се включиха Джон Милман, Алекс де Минор, Симона Халеп, Петра Квитова.   Двадесет и четирима души са загинали в пожарите от септември миналата година. Засегнати са и шестте австралийски щата и една територия. Пожарите вече са унищожили повече от шест милиона хектара земи.", "date": "2020.01.05", "title": "Знаменитости правят дарения в полза на пострадалите от пожарите в Австралия"}
{"url": "http://epicenter.bg/article/Ukrepvaneto-na--quot-Notr-Dam-quot--struva-85-mln--evro/203064/7/0", "text": "Укрепването на конструкцията на \"Нотр Дам\" и осигуряването на безопасността й за следващи строителти работи достигна 85 милиона евро. Това съобщи ръководителят на възстановителните работи генерал о.з. Жан-Луи Жоржелен, цитиран от ТАСС и БГНЕС.   „На етапа на укрепване и осигуряване на сигурността на катедралата вече са използвани 85 милиона евро\", каза той и добави, че „това е значителна сума\". Сумата на всички обещани дарения за възстановяването на катедралата до момента е около 922 милиона евро. „600 милиона от тези пари са от източници във Франция, а 70 милиона евро са обещани от чужбина\", посочи още той.   Според Жоржелен реалната сума на събраните до момента дарения е между 400 и 500 милиона евро. „Не се съмнявам, че ще успеем да съберем още повече дарения“, каза той.   В същото време ръководителят на възстановителните дейности подчерта, че все още е рано да се твърди, че катедралата е спасена от срутване. „На този етап не можем да кажем, че \"Нотр Дам\" е спасен, тъй като предстои един много важен етап - демонтирането на инсталираните около фасадата на сградата строителни скелета\", каза Жоржелен. През ноември 2019 г. френският министър на културата Франк Ристер обяви, че вероятно възстановителните работи по катедралата, която пострада при пожар през април, ще стартират най-рано към края на 2020 г. Според министъра демонтирането на строителните скелета, с които е укрепена фасадата, трябва да приключи през пролетта на 2020 г.   Тепърва предстои конкурс за проекти за възстановяването на сградата, като министърът не уточни дали става въпрос за реконструкция и възвръщане на първоначалния вид на сградата или за изцяло нова визия на катедралата.   Припомняме, че пожарът в катедралата \"Нотр Дам\" избухна на 15 април миналата година, но огънят бе напълно потушен едва на следващата сутрин. Причините за инцидента все още се разследват.", "date": "2020.01.05", "title": "Укрепването на \"Нотр Дам\" струва 85 млн. евро"}
{"url": "http://epicenter.bg/article/London--SASht-imat-pravo-na-samootbrana/203065/7/0", "text": "САЩ имат право на самоотбрана, заяви по повод убийството в Багдад на иранския генерал Касем Солеймани британският външен министър Доминик Рааб, цитиран от АФП.    \"Убитият в Ирак Солеймани беше регионална заплаха и разбираме в какво положение са се оказали САЩ\", каза Рааб. \"Задачата на генерал Солеймани беше да използва подставени лица и милиции за нападане на западните страни, които легитимно се намират в Ирак и при тези обстоятелства ясно важи правото на самоотбрана\", каза Рааб, който изрази несъгласие със становището, че убийството на Солеймани е обявяване на война.    \"Засилването на напреженията обаче е риск и сега искаме да видим деескалация и стабилизиране на ситуацията. Никой няма интерес от война. Трябва да се намери начин да се позволи на Иран да излезе от международната си изолация\", заяви британският външен министър.    Рааб съобщи, че днес е разговарял с премиера и президента на Ирак и смята да разговаря и с иранския външен министър. В близките дни той смята да се срещне и с държавния секретар на САЩ Майк Помпейо, който упрекна европейците, че \"не са били толкова полезни\", колкото са можели в тази ситуация.  Британският министър на отбраната Бен Уолъс по-рано съобщи, че два британски бойни кораба - фрегата и ескадрен миноносец ще възобновят ескортирането на търговски кораби под британски флаг в Ормузкия проток, който е стратегически район за търговията с петрол.   Източник: Новини.бг", "date": "2020.01.05", "title": "Лондон: САЩ имат право на самоотбрана"}
{"url": "http://epicenter.bg/article/Irak-glasuva-izteglyaneto-na-vsichki-chuzhdestranni-voyski-ot-stranata/203066/7/0", "text": "\r\n \r\n \r\n \r\n \r\n \r\n  БГНЕС \r\n", "date": "2020.01.05", "title": "Ирак гласува изтеглянето на всички чуждестранни войски от страната"}
{"url": "http://epicenter.bg/article/SASht-prehvarlyat-4000-voynitsi-v-Kuveyt/203036/7/0", "text": "САЩ са започнали прехвърляне в Кувейт на повече от 4000 войници от състава на 82-а въздушно-десантна дивизия, разквартирувана във форт Браг, щата Северна Каролина, предаде БТА, позовавайки се на Асошиейтед прес. Това става в условията на нараснало напрежение след убийството на иранския генерал Касем Сулеймани.    По информация на говорителя на 82-а въздушно-десантна дивизия подполковник Майк Бърнс около 700 военнослужещи вече са заминали тази седмица за Кувейт. На ред са 3500 американски десантчици, които трябва да бъдат окончателно прехвърлени след няколко дни.    Нарастването на американското военно присъствие в Близкия изток е резултат от опасенията на Вашингтон от вероятни актове на отмъщение от страна на Иран след ликвидирането на Сулеймани.   В същото време американският президент Доналд Тръмп предупреди в Туитър, че САЩ са взели на прицел 52 ирански обекта, които може да бъдат ударени, ако Иран атакува американци или американско обекти в отговор на извършеното в петък убийство с дрон на иранския военен командир Касем Сюлеймани в Ирак, предаде БТА като цитира Ройтерс.   Тръмп написа, че Иран \"говори много смело за вземане на прицел на определени американски обекти\" в отговор на смъртта на Сулеймани.   Президентът на САЩ посочи, че Вашингтон \"е взел на прицел 52 ирански обекта\" и че някои от тях са \"на много високо ниво и важни за Иран и иранската култура и тези обекти, както и самият Иран, ще бъдат ударени много бързо и много силно\". \"САЩ не искат повече заплахи!\" написа Тръмп и добави, че 52-е цели представляват 52-ата американци, взети за заложници в Иран след завземането на посолството на САЩ в Техеран през 1979 г.", "date": "2020.01.05", "title": "САЩ прехвърлят 4000 войници в Кувейт"}
{"url": "http://epicenter.bg/article/V-Harvatiya-zapochna-vtori-tur-na-prezidentskite-izbori/203042/7/0", "text": "Избирателните секции отвориха в Хърватия в 07:00 ч. местно време (08:00 българско време), предава хърватската агенция HINA. Право на глас в тези избори имат 3,86 млн. избиратели, които ще избират президент за петгодишен срок, предаде \"Фокус\".   Избирателите могат да избират между действащия президент Колинда Грабар-Китарович, подкрепена от „Хърватски демократичен съюз“ (ХДС) и бившия премиер Зоран Миланович, кандидат на опозиционната Социалдемократическа партия.", "date": "2020.01.05", "title": "В Хърватия започна втори тур на президентските избори"}
{"url": "http://epicenter.bg/article/Iran-zaplashi-SASht-s-voenen-otgovor/203068/7/0", "text": "\r\n Военният съветник на върховния лидер на Иран, аятолах Али Хаменей, заяви в неделя, че отговорът на Техеран на убийството на най-влиятелния му генерал от САЩ „със сигурност ще бъде военен“. Иран подготвя удари по американски военни обекти в отговор на убийството на командира на специалните части \"Ал Кудс\" на Ислямския революционен гвардейски корпус, заяви в интервю за Си Ен Ен военният съветник на иранския лидер, Хосейн Деган. \r\n \r\n \r\n   \r\n Деган е бивш министър на отбраната, а сега е главен военен съветник на аятолах Али Хаменей. Той каза пред CNN, че отговорът ще дойде от самия Иран, а не от съюзните му милиции в региона. \r\n \"Америка започна войната. Следователно те трябва да бъдат подготвени за ответна реакция на своите действия. Единственото, което може да сложи край на този период на война, е американците да получат удар, еквивалентен на този, който нанесоха\", заяви Хосейн Деган.  \r\n \"Отговорът несъмнено ще бъде военен и ще бъде насочен срещу военни обекти\", подчерта съветникът на иранския лидер. В същото време той посочи, че ръководството на Иран \"никога не е търсило и няма да се стреми към война\". \r\n   \r\n Хосейн Деган отговори и на заплахата на Тръмп да включи ирански културни обекти сред 52-те цели, по които САЩ ще нанесат удар в случай на иранско отмъщение. Това число съответства на броя на заложниците, взети в американското посолство в Техеран през 1979 г., посочи Тръмп. \r\n   \r\n Според Деган туитовете на американския президент са смешни и абсурдни. \"Ако той каже 52, ние казваме 300 - и те са достъпни за нас\", каза иранският военен съветнис. \"Нито американският военен персонал, нито американският политически център, нито една американска военна база, нито един американски кораб няма да бъде в безопасност. Той не познава международното право. Не признава и резолюциите на ООН. Всъщност той е истински гангстер и комарджия\", заяви Хосейн Деган. \r\n В петък Пентагонът обяви за нанесен ракетен удар по заповед на президента на САЩ Доналд Тръмп срешу конвой близо до летището в Багдад, при който е бил убит ген. Солеймани. Според американската администрация операцията имала отбранителен характер, тъй целяла защита на американските войски, разположени в Близкия изток, отбелязва ТАСС, цитиран от Гласове. \r\n \r\n", "date": "2020.01.05", "title": "Иран заплаши САЩ с военен отговор"}
{"url": "http://epicenter.bg/article/SASht-spira-borbata-s-Islyamska-darzhava-v-Irak/203070/7/0", "text": "Водената от САЩ антитерористична коалиция обяви в неделя, че спира борбата си срещу групировката Ислямска държава в Ирак. Американските военни, които водеха сражения с терористите, се оттеглят заради заплахата от въздушни удари след смъртта на генерал Солеймани.    \"Това ограничи капацитета ни да провеждаме обучение с партньори и да подкрепяме техните операции срещу Ислямска държава, затова сме спрели тези дейности\", се казва в изявление на коалицията.    В събота коалицията обяви, че военните в Багдад и в авиобаза северно от столицата са изправени пред нови атаки. Само за последните два месеца е имало 13 ракетни нападения в региона.    Източник: БГНЕС", "date": "2020.01.05", "title": "САЩ спира борбата с Ислямска държава в Ирак"}
{"url": "http://epicenter.bg/article/Zoran-Milanovich-pecheli-prezidentskite-izbori-v-Harvatiya/203072/7/0", "text": "Бившият премиер и кандидат на социалдемократическата опозиционна партия печели изборите за президент на Хърватия с 53,25%, съобщава хърватският информационен портал Index.hr., цитира Фокус. Досегашният президент Колинда Грабар-Китарович получава 46,75%.   През 2011 г. роденият в Загреб Миланович беше назначен за министър-председател, лидерът на Социалдемократическата партия (СДП). Правителството под негово управление, обаче, не успя да оправдае очакванията и да приложи на практика така необходимите реформи, което пък доведе до политическо покровителство на различни хора и влоши икономическата обстановка в страната. Това доведе до загуба на парламентарните избори. Впоследствие Миланович загуби изборите за лидерския пост в партията му, и се оттегли от партията.   След оттеглянето му от политическата сцена, Миланович управлява мениджърско-консултантска фирма, като негови клиенти са албанския премиер Еди Рама, и други политици. Още през юни 53-годишният социалист даде заявка за участие в президентските избори, като избра мотото „Президентът с характер“ с леко намигване към репутацията му на човек, който не се отказва. В редица интервюта той описва себе си като човек с „ляво сърце и консервативна глава“, и често е критикуван заради високомерния си подход към медиите. Миланович обещава да превърне Хърватия в демократична страна с ценности като равноправие в обществото и независима съдебна система.   Роден в Загреб през 1966 г., Миланович е с юридическо образование и е запален боксьор-любител. По време на войната за независимост на Хърватия в началото на 90-те години на миналия век Миланович бе служител във външното министерство на страната. По-късно е заемал постове и в мисиите на ЕС и НАТО в Брюксел. Зоран Миланович е женен, с две деца.", "date": "2020.01.05", "title": "Зоран Миланович печели президентските избори в Хърватия"}
{"url": "http://epicenter.bg/article/Bivsh-agent-na-TsRU---Al-Kuds-quot--sa-sila--tya-otmashtava--Az-izpitvam-strah--I-tryabva-da-ni-e-strah--/203073/7/0", "text": "Робърт Беър, един от най-опитните агенти на ЦРУ, действали на територията на целия Близък изток в продължение на 20 години, разкри в предаването \"120 минути\" на бТВ възможните последствия за Запада и САЩ след убийството на генерал Касем Солеймани.    \"Касем Сулеймани беше може би вторият най-могъщ човек в Иран, фактически техен вицепрезидент. Силите на машината, която той управляваше, имаха ключово влияние в цялата икономика и армия на Иран. Той беше проконсул в Ливан, Сирия и Ирак. Имаше политически стремежи, беше герой на иранската революция. Ръцете на Солеймани бяха изцапани с много кръв, много американска кръв. Но не се залъгвайте, случилото се в Ирак е еквивалентно на това иранците да убият американския вицепрезидент.    Той беше в сянка дълго време, но определено е основна фигура в Сирия и Ирак от години. Той беше мишена, която израелците разглеждат от 12 години, искаха да го убият, бяха го взели под прицел и можеха, но решиха да не го правят, защото това би създало много деликатна политическа драма и би причинило твърде много проблеми. Така че дори израелците не се осмелиха, което е нещо необичайно.    Фактически това действие е точно такова - обявяване на война от страна на Щатите. Сега Иран могат да ударят която цел си поискат. Може да е в Нигерия, където има широко мюсюлманско присъствие, в целия Залив, в Южна Америка, пограничните региони, могат да свалят самолети, да отпишат 25 процента от световно търгувания нефт от пазара в рамките на минути. С тази ескалация сме на ръба на война. Не виждам в момента шанс някой да отстъпи. Комуникацията между САЩ и Иран е прекъсната и в момента зависи от швейцарското посолство в Техеран. Никога досега не съм виждал да сме толкова близо до падане отвъд ръба на пропастта.    На въпрос има ли истина в разпространената версия, че американските власти не са знаели, че самият Солеймани е в колата, мислели, че само по-нисшият по ранг офицер, Ал Мухандис, е бил в колата и са атакували в конвоя, Беър отговори: \"Това е възможно. Не се знае все още. Изглежда Солеймани е летял от Дамаск до Багдад, предполагам, че израелците са следили движенията му и са знаели, че е на самолета. Ако са го убили неволно, може да се повторят събитията след Сараево през 1914 г.    Бившият агент на ЦРУ разкри и какви сценария са възможни за развитие на събитията.    \"Ще има промяна във властта в Иран. Кой ще наследи Сулеймани? Синът на Хаменей също има стремеж за власт, много е радикализиран, а това е много радикализирана страна от Ислямската революционна гвардия, особено силите „Ал Кудс\". Не виждам как някой ще каже „Нека не задълбочаваме, нека водим преговори, нека ползваме дипломация.\" Иранците никога не са го правили, ще трябва да си променят нрава, но не виждам признаци това да се случи. Не забравяйте, въпреки че САЩ никога не са го признавали, след като свалихме пътнически самолет на иранските авиолинии през 1988 г., те ни отвърнаха и свалиха полет 103 на „Пан Ам“ над Локърби. Това е сила на „Ал Кудс\". Тя отмъщава. Няма случай досега да не е отмъщавала.    Да, аз изпитвам страх. И трябва да ни е страх! Вижте, оттеглянето на Тръмп от атомното споразумение е едно от най-ирационалните действия на американската външна политика, случвали се някога, защото нямаше план за после. Просто заяви, че иска да притисне държавата в ъгъла и ще се надява да не хапе. Е, ще хапе.\"", "date": "2020.01.05", "title": "Бивш агент на ЦРУ: „Ал Кудс\" са сила, тя отмъщава. Иран могат да ударят която цел си поискат"}
{"url": "http://epicenter.bg/article/Irakskiyat-parlament-poiska-vsichki-chuzhdi-voyski-da-napusnat-stranata/203074/7/0", "text": "ракският парламент прие резолюция, с която поиска от правителството да сложи край на присъствието на чуждестранни войски в Ирак и да гарантира, че те няма да ползват сушата, въздушното и водното пространство на страната по каквато и да било причина, предадоха \"Ройтерс\" и БТА.   Решението следва въздушния удар край летището на Багдад, при който бяха убити иранският командир Касем Сулеймани и иракски бойци, чиято организация е част от иракските институции.    \"Правителството се ангажира да оттегли молбата си за помощ от международната коалиция за борба с \"Ислямска държава\" поради края на военните операции в Ирак и постигането на победа\", се казва в резолюцията. \"Иракското правителство трябва да работи за прекратяване на присъствието на всякакви чуждестранни войски на иракска земя и да им забрани да ползват сушата, водното и въздушното пространство на страната по каквато и да било причина\", се казва още в документа.    За разлика от законите парламентарните резолюции нямат обвързваща сила за правителството. Иракският премиер Адел Абдул Махди обаче по-рано призова парламента да гласува за прекратяване на чуждестранното военно присъствие. С резолюцията се обявява подкрепа и за официалната жалба до генералния секретар на ООН и Съвета за сигурност заради американските въздушни удари на иракска територия. Тя се отнася до \"американските атаки и агресия над иракски военни позиции и убийството на иракски и съюзнически високопоставени военни командири на иракска земя\" според позиция на външното министерство.    Повечето от присъстващите в парламента депутати, общо около 180 на брой, подкрепиха резолюцията. Тя се ползва с подкрепата на повечето депутати шиити. Много сунитски и кюрдски депутати не се явиха на заседанието, изглежда защото не подкрепят тази стъпка, подчертава АП. В същото време водената от САЩ коалиция в Ирак обяви, че спира временно борбата срещу екстремистите от Ислямска държава, за да се концентрира върху защитата на войските и базите. Прекратява се и обучението на иракските сили, както и други операции в подкрепа на борбата срещу \"Ислямска държава\".    Край на операциите    Евентуално изтегляне на американските военни в Ирак, чийто брой се оценява на около 5200, може да навреди сериозно на борбата срещу \"Ислямска държава\" и да позволи на организацията да се възстанови, отбелязва \"Асошиейтед прес\".   Сигнал за такъв сценарий бе и съобщението на предвожданата от САЩ антиджихадистка коалиция. Тя обяви днес, че преустановява операциите си в Ирак. Обучението на иракските сили за сигурност и борбата срещу терористичната организация \"Ислямска държава\" ще бъдат преустановени, защото коалицията вече е фокусирана изцяло върху това да защитава иракските бази, в които се намират нейните войници.    За около два месеца срещу американски обекти в Ирак, най-вече военни бази, са извършени 13 ракетни нападения, отбелязва \"Франс прес\".    Парламентарната резолюция показва трудното положение, в което се намира Ирак, разтърсван и преди убийството и ескалацията на напрежението между Иран и САЩ от протести - както заради корупцията и качеството на живота, така и заради чуждото влияние. Техеран от години има много силни позиции в Багдад, а Вашингтон отново има значително присъствие на терен, тъй като това бе необходимо заради борбата срещу \"Ислямска държава\". Според Би Би Си в Ирак има и притеснения, че част от проирански настроените жители може да търсят отмъщение заради убийството на Сулеймани и подкрепяните от Иран шиитски бойци, известни под обобщаващото наименование \"Хашд аш Шааби\" (\"Народни мобилизационни сили\").    Недоволството на протестиращите в Багдад междувременно не е насочено само към САЩ - продължават демонстрациите и срещу елита и ролята на чужди сили.    Все по-остри коментари    Вчера хиляди в Ирак се включиха в погребалната процесия за Сулеймани - архитект на регионалната политика на Иран. Преди самото погребение, което ще е в родината му, стотици хиляди излязоха в Техеран и други градове, за да изразят скръбта си. Други иракчани, по улиците и в социалните мрежи, обаче обявиха, че Солеймани не е бил герой, а е отговорен за смъртта на мнозина и за разпалването на напрежение в държави в региона.    Иран междувременно продължи със заплахите - бивш ръководител на Революционната гвардия (на чието крило за външна дейност \"Ал Кудс\" бе командир Сулеймани) заяви, че освен САЩ на прицел на отговора на исляската република ще са военни центрове в Израел, както и град Хайфа. Гневът на Техеран бе насочен към американския президент Доналд Тръмп и след неговия коментар днес, че 52 ирански обекта ще бъдат поразени, ако ислямската република нападне тащива на САЩ в отговор на убийството на Солеймани.    \"Като \"Ислямска държава\", като (Адолф) Хитлер, като Чингис (Хан). Те всички мразят културите. Тръмп е терорист в костюм. Той скоро ще научи, от историята, че НИКОЙ не може да победи Великата Иранска Нация и Култура,\" написа министърът на телекомуникациите Мохамад Джавад Азари-Джахроми. Срещу продължаващата ескалация по-рано се обявиха Европейският съюз, Великобритания и Оман, а върховният представител на ЕС Жозеп Борел разговаря с иранския първи дипломат Джавад Зариф в търсене на \"деескалация\".    Иран освен това призова управляващия посолството на Германия заради (според властите в Техеран) \"унищожителни\" коментари, подкрепящи въздушния удар на САЩ. Берлин смята, че ударът е отговор на ирански военни провокации. Дни по-рано американски наемник бе убит във военна база, в отговор последва въздушно нападение на САЩ срещу проирански бойци, част от \"Хашд аш Шааби\". Реакцията на милициите и поддръжниците им бе обсада на посолството на САЩ в Багдад.    Ситуацията междувременно коментира и лидерът на ливанската шиитска - и поддържана от Иран и близка със Сулеймани - организация \"Хизбула\". Хасан Насрала заяви заяви, че убийството бележи нова ера в Близкия изток, а цената за него ще платят американките военни - с атаки срещу войници, бази и военни кораби.   \"Когато ковчезите на американски войници и офицери започнат да пристигат в САЩ, (американският президент Доналд) Тръмп и правителството му ще осъзнаят, че са загубили региона и че ще изгубят изборите,\" каза Насрала.", "date": "2020.01.05", "title": "Иракският парламент поиска всички чужди войски да напуснат страната"}
{"url": "http://epicenter.bg/article/Sindikati-i-biznes-predlagat-vrashtane-na-danatsite-na-niskodohodnite-grupi/203067/4/0", "text": "В началото на новото десетилетие – работодатели, синдикати и държавата ще направят опит да се разберат за общи действия в няколко направления за реформи – бизнес-среда и икономика, енергетика, демография и образование, пазар на труда, трудова миграция и социалните въпроси.    „В 10 часа в понеделник имаме първи кръг от преговори. Правителството ще бъде представено от Томислав Дончев.  Ние участваме на ниво председатели на организации. Мисля, че от тази, според нас, добра идея за болничните, се отказаха всички. Това, което е залегнато в споразумението по този въпрос, е да отпадне временната мярка предприятията да заплащат първите 3 дни на работниците. Това би следвало да значи държавата да ги поема. Ще сбъркаме, ако се фокусираме само по тази тема. Тя е една от 40-те. По нея ще има отделен анализ, който е възложен със Закона за бюджета на държавното обществено осигуряване. Изпълнителната власт прави такъв анализ, ние също. Нашата конструктивна цел и стремеж ще бъде да предложим и постигнем съгласие по комплекс от мерки, които да ограничат злоупотребите, без да ощетяват хората”, това заяви в ефира на „Неделята на NOVA” председателят на Асоциацията на индустриалния капитал в България  Васил Велев.   „Тези 40 мерки са трудно балансирани и са в един пакет.  В него има постигнати сложни баланси. Такъв например е нашето съгласие да се върнат болничните в НОИ”,  заяви президентът на КНСБ - Пламен Димитров. „Важно е да се има предвид, че говорим за договаряне. Ще е добре ако успеем да постигнем споразумение, включително и за минимални работни заплати в три категории персонал”, смята Велев.   „Минималната заплата е общовалидна за всички и ще бъде минимален праг. Около нея има други 85 икономически дейности и в тях има по три категории.  В различните сектори има работници с минимално образование. Ще има минимална заплата за нискоквалифицирания персонал, за средно квалифицираните и третата – за висококвалифициран персонал”, поясни Димитров.   „Бизнесът е готов да плаща по-високи заплати, отколкото е производителността. Това е от последните няколко години, в следствие на догонващото ни развитие. С този механизъм, който трябва да имаме мъдростта да договорим и съответно да осъществяваме, смятаме, че ще дадем тласък на индустриалните отношения и на социалния диалог в страната. Добрият диалог и добрите индустриални отношения  са конкуретно предимство за всяка икономика. Ние можем да договаряме със синдикатите ръст на производителността. Тоест тези спечелени пари дали да ги дадем за заплати, или с част от тях да купим машини, за да може догодина да произведем повече и да получим по-големи заплати. Всичко това, договорено, придобива друго съдържание и става по-устойчиво”, обясни председателят на АИКБ. „Нещо, по което очаквам съпротива, е модифицираната ни идея за въвеждане на необлагаем минимум за нискодоходните групи. В разговор с бизнеса стигнахме до общо предложение към правителството да възстановява платения данък за нискодоходните групи. В края на годината част от данъка да бъде възстановяван. Това е компромисното ни предложение”, категоричен е Димитров.   „Газовата борса е по-различна. Изходната точка е различна. Цената на електроенергията, когато заработи борсата, беше  сравнително ниска. А сега сме с  най-висока цена на електроенергия за индустрията в ЕС. При природния газ е по-различна ситуацията.  Имаме сравнително висока цена. Очакваме от борсата да доведе до намаляване на цената на газа, а не увеличаване.  От първите дни на тази година отново сме с най-висока цена. През цялата 2019 г. ние сме с втората най-висока цена на свободния пазар в Европа, само в Гърция цената на тока е по-висока. Ние сме проверили. Едно предприятие обаче плаща повече, отколкото същото в Гърция”, каза още Велев.", "date": "2020.01.05", "title": "Синдикати и бизнес предлагат връщане на данъците на нискодоходните групи"}
{"url": "http://epicenter.bg/article/Spetssadat-ne-otstrani-ot-dlazhnost-kmeta-na-Nesebar/203071/3/0", "text": "Специализираният съд отказа да отстрани от длъжност кмета на Несебър Николай Димитров, съобщи БТА.    Определението на съда не е окончателно и подлежи на протест от страна на прокуратурата.    Димитров е обвинен в участие в престъпна група за купуване на гласове с още двама. В края на декември, след поредно обжалване на определената му мярка, той излезе от ареста под парична гаранция.    Спецпрокуратурата поиска отстраняване от длъжност на Димитров, тъй като в качеството си на кмет той е основен работодател на голям брой фирми и лица в общината и разполага с възможности да повлияе на свидетели.  Николай Димитров беше задържан на 23 октомври, заедно с още четирима души, кандидати за общински съветници. Димитров беше избран за четвърти път за кмет на Несебър на първи тур, въпреки че се намираше в ареста.", "date": "2020.01.05", "title": "Спецсъдът не отстрани от длъжност кмета на Несебър"}
{"url": "http://epicenter.bg/article/DPS-iska-ostavkite-na-Neno-Dimov-i-Petya-Avramova-zaradi-vodnata-kriza/203060/2/0", "text": "„България е сред последните пет страни в Европа по отношение на водни ресурси. Това предполага добро, разумно и рационално управление на водния ресурс на страната“. Това заяви пред БНР Джевдет Чакъров от ДПС и подчерта, че заради водната криза трябва да бъде поета политическа отговорност и да се подходи достойно, с което намекна за оставките на ресорните министри.    „Трябва да има надпартиен политически консенсус по отношение на еврофондовете, европрограмите, защото имаме нужда от тези средства. Има 60% загуби във водопреносната мрежа. Всички трябва да бъдем загрижени, така че тези средства да бъдат реализирани в България, защото потребностите във ВиК сектора са огромни. Трябва да се обърне внимание на водопреносната мрежа, на състоянието на язовирите, а там, където е необходимо, да се строят и нови язовири“, каза пред Чакъров, който е член на парламентарната комисия по околна среда и води, бивш екоминистър.  „Видно е, че има проблем, че има пропуски. Министрите Нено Димов и Петя Аврамова трябва да си понесат политическата отговорност“, заяви той.    На въпрос дали ДПС ще подкрепи вота на недоверие към правителството на ГЕРБ, Чакъров отговори, че в Движението все още не са провеждали разговор на тази тема, но изрази критика към БСП, че не са направили консултации с всички опозиционни партии за решението си да внесат вот на недоверие.    „Това предопределя резултата. Ние вероятно ще заявим определена опозиционна позиция“.", "date": "2020.01.05", "title": "ДПС иска оставките на Нено Димов и Петя Аврамова заради водната криза"}
{"url": "http://epicenter.bg/article/MVnR--Balgariya-zashtitava-pravata-na-obshtnostite-si-zad-granitsa/203062/2/0", "text": "Българското правителство защитава и ще продължи да защитава правата на българските общности зад граница, не само в Сърбия. Това е и един от основните приоритети на Министерството на външните работи. Това заявиха от МВнР в отговор на думите на Ивица Дачич за българското национално малцинство в Сърбия.    По отношение на Република Сърбия България не настоява нищо повече от това страната да спазва конституцията и законите си по отношение на малцинствата, както и ангажиментите си в рамките на предприсъединителния процес, заявиха от МВнР.    Пред държавната телевизия тази сутрин сръбският вицепремиер и министър на външните работи говори с изключителна агресия срещу България. Дачич, който е бивш говорител на Слободан Милошевич, коментира тежката конфронтация между Черна гора и Сърбия. През последните десет дни между двете държави възникна напрежение по повод новоприетият закон за вероизповеданията в Черна гора. В Белград имаше безредици, по време на които сръбски националисти изгориха и националният флаг на Черна гора.   По време на интервюто в един момент без никакъв повод Дачич намеси България и избухна: “За какви вътрешни работи днес се говори в Европейския съюз. Там имате едни българи, които в Сърбия са само 0.26 на сто от населението ни. Толкова са българите в Сърбия. Но България на всяка среща на Европейския съвет поставя въпроса за правата на българското национално малцинство?”  Само за няколко десетилетия българското малцинство в Западните покрайнини буквално бе унищожено. От над 120 000 души преди, в момента то наброява около 20 000, и живее в пълна мизерия.    Това е поредното враждебно изявление на Дачич по адрес на страната ни. Миналата година той си позволи непремерен тон и спрямо българския премиер по повод изявлението на Бойко Борисов в Познан за положението в региона.  Тогава след острата реакция на София властите в Белград заявиха, че е “имало проблем с превода”. Борисов тогава поиска Дачич публично да се извини и каза: “Какво точно иска Ивица Дачич? Аз мога да съм доста неприемлив, мога да съм и недипломатичен, но от това най-малко Сърбия ще има полза, и още по-малко сръбският и българският народ.    В края на ноември сръбският посланик в София бе извикан в българското МВнР по повод скандалното изявление на председателя на парламентарната комисия за Косово Милован Дрецун. Отново пред РТС Дрецун заяви, че България масово шпионирала Сърбия.", "date": "2020.01.05", "title": "МВнР: България защитава правата на общностите си зад граница"}
{"url": "http://epicenter.bg/article/Ivelina-Vasileva--Imame-mobilizirane-na-vsichki-za-spravyane-s-krizata-v-Pernik/203063/2/0", "text": "„Водата е ценен ресурс, който трябва да бъде употребяван разумно. Това е свързано и с достигането на водата до крайните потребители. Инфраструктурата е остаряла и има нужда от модернизация. ВиК мрежата в страната е над 90 хил. километра, в голяма част тръбите не са подменяни от 50-60 години“. Това каза пред БНР Ивелина Василева от ГЕРБ, председател на комисията по околна среда и води и бивш екоминистър.    „Ситуацията, в която се намират някои населени места, не е лека, но се предприемат мерки за справяне с евентуална водна криза. Важно е да се предприемат навременни мерки, за да се ограничи водоподаването към други ползватели, така че водата да се използва приоритетно за питейно-битово водоснабдяване“, допълни Василева в предаването „Неделя 150“.  Според нея това, което може би е трябвало да бъде направено преди, за да се избегнат ситуации като тази в Перник, е да се обединят всички. \"Сега имаме мобилизиране на всички за справяне с кризата\", каза тя.    По думите на Ивелина Василева е важно да се осигурят алтернативни източници, които да обезпечат по-голям приток към язовир „Студена“, така че да може да се компенсира оттока от водния басейн.", "date": "2020.01.05", "title": "Ивелина Василева: Имаме мобилизиране на всички за справяне с кризата в Перник"}
{"url": "http://epicenter.bg/article/V-polunosht-sreshtu-Bogoyavlenie-vodata-pochva-da--quot-chuva-quot--i-da-izpalnyava-zhelaniya/202852/2/0", "text": "  Народът на Слънцето винаги е почитал водата, като символ на Живота и Сътворението.    Паметта и силата на Водата, както и тяхната употреба и контролиране учените откриват и започват да използват през последните 15 години. Оказва се, че това е много старо знание, познато на българите от векове!      когато в полунощ “потайна доба” небето се разтваря и сам Бога застава на Портата и “изпълнява желание”. Това е Нощта на Мълчаната вода: Изнася се съд с чиста вода, която цяла нощ “мълчи” под звездите. И всеки, който иска “сбъдване” в полунощ, до тази вода изрича най-голямото си и силно желание. Водата и Бога го чуват и го „сбъдват”! Наричат го ДА БЪДЕ!    Млади мъже се хвърлят в реката за здраве и “мъжка сила”, а мъжки отрочета до една година се изкъпват в студена вода, за да станат мъже. Хвърлянето на Кръста е много стар, предхристиянски обичай, който символизира връщането на Животворното начало на водата. За това на този ден водата лекува и заздравява и всеки иска да умие болест и грях на Живата вода!    На този ден се къпят млади жени и женски отрочета до една година. Тъй като женската утроба носи Силата на сътворението, жените понасят котли с Жива вода от “къпаните” реки и ръсят с тях за здраве и Благоденствие. Жените са Водичарки, Совойници. В някои райони на този ден отново се гадае и предсказва за любов и зачеване. На 7-ми януари свършват всички коледни празници и женското и мъжкото начало се обединяват от Водата и Сътворението.   Започва сватбения период! НАРЕЧИ СИ ВОДАТА! На ВОДИЦИ се нарича за Ново начало! Това може да бъде сторено както на 6-ти , така и на 7-ми януари. Обредът се извършва с Вода, която от Мълчана се превръща в Наречена. Предизвиква се и се изказва почит пред Силата на Водата, за да е силно и плодоносно Новото начало! Нарича се за Ново начало, Сила, Благоденствие, Любов и Здраве!    Може да е купа или малка тенжерка. По-добре да е по-голям съд и по-широк! Гледай да не е пластмасов съд. Някога водата се е наливала от извор или кладенец, но ти ползвай чешмата в къщи. Изнеси водата навън – на балкона или прозореца, или на двора. Хвани съда с две ръце и притихни малко с водата си. Остави я да те усети. Подишай свежия въздух с нея. Постойте си така поне 5 минути. Поздрави я и й кажи името си. НА ГЛАС!!! Тя вече те познава. Тя е ТВОЯТА вода.   Постойте още малко заедно, остави съда навън и се прибери. Нека водата ти остане няколко часа под небето да се „измълчи” и пречисти. Точно преди полунощ излез отново при нея. Тогава преди ВОДИЦИ силата й е най-голяма. Отново хвани съда с две ръце. Дланите ти трябва плътно да обхващат стените. Знам, че е студено… Сега се свържи с твоята вода. Помисли кое е най-голямото ти желание, кое е това, чието сбъдване ще ти донесе нова Сила и Радост. Не бързай! ИЗРЕЧИ НА ГЛАС ПРЕД ВОДАТА СИ НАЙ-СЪКРОВЕНОТО СИ ЖЕЛАНИЕ! Заяви волята си ясно и категорично! Наричай, не моли! Притихни отново и постой с нея. Опитай се да си представиш как ще изглежда живота ти, когато точно това желание бъде сбъднато. Опитай се да „видиш” тази картина в твоята вода. Огледай се в нея! Как ще изглеждаш сбъднат? Виж как си облечен! Има ли някой наоколо? Къде си? На какво мирише? Какъв сезон е? Наслади се на Сбъдването си!   Предизвикай абсолютната си увереност, че това ще се случи! Кажи на водата всяка дума, която се явява в този момент… И завърши НА ГЛАС с най-старото и силно наричане: РЕЧЕНОТО МИ ДА БЪДЕ СТОРЕНО!   После покрий водата с кърпа (по възможност бяла) и се прибери.   Остави водата си цяла нощ да поеме ПРАВОТО ТИ СЛОВО. Да го чуе, да го залюлее, да го изкъпе, да му вдъхне живот и да пренареди твоето СБЪДВАНЕ. Сутринта на ВОДИЦИ, когато се събудиш първо иди при Водата си. Измий си очите с нея и с много обич отпий от твоето Сбъдване. После пак… Усети твоя ДАР с цялата си душа. После склони чело пред Водата и на глас й благодари! Прибери я. Можеш да я изпиеш цялата или по малко, както искаш, да наръсиш с останалото от нея дома си, да полееш някое цвете – както прецениш. Това е НАРЕЧЕНА вода и тя ще носи енергията на желанието ти. Силата й е право пропорционална на емоцията, която си вложил в нея и на количеството Вяра, изпълваща душата ти. Така че, магията е в твоите ръце!   И НЕКА РЕЧЕНОТО ТИ В ТАЗИ НОЩ ДА БЪДЕ СТОРЕНО!  ", "date": "2020.01.05", "title": "В полунощ срещу Богоявление водата почва да \"чува\" и да изпълнява желания"}
