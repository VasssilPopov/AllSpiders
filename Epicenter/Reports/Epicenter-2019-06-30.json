{"url": "http://epicenter.bg/article/Polk--Stoyanov-sreshtu-gen--Sabev--Izbiva-kompleksi-i-govori-lazhi--Tsenata-na-F-16-s-DDS-e-3-45-mlrd--lv/186944/2/0", "text": "    Няма как да се подмине поредната изява на един известен „авиационен експерт“ сред политическия елит. . В интервюто си пред Мая Георгиева, публикувано в любимия за всички българи сайт Faktor.bg, за пореден път манипулира обществеността, както впрочем го е правил и в интервюто си за в. Стандарт през 2017, по време на многоброините си телевизионни изяви по разни кабеларкии т.н.   - Според експерта Събев, САЩ са обявили публично офертта си „от 1.673 млрд. щатски долара, съответстващи на малко над 2.9 млрд. лв. е общата пакетна цена“. Факт, че  - Според г-н Събев „Това е одобрение на максималната рамка на програмата за България от Конгреса на САЩ, която дава възможност за допълнително разширяване на договорената програма, без да се изисква повторно одобрение от американския Конгрес.“   LOR (Letter of request). Иначе казано – поисканото от България ще струва толкова и е гласувано от Конгреса на САЩ. Не допускам, че г-н Събев не знае тези подробности, все пак е първият представител на България в НАТО (законно или не, това е друг въпрос), заемал е ключови длъжности в ГЩ .... - Събев: „ние можем да вземем малко по-ограничен пакет от това, което е предложено, и да се надгради в следващите години до 1.673 млрд. щатски долара.“  . Колко г-н Събев до 3,45 млрд. лв.  - СЪбев: „Но същевременно основателен е въпросът - когато той беше командир на ВВС и се подготвяше този проект, дали правилно е ориентирал правителството по отношение на евентуалната цена на един такъв проект. Защото това, което парламентът одобри първоначално - от 1.8 млрд. лв. и то с ДДС, очевидно се оказаха крайно недостатъчни. Още тогава е трябвало да бъде посочено, че е необходим по-голям финансов ресурс, ако искаме наистина да постигнем и получим един многофункционален пакет заедно със самия самолет, за да бъдат постигнати тези способности на българските ВВС, които са планирани.“     Просто трябва да се чете преди да се говори, не може г-н Събев да разчита единствено и само на собствената си експертиза. Иначе въпросът има резон, но адресатът е неточен. Защо в Проектът за инвестиционен разход от 2018, приет с голяма охота и от правителство, и от комисия по отбрана, и от самото Народно събрание, е записано, че   Някой някъде, някога е излъгал и това няма нищо общо с президентската институция. - Събев: Освен това президентът спомена и за един скрит разход от 1 млрд. лева, необходим за пълния пакет въоръжение, без да поясни за какво точно става въпрос. Би трябва да бъде по-конкретен, когато дава такива цифри. Защото в общественото пространство остава впечатлението, че едва ли не с тези разходи, които Радев споменава - близо 3.45 млрд. лв. с този още 1 млрд. лв. цялата програма ще излезе над 4.5 млрд. лева. А това не е така.  - Събев: Според президента, от писмото на американската страна, в което е представен проекта на договор, на цена 2.2 млрд. лв. ще придобием пакет, който е значително орязан. Това засега е само негово мнение. Аз нямам информация, само хората от преговорния екит от Министерство на отбраната могат да кажат какво точно съдържа този пакет и дали действително е силно орязан.   Какво е в Словакия, г-н Събев въобще не ни интересува. И там са постъпили като нас.  Това е! Е, за някои умни и красиви може и да може! Размахването на докладите от Словакия от четата на Събев, незнайно къде подготвени, доказва само едно: липсата на доверие в българската експертиза. Заместник-министърът на отбраната, вместо да заповядва публикуването им във вестник \"Армия\", по-добре беше да публикувал протокола от работата на водената от него политик-военна група. - Събев: Освен това президентът Радев подчертава, че пакетът няма никакви управляеми средства за оръжия от клас \"въздух-земя\", тоест за изпълнение на удари по наземни цели. Но в пакета, който предлага американската страна, има три типа управляеми авиационни бомби, които са с висока точност и освен това някои от тях могат да се пускат и от значително голяма дистанция от целта.   И със значителна дистанция да се пускат. Просто експерт. Да, ако за Събев дистанцията означава височината на която се пускат свободнопадащите бомби. Лъжа! Истината бе казана от президента Радев.  - Събев: Белгия не купува „Рефал“. Това няма смисъл от коментар. Лапсус е! - Събев: Очевидно е, че у президента има носталгия по проекта, по който той работи и беше класиран на първо място за покупка, а именно шведският \"Грипен\".  Естествено Събев не пропуска да посъветва президента Радев: Добре е освен това да се знае, че тази модификация - Ф-16 блок 70, е значително по-добър от \"Грипен-С\".  Експертът си е експерт!", "date": "2019.06.30", "title": "Полк. Стоянов срещу ген. Събев: Избива комплекси и говори лъжи! Цената на Ф-16 с ДДС е 3.45 млрд. лв"}
{"url": "http://epicenter.bg/article/Slanchevo--maksimalnite-temperaturi-shte-sa-mezhdu-27--i-32-/186897/2/0", "text": "Днес ще бъде слънчево с временни увеличения на облачността над Източна България. Ще духа слаб до умерен север-североизточен вятър. Максималните температури ще са между 27° и 32°, в София около 27°. Атмосферното налягане през деня ще се задържи почти без промяна - по-високо от средното за месеца. Това съобщи за Агенция „Фокус“ дежурният синоптик в Националния институт по метеорология и хидрология (НИМХ) Христо Христов.   Над Черноморието ще бъде предимно слънчево с временни увеличения на облачността. Без валежи. Ще духа умерен север-североизточен вятър, който вечерта ще отслабне. Максимални температури 26-28°. Температурата на морската вода е 26-27°. Вълнението на морето ще е 2-3 бала. Над планините времето ще е предимно слънчево. След обяд над масивите от Централна и Източна България ще има временни увеличения на облачността, но валежи не се очакват. Ще духа умерен, по високите и открити части и временно силен североизточен вятър. Максималната температура на височина 1200 метра ще бъде около 21°, на 2000 метра – около 13°.  След шест дни на необичайни горещини температурите в Западна Европа започват да се понижават, предаде Франс прес.  В петък Франция счупи температурния си рекорд, като отбеляза 45,9 градуса по Целзий. Според метеоролозите се очаква спад на температурите с около 10 градуса в Париж и други градове, макар че източната част от страната ще остане необичайно гореща. Температурата на Иберийския полуостров също спада, макар че термометрите в Мадрид ще покажат 38 градуса.  В Германия днешният ден може да стане най-топлият след началото на горещата вълна. В Берлин се очакват 38 градуса.  Високи температури се очакват и в Италия. Метеоролозите предричат 35 градуса в Тоскана, информира БТА.  До момента дошлата от Сахара гореща вълна взе най-малко 8 жертви, четири във Франция и по две в Испания и Италия. Възможно е тази цифра да се повиши, защото някои от смъртните случаи, за които беше съобщено вчера, са се случили преди дни, отбелязва АФП.  ", "date": "2019.06.30", "title": "Слънчево, максималните температури ще са между 27° и 32°"}
{"url": "http://epicenter.bg/article/Po-narezhdane-na-Borisov--Premestiha-temenuzhkite-ot-AM--quot-Evropa-quot-/186916/2/0", "text": "Защитен вид ниска теменуга (Viola pumila) е преместена от бъдещото трасе на АМ \"Европа\", съобщиха от Агенцията \"Пътна инфраструктура\" (АПИ).  Преди дни, докато инспектираше строителството на магистралата премиерът Бойко Борисов лично нареди на зам. - министър Николай Нанков всички теменужки да бъдат преместени внимателно и да няма нито една стъпкана.  Предприетите дейности са част от мерките за опазване на околната среда при реализацията на проекта. Решението по ОВОС предвижда изместване на малка популация от ниска теменуга, която расте в идентифицирани местообитания, попадащи в трасето на пътя София-Калотина, в близост до Алдомировското блато. Теменугата е включена в Червената книга на България през 1984 г. с категория \"изчезнал вид\", а в изданието от 2011 г. е с категория \"застрашен вид\".  Преместването на защитеното растение е извършил екип от експерти в края на юни, преди да е завършил процесът на пълно разпукване на семенните кутийки, след цъфтежа през април и май. Целта е разпръскването на семената да стане на новото местообитание, което е идентично на сегашното и е в защитената местност \"Алдомировско блато\".  Планът за преместването на защитените растения е съгласуван с РИОСВ-София и с община Сливница.  ", "date": "2019.06.30", "title": "По нареждане на Борисов: Преместиха теменужките от АМ \"Европа\"!"}
{"url": "http://epicenter.bg/article/Razkriha-prichina-za-opashkite-na-GKPP--Kulata--Uvelicheniyat-patnikopotok---s-25--poveche-spryamo-2018/186917/2/0", "text": "Основната причина за опашките на ГКПП „Кулата“ е увеличеният пътникопоток - с 25% повече спрямо 2018 г.   Това каза главен комисар Светлан Кичиков, директор на ГД „Гранична полиция“ във връзка със засиления трафик на ГКПП „Кулата“, предаде репортер на Агенция „Фокус“. „Основната причина е увеличеният трафик спрямо предходната година, пътникопотокът или по-точно потокът на леките автомобили и автобусите се е увеличил с около 25 %. Трасетата са три, на които работим. Обработката на един автомобил отнема не повече от 30 секунди. Бави ни това, че хората не винаги са си приготвили необходимите документи за преминаването през граничния пункт“, посочи той.   „Апелирам към тези, които пътуват с деца, а е само единият родител, да си носят копия на въпросните декларации, защото само за изтеклото денонощие 436 лица, пътуващи със своите деца, не са носили такова копие и се е налагало да правим ние копия в „Гранична полиция”, отбеляза главният комисар. По думите му това е единственото, което бави движението. „Ние сме направили всичко възможно, преминали сме към ограничен режим на обработка на граждани на Европейския съюз”, посочи той.  Според него несериозни са коментарите на преминаващите, че нарочно се бави движението, за да не ходят българите на гръцкото море. Главният комисар уточни, че за последното денонощие през пункта са преминали над 10 хил. автомобила. „Всеки може да сметне с каква скорост са проверени тези автомобили“, добави той.      ", "date": "2019.06.30", "title": "Разкриха причина за опашките на ГКПП „Кулата“! Пътниците са с 25% повече от 2018 г."}
{"url": "http://epicenter.bg/article/Ninova-uvelichava-sastava-na-Izpalnitelnoto-byuro--za-da-se-chuvat-razlichnite-mneniya-/186918/2/0", "text": "Само десетина членове на НС гласували против оставката на Жаблянов, 60 застанали категорично зад Нинова, двадесетина се въздържали.        и иска неговата оставка от Изпълнителното бюро на партията, научи   Нинова предложила още да бъде увеличен съставът на Изпълнителното бюро, за да се чуват различните мнения в партията.   \"Имаше разнобой по политически решения и действия на парламентарната група. Очевидно с цел  да се отдели ИБ от парламентарната група, има дефекти, предлагам да засилим комуникацията между Бюрото и парламентарната група\", посочила Нинова. Имах разговор с младежката структура, трябва да засилим разговора с младите, подчертала още Нинова. Корнелия Нинова дала и предложенията си за нов състав на ИБ с думите:  \"Съставът на бюрото да бъде увеличен на 21. Предлагам да бъдат включени: Милка Христова, Асен Гагаузов, Стоян Мирчев, Георги Свиленски, Весела Лечева, Манол Генов, председателят на МО Николай Бериевски\", обявила Нинова.  Идеята й е по този начин да се разшири кръгът на лицата, които взимат решения за партията. Нинова е поискала повече депутати в Изпълнителното бюро, за да се подобри връзката на органа с парламентарната група, както и повече представители на местната власт.     ”Аргументите ми, започвам с най-малко важното.  Вторият ми аргумент е за идеологията.  . На трето място е най-сериозното - става въпрос за заседанието на ПАСЕ и неговото отсъствие. Това налага днес ние да даваме обяснение. Там се гласуваха ограниченията на Русия, Истанбулската конвенция и доклада за корупцията в България.   завила Нинова пред пленума. И продължила: . За съжаление в България никой не говори за това. Ние останахме единствената партия с идейна основа. Преди конгреса се чуха различни мнения за модерното ляво, за европейската левица, за консерватизма.  Нинова предложила:   В разговорите да се включат и европейски лидери, политици, специалисти. Светът се променя и поставя различни предизвикателства пред идеите. Ние трябва да отговорим на тези предизвикателства\", казала пред пленума Нинова.   Преди началото на заседанието на Националния съвет Жаблянов бе спрян от репортери с въпроса как ще коментира информацията, че ще бъде отстранен от бюрото. Надявам се да не виждат в мен враг, а партиен другар, отговори той.   Пред Националния съвет Жаблянов обяснил, че чрез новия състав на ИБ Нинова иска да преподреди хаоса, който създала с оставката си.  С нови членове не се разширява демокрацията, а търсенето на аргументи постфактум, за да се оправдаят предварително взети решения, е вече стил, заявил той.   И добавил, че заседанието на ПАСЕ не било толкова важно, а суспендирането на правата на руската делегация в ПАСЕ няма общо със санкциите наложени от други органи, където той единствен е гласувал против. Казал, че останал в София заради проверките на имуществото му, които се водят. Компетентните органи го помолили да е на разположение. Заместници не били изпратени, защото НАП, ВКП и КОНПИ са поискали той да е на разположение след изтичането на срока, когато е било възможно да се правят промени в състава на делегацията.     При гласуването по-късно Националният съвет подкрепи Нинова и гласува оставката му. С явно гласуване са били приети и останалите промени в състава на ИБ на БСП. Явор Куюмджиев по собствено желание напуснал ИБ на БСП.   \" до края на годината, както и нов щат и структура във връзка с намаляването на субсидията\".      ", "date": "2019.06.30", "title": "Нинова свали доверието си от Жаблянов и го извади от ИБ на БСП. Пленумът я подкрепи!"}
{"url": "http://epicenter.bg/article/MVR-kupuva-15-visokoskorostni-nemarkirani-avtomobili--koito-da-kontrolirat-dvizhenieto-po-magistralit/186921/2/0", "text": "\"Закупуваме 15 високоскоростни немаркирани автомобили, които ще контролират движението по магистралите\", съобщи главният секретар на МВР главен комисар Ивайло Иванов в предаването „Неделя 150“ БНР.  Според него мерките, които предприема МВР за намаляване на катастрофите в страната, не са лоши.  „На ежедневните оперативки в МВР правим анализ на всяко едно денонощие, на причините, които допринасят за настъпването на тези тежки пътно транспортни произшествия“, добави той.  По думите му мерките са засилени и се повишава контролната дейност.  „В сравнение със същия период за миналата година до дата края на миналата седмица имаме над 200 000 констатирани нарушение повече. Ако вървим с тази тенденция това означава, че за 2019 г. нарушенията ще бъдат много повече. Но, все пак нееднократно съм призовавал участниците в пътното движение да бъдат по-толерантни и по-съобразителни на пътя“, добави Иванов.  По думите му регистрираните нарушения винаги се санкционират. \"Имаме в пъти повишение на събираемостта на задълженията“, съобщи главсекът на МВР.  „Аз доста често пътувам по страната. Прави ми впечатление, че има дисциплина, но за съжаление тя все още не е достатъчна, защото където има полицейски служители, там нещата са под контрол. След като минат полицейските постове всички започват да си карат, така както си знаят\", каза още Ивайло Иванов.  ", "date": "2019.06.30", "title": "МВР купува 15 високоскоростни немаркирани автомобили за контрол на движението по магистралите"}
{"url": "http://epicenter.bg/article/Emil-Radev--Andrey-Novakov-shte-e-balgarskiyat-predstavitel-v-Transportnata-komisiya-na-noviya-EP/186923/2/0", "text": "В транспортната комисия на новия Европейски парламент ще има български представител и това е евродепутатът от ГЕРБ Андрей Новаков. Това заяви в ефира на предаването \"Неделя 150\" по програма \"Хоризонт\" на БНР друг представител на българската делегация в европарламента - Емил Радев.   Той припомни: \"Пакетът „Мобилност“ ще започне да се гледа най-вероятно от самото начало на стартирането на новия ЕП и това е непосредствена опасност за интересите на българските транспортни дружества и българския транспортен бизнес. Видяхме какво се случи в предходния мандат - горе долу две години се борихме по пакета, загубихме позиция в последните дни, за съжаление, с неявяването на няколко български евродепутатаи.  \"За да има силна позиция в България в ЕП е нужно пълно обединение на усилията на всички 17 представители на страната ни\", каза той  \"Винаги обаче, когато позицията ни не е единна, това се използва от нашите опоненти и много по-трудно постигаме целите си, така че първо и най-важно е българската делегация наистина да бъде водена от интереса на България, а не от тясно партийните интереси. Заради новия състав на Европарламента ще са необходими много по-големи дипломатически усилия, за да бъдат защитени целите на страната ни\", допълни Радев  \"Делегацията ГЕРБ / ЕНП е съставена от опитни представители в Европейския парламент. Много добре знаем процесите и правилата на водене на тези преговори. Има много важни теми за България като „Шенген“, „падане на мониторинга“, „договаряне на повече средства за кохезионна политика“ и така нататък. Всички тези теми сме ги отработили. Знаем какви са подводните капани и смятам, че достойно можем да защитим интереса на България по всички тези важни теми. Наистина ще са нужни много по-големи усилия, защото вече мнозинството в ЕП няма да е между две големи политически сили, а между 3-4 така че ще е много по-трудно намирането на консенсус, но трябва да работим по-упорито\", допълни той. ", "date": "2019.06.30", "title": "Емил Радев: Андрей Новаков ще е българският представител в Транспортната комисия на новия ЕП"}
{"url": "http://epicenter.bg/article/D-r-Ilko-Semerdzhiev-za-reformata-na-Ananiev--Publichni-pari-shte-iztekat-v-chastni-dzhobove-/186924/2/0", "text": "„Новите предложения на министър Кирил Ананиев за промени в здравноосигурителния модел предвиждат огромно количество публичен ресурс да отиде в ръцете на частни застрахователи“. Това обяви в предаването „Неделя 150“ по БНР бившият ресорен министър и първи шеф на НЗОК д-р Илко Семерджиев. Той твърди, че е запознат с презентацията, която Ананиев ще представи на 15 юли:  „Аз видях какъв е моделът, видях новата му презентация, която всички ще видим на 15 юли, и мога да ви кажа следното - той е по-зле и от онова, което представи преди една година. Той е толкова недомислен и толкова корпоративно зависим. Той регулира застрахователите да влязат в основния пакет, което съчетано с един от регламентите, които дава - застрахователите да формират печалба от публични средства, това наистина минава вече абсолютно всички очаквания. Колосално количество публични пари ще изтекат в частни джобове“.  Д-р Семерджиев прогнозира сериозна криза в здравеопазването и административен фалит на болници.  Той коментира и новата методика за формиране на възнагражденията в сектора, която здравният министър предлага - заплатите на санитар - медицинска сестра - лекар да бъдат в съотношение 1 към 1,7 към 2,2:  „Ако 50% от приходите на болничните лечебни заведения отиват за заплати и от тях още 25% са възможност за допълнително материално стимулиране, към тях добавете и 33% осигуровки, ще видите, че за стопански разходи на болницата не остават абсолютно никакви пари, тоест това ще бъде административен фалит на болниците. Тези 50 млн. лева се споменаха, но тях не ги дават допълнително. Те са за сметка на резерва на НЗОК. Ще имаме доста сериозна и тежка ситуация в здравеопазването, още повече че за тази година бюджетът е планиран с минус 50 млн. лева“.  „Един общопрактикуващ лекар получава по-малко пари за свой пациент от един избирател, който е избрал определена партия. Това е жалката картинка в България. Ние имаме изключително неглижиране на здравната помощ“, каза още д-р Илко Семерджиев.  Аркади Шарков, икономист от групата „ЕКИП“, подчерта в предаването, че никога не е бил оптимист по отношение на централизираното определяне на заплати и взимането на решения по този начин, защото „това е един тип командна икономика“:  „Третирането на търговски дружества, каквито са държавните, общинските и частните болници, по различен начин, може и се интерпретира от Европейския съюз като държавна помощ, за което съвсем спокойно могат да ни наложат глоби… Оценката на труда не се прави централизирано, няма как един труд са оцени с коефициент. Трудът се измерва субективно. С този коефициент ще се създадат търкания в системата“.  Шарков уточни, че когато се говори за заплати, трябва да се мисли и за осигуровките, и за тежестта, която пада върху болниците по този начин.  „Тук отново имаме проблем. Другият проблем е, че не се затварят болнични заведения“.  „Преди да се говори за увеличаване на каквито и да е пари в здравеопазването, те трябва да бъдат съфинансирани от държавата и след това да се говори и за реформи. Нещо, което липсва в здравеопазването, е последователна политика – да се следва единна стратегия от всичките министри. Здравеопазването не е политически сектор. В момента, в който се политизира, се получават тези диспропорции в системата“, каза още Аркади Шарков.  ", "date": "2019.06.30", "title": "Д-р Илко Семерджиев за реформата на Ананиев: Публични пари ще изтекат в частни джобове!"}
{"url": "http://epicenter.bg/article/Zhega--27-gradusa-sa-izmereni-v-Sandanski--Stara-Zagora--Vidin--Novo-selo--Pazardzhik--Burgas-i-Varna/186925/2/0", "text": "27 градуса е най- високата измерена температура към 12.00 часа- в Сандански, Стара Загора, Видин, Ново село, Пазарджик, Бургас и Варна. Това каза за Агенция „Фокус“ дежурният синоптик Анастасия Стойчева от Националния институт по метеорология и хидрология (НИМХ).   „Събота и неделя не сме очаквали високи температури. Те дори са малко по-ниски от обичайните, заради студения фронт, който премина в петък“, обясни синоптикът.   Най-хладно към 12.00 часа е било в София и в Кюстендил- 22 градуса. В Плевен и Велико Търново е било 24 градуса, а в Русе - 26 градуса.   „След този преминал студен фронт в петък, сутрешните температури при това ясно и тихо време бяха 11 градуса във Видин Казанлък и София. Средно за страната са били между 13-18 градуса“, уточни Анастасия Стойчева. „По-ниските температури не са опасни, но би трябвало да го отбележим, това е прохладно време, което е приятно за лятото“, посочи тя. По думите й дори по Черноморието сутрешните температури са били малко под 20 градуса.   ", "date": "2019.06.30", "title": "Жега! 27 градуса са измерени в Сандански, Стара Загора, Видин, Ново село, Пазарджик, Бургас и Варна"}
{"url": "http://epicenter.bg/article/Zhestoka-katastrofa-sas-zaginal-i-raneni-zatvori-snoshti-patya-Veliko-Tarnovo---Ruse/186896/3/0", "text": "Тежка катастрофа затвори временно пътя Велико Търново - Русе, в района между селата Поликраище и Самоводене в събота вечерта.  Причината е катастрофа с три леки автомобила. При инцидента е загинал един човек, а четирима са ранени.  Сигнал за сблъсъка е подаден в 20,59 ч. Причините за произшествието са в процес на изясняване. Предполага се, че ударът е станал при неправилно изпреварване, информира Нова телевизия. ", "date": "2019.06.30", "title": "Жестока катастрофа със загинал и ранени затвори снощи пътя Велико Търново - Русе"}
{"url": "http://epicenter.bg/article/Sauditska-Arabiya-se-namesi-v-izbora-za-lokatsiya-na-nov-zavod-na--Folksvagen-/186919/4/0", "text": "Досега България и Турция бяха фаворити за новия завод на „Фолксваген“. Анкара направи многобройни оферти на германския концерн, но според информация на ARD, сега двете държави могат да бъдат задминати от Саудитска Арабия.  България или Турция – в една от двете страни „Фолксваген“ иска да построи нов завод. Ниски заплати, ниски данъци, логистична връзка – всичко това е в полза на Маниса в Измир, големия турски пристанищен град на Егейско море.  Ако турската държава отправи примамливо предложение към германския автомобилен концерн, шансовете да спечели инвестицията значително ще се увеличат, твърдят добре запознати източници от правителството в Берлин. Тъй като федералното правителство на провинция Долна Саксония има позиции в надзорния съвет на „Фолксваген“, решението за местоположението на завода се разглежда политически като ясна стъпка към затоплянето на отношенията с правителството в Турция на фона на леко обтегнатите връзки между Анкара и Берлин.  Анкара иска да оскъпи строителството на завод на германския концерн. Над 100 милиона щатски долара субсидия, свободна собственост и логистична връзка са включени в офертата, заяви лобист пред ARD. Нещо повече – държавата иска да намали популярността на седаните „Пасат“ сред длъжностните лица и политиците си. Ако “Фолксваген” избере друго място, държавните служители в бъдеще ще карат вероятно повече „Тойота“, твърдят от Анкара.  От петък обаче отношението в централата на концерна във Волфсбург спрямо локацията на Егейско море е съвсем различно – вероятно заради намесата на нов и финансово силен играч.  Саудитска Арабия иска да изгради завод за автомобили в продължение на 25 години и страната може да победи всяка оферта, твърдят лобисти. Ангажиментът на Саудитска Арабия към автомобилния сектор се демонстрира от посещението на принц Мохамед бин Салман в Южна Корея. Там той подписа споразумение за икономическо сътрудничество за милиарди долари, както и договор с производителя на автомобили „Хюндай“.  Според информация на ARD, Саудитска Арабия има аргументи, които бордът на „Фолксваген“ не може да пренебрегне. Рияд може да субсидира всеки нов автомобил с най-малко 1000 долара за повече от 10 години. Държавата предлага петцифрен капацитет на производство на автомобили годишно. Данъкът върху продажбите е пет процента. Ще бъдат предоставени земя, сгради и съответната инфраструктура, както и обучение за персонала.   ", "date": "2019.06.30", "title": "Саудитска Арабия се намесва в избора за локация на нов завод на “Фолксваген”"}
{"url": "http://epicenter.bg/article/Vliyanieto-na-velikite-sili-varhu-Severna-Makedoniya-i-regiona/186902/11/0", "text": "Влиянието на Русия и Китай в региона нараства, но то не е голямо в Република Северна Македония. Китайските компании инвестират в мащабни инфраструктурни проекти, за да наложат своето влияние върху малките държави. Русия също налага политическо влияние, за да запази мощта си на Балканите и се противопоставя на тяхната евроатлантическа интеграция. Няма липса на турско влияние и налагането на собствени възгледи върху по-малките страни, но желанието на Турция е да види страната в НАТО и Европейския съюз, т.е. там, където и тя се намира. Това са забележките на някои от участниците в 10-ата международна научна конференция “Влиянието на великите сили върху сигурността на малките държави”, проведена в Охрид, организирана от Факултета по сигурността в Скопие.  Професорът по национална сигурност Сюзън Лофтес от САЩ посочи, че влиянието на Китай е отразено в нарастващото участие на китайските компании в инфраструктурни проекти в региона, докато Русия е за плуралистичен режим на споделяне на властта в света.  „Някои смятат, че китайските инвестиции имат геополитически характер, тъй като те влияят върху тези малки държави да следват политическата принадлежност в региона и извън него. Някои страни в региона имат стремежи да станат членове на Европейския съюз и такива инвестиции са необходими. Разбира се, китайските инвестиции са добре дошли, защото досега ЕС не е инвестирал в такива проекти. Чрез плуралистичен режим на споделяне на властта в света, Русия иска да запази влиянието си в региона и се противопоставя на влизането на някои държави в евроатлантическите интеграции. Нейните инвестиции са повече в енергетиката“, отбеляза Лофтес.  Тя смята, че Русия се провали по отношение на влиянието в Северна Македония, тъй като страната разреши спора си с Гърция и е на път да се присъедини към НАТО. Но тя смята, че Русия е голям поддръжник на Сърбия и не признава Косово като независима държава.  „Русия винаги е подкрепяла принципа „разделя и владей“ и сее семена на разделение в региона. Западните Балкани са пълни с различни етнически спорове поради различията, но според мен вероятността от всеобхватен въоръжен конфликт е малка, защото ще има катастрофални опустошителни последствия“, каза Лофтес, заключавайки, че ако има забавяне на датата на преговорите на Северна Македония с ЕС, руското влияние ще се разпространи чрез медиите в страната.  Македонският професор Жидас Даскаловски вижда малко руско влияние в Северна Македония, но „е далече по-изразено в Сърбия, както и в други страни членки на НАТО и ЕС като Хърватия и България“. Той подчертава, че стратегическите интереси на Русия са свързани с енергийните коридори.  Деканът на Факултета по сигурност Никола Дуйовски е убеден, че Северна Македония ще получи дата за преговори през октомври. Той отчита, че без старт на преговори страната не може да направи нищо: “В капана сме на всекидневни политически престрелки между СДСМ и ВМРО-ДПМНЕ. Ако се стигне до отлагане на датата [за преговори с ЕС] обществото ще продължи да тъпче на място, другите ще отиват напред, а ние ще пропадаме. Но сега не е време да се размишлява за такива сценарии“, каза Дуйовски. Той изрази очакване за повече инвестиции от Германия и Франция в Северна Македония, подчертавайки „това са нашите стратегически партньори, а не Русия и Китай“.   ", "date": "2019.06.30", "title": "Влиянието на великите сили върху Северна Македония и региона"}
{"url": "http://epicenter.bg/article/Yasen-Velchev--Ivaylo-Zvezdomirov-i-Stoyan-Yankulov-Stundzhi---na-Liburniya-Dzhaz-Fest/186922/6/0", "text": "       Култовите и обичани   -  обединени като   ще представят авторския си албум озаглавен  , в разгара на летен джаз форум в Хърватия.   По покана на организаторите на авторитетния джаз фестивал в град Опатия, на 7-ми юли, мултистиловите музиканти ще изпълнят изцяло авторски композиции на пианиста Ясен Велчев, включени в  топ албум, който беше представен в София в края на миналата година.   Либурния Джаз Фест от много години е отправна точка за любителите на международния джаз. Обикновено на подобни форуми се представят джаз стандарти и кавър версии на добре познати музикални пиеси и композиции.   Истинско събитие е самия факт, че тази година, трио PLAYS, със стил, огромен талант и любов към музиката и публиката, разрушава клишетата на очакванията, на отъпканите пътеки и ще подари на международния фестивал и на феновете на джаза, изцяло авторска музика на световно ниво. Ясен, Ивайло и Стунджи са изпълнители и лица на световна марка за музикални инструменти.  ", "date": "2019.06.30", "title": "Ясен Велчев, Ивайло Звездомиров и Стоян Янкулов-Стунджи - на Либурния Джаз Фест"}
{"url": "http://epicenter.bg/article/Evroliderite-s-nov-opit-da-izlachat-sledvashtiya-predsedatel-na-EK/186895/7/0", "text": "Държавните и правителствените ръководители на страните от ЕС се събират днес за трети път след изборите за Европейски парламент, за да се опитат отново да излъчат следващия председател на Европейската комисия.  В предходните две заседания бе установено, че засега нито един от предварителните кандидати за наследник на Жан-Клод Юнкер не събира необходимото мнозинство. Европейският съвет не е длъжен да излъчи някой от водещите кандидати. Ако не се постигне единодушие, решението може да бъде взето с квалифицирано мнозинство (55 на сто от държавите в ЕС, представляващи 65 на сто от населението в Общността).  Когато Европейският съвет приеме решение, Европейският парламент трябва да го потвърди с абсолютно мнозинство от поне 376 гласа. Водещите групи в ЕП досега заявиха, че биха подкрепили единствено някой от предварителните кандидати за председател на ЕК. Ако ЕП отхвърли предложението на Европейския съвет, държавните и правителствените ръководители имат срок от един месец, за да направят ново предложение на евродепутатите.  Предварителната програма за днешната среща предвижда възможност за продължаване на заседанието и утре. В хода на заседанието се очаква да бъдат обсъдени имена за следващ председател на Европейския съвет, за ръководител на Европейската централна банка (ЕЦБ) и за върховен представител на ЕС по външната политика и сигурността. При взимането на решенията Европейският съвет трябва да има предвид \"географските и демографските\" различия в ЕС, както и равенството на половете. Председателят на Европейския съвет Доналд Туск уточни по-рано, че ще се стреми поне две от имената в посочения списък за назначенията да бъдат на жени. ", "date": "2019.06.30", "title": "Евролидерите с нов опит да излъчат следващия председател на ЕК"}
{"url": "http://epicenter.bg/article/Tramp-pristigna-na-mezhdukoreyskata-granitsa-za-sreshta-s-Kim-Chen-un/186906/7/0", "text": "\"Това е велик ден за света\". Така държавният глава на САЩ Доналд Тръмп коментира срещата си с лидера на Северна Корея Ким Чен-ун в Демилитаризираната зона (ДМЗ) между двете държави на Корейския полуостров, предава AFP, цитирана от \"Фокус\".  \"За мен е чест да бъда тук\", добави Тръмп, докато двамата разговаряха с южнокорейския президент Мун Дже-ин от южнокорейската страна на границата.  Срещата Тръмп-Ким е трета по реда си. Първата бе проведена в Сингапур, а втората - в Ханой.   Държавният глава на САЩ Доналд Тръмп пристигна в демилитаризираната зона на границата на двете Кореи, където очаква да проведе кратка среща със севернокорейския лидер Ким Чен-Ун. Това съобщава японската обществена телевизия, предаде по-рано TACC. По-рано президентът на САЩ написа в социалната мрежа \"Туитър\", че по време на посещението си в демилитаризираната зона той би искал да се срещне с лидера на Северна Корея Ким Чен-ун. Тръмп пристигна в граничната гара Панмунжом с хеликоптер, след което се премести в кортеж, с който отиде директно до границата. Тръмп и Ким Чен Ун проведоха първата среща на върха между САЩ и КНДР в Сингапур през 2018 г. Тя завърши с подписването на съвместен документ, с който Пхенян се ангажира с денуклеаризацията на Корейския полуостров в замяна на гаранции от страна на Вашингтон за сигурността на Северна Корея.   Втората среща на върха на КНДР и САЩ се проведе в Ханой на 27-28 февруари тази година. След няколко срещи, Тръмп и Ким Чен-ун не успяха да постигнат споразумение и не подписаха нов съвместен документ.    ", "date": "2019.06.30", "title": "Тръмп за срещата си с Ким Чен-ун: Това е велик ден за света! (ДОПЪЛНЕНА)"}
{"url": "http://epicenter.bg/article/Dubayskata-printsesa-napusna-mazha-si-i-izbyaga-ot-stranata/186910/7/0", "text": "Принцесата на Дубай Хая Бинт ал-Хюсеин е напуснала съпруга си и престолонаследник принц Мохамед Бин Рашид ал-Мактум и е избягала от страната, пише \"Мидъл ийст монитор\".  Тя е взела със себе си и двете им деца - Зайед на 7 г. и Ал Джалила на 11 г. По предварителна информация на изданието, тя е излетяла за Германия с помощта на немски дипломат. Страната в момента отказва да екстрадира жената и децата въпреки желанието на принца.  Според друга информация, тя вече е успяла да замине за Лондон, вземайки със себе си 31 милиона британски лири, за да започне нов живот.  Това се случва година, след като принцеса Латифа, която е дъщеря на Ал-Мактум, също избяга от Дубай. Тя изчезна около бреговете на Гоа, Индия, заедно с американския гражданин Жан-Пиер Херв Жубер, който се оказа бивш френски разузнавач и писател. По-късно се разбра, че тя се крие на яхта с него и още един британец.  Във видео тя обясни, че е била \"затворена, измъчвана, бита и цензурирана\" от кралското семейство. Въпреки това принцеса Латифа беше заловена и върната в Обединените арабски емирства. С връщането си обаче тя напълно изчезна от общественото полезрение, като единственото свидетелство, че е жива, беше нейна снимка, направена 8 месеца след залавянето ѝ. На снимката тя беше заедно с Мери Робинсън, бивш президент на Ирландия и комисар на ООН по правата на човека.      ", "date": "2019.06.30", "title": "Дубайската принцеса напусна мъжа си и избяга от страната"}
{"url": "http://epicenter.bg/article/Tramp-pokani-Kim-na-gosti-v-SASht/186920/7/0", "text": "Държавният глава на САЩ Доналд Тръмп потвърди, че е отправил покана към севернокорейския лидер Ким Чен-ун да посети САЩ, добавяйки, че \"в един момент всичко ще се случи\", съобщава АФП.   Запитан от репортери кога ще се състои визитата, Тръмп отговори: „Когато пожелае. Мисля, че искаме да преминем към следващата стъпка, да видим какво ще стане“.   След срещата с Ким Чен-ун в демилитаризираната зона, разделяща двете страни на Корейския полуостров, лидерът на Белия дом Доналд Тръмп обяви, че екипи от САЩ и Северна Корея ще започнат срещи „през следващите две или три седмици“ за преговори по ядрената програма на Пхенян. Преговарящите от двете страни ще \"започнат процес и ще видим какво ще се случи\", каза Тръмп след края на разговора си с Ким Чен-ун.  ", "date": "2019.06.30", "title": "Тръмп покани Ким на гости в САЩ"}
{"url": "http://epicenter.bg/article/Po-predlozhenie-na-Tusk---naslednikat-na-Yunker-mozhe-da-e-ot-levitsata-/186926/7/0", "text": "Новият шеф на Европейската комисия вероятно ще е ляв.  Председателят на Съвета на Европейския съюз Доналд Туск, излъчен от десноцентристката Европейска народна партия, е предложил на левоцентристите да получат поста на ръководител на органа на изпълнителната власт на 28-те. Това са твърдели европейски депутати и германски съветник в ЕП, присъствали на разговори по темата, състояли се днес, предаде БТА, цитирана от Новини.бг.  Бившият полски премиер, който по-късно днес ще ръководи извънредното заседание на Европейския съвет, на което ще бъдат разпределени водещите постове в блока, се е срещнал с ръководителите на различните групи в ЕП. \"Той е предложил още европейските десноцентристи да вземат постовете на върховен представител на ЕС за външната политика и на ръководител на ЕП\", разказва германският съветник в ЕП Тобиас Тойшер. Туск е предложил още центристкият алианс, който включва и партията на френския президент Еманюел Макрон, да получи председателския пост на Европейския съвет.  \"Не е ставало дума за кандидат за ръководител на Европейската централна банка\", казва германският представител. ", "date": "2019.06.30", "title": "По предложение на Туск - наследникът на Юнкер може да е от левицата!"}
{"url": "http://epicenter.bg/article/Papa-Frantsisk-izrazi-nadezhda-sreshtata-mezhdu-Tramp-i-Kim-da-e-stapka-kam-mira/186927/7/0", "text": "Папа Франциск приветства срещата между американския президент Доналд Тръмп и севернокорейския лидер Ким Чен-ун и изрази надежда, че тя ще доведе до мир, предаде Ройтерс.  \"Поздравявам главните действащи лица и се моля този значителен жест да бъде още една стъпка по пътя към мира не само на полуострова, но и за доброто на целия свят\", каза папата в седмичното си обръщение на пл. \"Свети Петър\" във Ватикана.  По-рано днес Тръмп се срещна със севернокорейския лидер Ким Чен-ун на демаркационната линия между двете корейски държави и двамата се договориха да бъдат подновени изпадналите в застой ядрени преговори.  Тръмп стана днес първият действащ президент на САЩ, стъпил в Северна Корея, тъй като заедно с Ким направи няколко крачки от севернокорейската страна на демаркационната линия.  ", "date": "2019.06.30", "title": "Папа Франциск изрази надежда срещата между Тръмп и Ким да е стъпка към мира"}
{"url": "http://epicenter.bg/article/Merkel--Stranite-ot-Zapadnite-Balkani-imat-evropeyska-perspektiva/186928/7/0", "text": "Страните от Западните Балкани са наши европейски съседи и имат европейска перспектива, заяви днес германският канцлер Ангела Меркел по повод предстоящата среща на високо равнище за този регион в рамките на Берлинския процес, която ще се стои в град Познан, Полша, съобщи Танюг, цитирана от БТА.  Във видеопослание Меркел изтъкна, че за осъществяването на европейската перспектива е необходимо страните от региона да решат многобройни спорове и да изпълнят необходимите условия. Пътят продължава да е пълен с камъни, подчерта Меркел.  В Познан в петък, на 5 юли, ще се състои конференция за Западните Балкани, в която ще участва Меркел, по инициатива на която през 2014 г. стартира Берлинският процес с цел да се ускори диалогът и да се увеличат възможностите за сътрудничество между страните в региона.   В региона съществуват позитивни примери за диалог, заяви в декларация германският канцлер, специално изтъквайки решаването на дългогодишния спор за името на Северна Македония. С политическа смелост както на премиера на Северна Македония Зоран Заев, така и на гръцкия премиер Алексис Ципрас този конфликт стана възможно да се реши, подчерта Меркел. Тя каза, че този позитивен пример трябва да окуражи решаването на проблемите в Босна и Херцеговина и между Сърбия и Косово. ", "date": "2019.06.30", "title": "Меркел: Страните от Западните Балкани имат европейска перспектива"}
{"url": "http://epicenter.bg/article/Niska-izbiratelna-aktivnost-na-izborite-v-Albaniya--opozitsiyata-boytokira/186930/7/0", "text": "Местните избори в Албания се провеждат при бойкот на опозицията и слаба избирателна активност - до 11 часа българско време в неделя бяха гласували 12 % от избирателите, съобщават местните медии, цитирани от БНР.  Президентът на Албания Илир Мета разпространи снимка, на която заедно с приятел е на плажа.  Мета издаде указ, с който отмени местните избори, за което настояваше опозицията, но правителството на социалиста Еди Рама отказа да се съобрази.  \"Драги приятели, с моя приятел се наслаждаваме на тази историческа и слънчева неделя и на музиката\", написа Мета в социалните мрежи.  На изборите участва управляващата Социалистическа партия на премиера Еди Рама в коалиция с няколко по-малки партии, наречена Алианс за европейска Албания. Опозиционните партии бойкотират.  Основната опозиционна Демократическа партия обвини Рама, че купува гласове дори за тези избори, на които в повечето общини единствени кандидати са тези от неговата Социалистическа партия.  Заместник председателят на Демократическата партия Еди Палока показа на пресконференция видеозапис, на който по думите му се вижда как се купуват гласове от \"структуирана престъпна гурпа на Социалистическата партия и община Тирана\". Палока каза, че едно от лицата е идентифицирано и е член на избирателна комисия от редовете на Социалистическата партия. Опозиционният лидер призова гражданите да се присъединят към протестиращите пред няколко избирателни секции граждани и да не гласуват.  Председателят на организацията на Демократическата партия в Кукъс Ариф Реджмани заяви, че регионалната болница в града е \"под ключ\" и гражданите не могат да получат медицинска помощ, защото според него лекарите и средният медицински персонал са ангажирани като членове на избирателни комисии.  ", "date": "2019.06.30", "title": "Ниска избирателна активност на изборите в Албания, опозицията бойтокира"}
{"url": "http://epicenter.bg/article/Govoritelkata-na-Beliya-dom-postrada-pri-boy-mezhdu-zhurnalisti/186934/7/0", "text": "Американски и севернокорейски журналисти се сбиха по време на срещата между президента Доналд Тръмп и лидерът на Северна Корея – Ким Чен-ун. Заради свадата е пострадала говорителката на Белия дом Стефани Гришъм, съобщи Ройтерс.   За инцидента сигнализира и журналистът на CNN Джим Акоста в личния си профил в Twitter.  „Казаха ми, че новият говорител на Белия дом Стефани Гришъм се е сблъскала с част от журналистите представляващи севернокорейските медии. Те са се опитали да истласкат американските журналисти в опит да заемат по-удобна позция за снимане на срещата. В резултат на сблъсъка Гришам е получила малки синини”, пише Акоста.  ", "date": "2019.06.30", "title": "Говорителката на Белия дом пострада при бой между журналисти"}
{"url": "http://epicenter.bg/article/Temperaturen-rekord-v-Germaniya--papata-se-pomoli-za-stradashtite-ot-zhegata/186936/7/0", "text": "Последният ден на юни в Германия постави температурен рекорд. Беше регистрирана най-високата температура за месеца, а именно 38,9 градуса по Целзий, измерена в западната провинция Райнланд-Пфалц, предаде ДПА, цитирана от БНР.  Така бе счупен рекордът поставен в сряда, когато в източните провинции Саксония и Бранденбург бяха отчетени 38,6 градуса по Целзий. Очаква се температурите в страната да започнат да падат следващата седмица.  След шест дни на нетипични юнски жеги в Западна Европа температурите започваха да падат на места още днес, отбелязва \"Франс прес\".  Във Франция, където имаше температурен рекорд, поставен в петък от 45,9 градуса по Целзий в южната част на страната, днес температурите спаднаха с десетина градуса в Париж и в северозапада. Но френския изток продължава да се измъчва от жеги и термометрите отчитат и днес между 36 и 37 градуса на някои места.  Пожари в страната пък унищожиха 550 хектара площи и 11 къщи, допълва ДПА.  В Италия също се връщат по-нормални температури. Максималните са 37 и 38 градуса, а в северната част тази вечер се очакват и бури. От сряда метеоролозите обещават истинска прохлада там, предаде АФП.  В Испания над 700 войници, стотици пожарникари и самолети-цистерни, хеликоптери и противопожарна техника участват в потушаването на няколко пожара в централната и североизточната част на страната, където температурите са все още 42 градуса по Целзий. Пожар бушува край град Алморокс и унищожи 2000 хектара площи, като се разпространи в района на Мадрид и доведе до евакуация на село и на 200 обитатели на къмпинг. На 60 километра югоизточно от Толедо бушува друга огнена стихия и бяха евакуирани 22 души. В Каталуния огромен пожар, избухнал в сряда, унищожи хиляди хектара площи, но днес е в процес на овладяване.  Дори в традиционната си неделна молитва папа Франциск спомена за жегите и каза, че се моли за онези, които пострадаха най-много от последиците от тази горещина. Той спомена възрастните, болните и строителните работници, предаде ДПА. ", "date": "2019.06.30", "title": "Температурен рекорд в Германия, папата се помоли за страдащите от жегата"}
{"url": "http://epicenter.bg/article/Makron-predlozhi-Barnie--Vestager-ili-Timermans-za-posta-predsedatel-na-EK/186938/7/0", "text": "Държавният глава на Франция Еманюел Макрон предложи за поста председател на Европейската комисия, или главният преговарящ на ЕС за Брекзит - Мишел Барние, или еврокомисаря по конкуренцията Маргретe Вестагер, или първият вицепредседател на ЕК, Франс Тимерманс. Съответните имена той спомена в рамките на извънредната среща на високо равнище в Брюксел, предава TACC, цитирана от \"Фокус\". \"Мога да посоча няколко имена - Мишел Барние, Маргрете Вестагер, Франс Тимерманс\", заяви Макрон пред репортери. Според него \"назначенията трябва да се основават на ясен дневен ред и общи приоритети на ЕС\". \"Надявам се, че ще можем да излезем от тази среща с отговори и нов екип\", добави лидерът на Париж. Френският президент е убеден, че европейските лидери ще могат да се споразумеят за името на кандидата за поста на Европейската комисия на извънредната среща на високо равнище. \"Аз съм оптимист. Смятам, че можем да постигнем споразумение. За това се нуждаем от дух на компромис и амбиция за ЕС\", обясни Макрон. Държавните и правителствените ръководители на 28 страни от ЕС са на извънредна среща в Брюксел, на която ще се опитат да координират кандидатите за петте ключови длъжности в Европейския съюз, които ще водят Общността през 2019-2024. Това е третият опит: за първи път този въпрос бе обсъден на непланирана среща на 28 май, а втората - на Съвета от 20-21 юни, и двата опита обаче бяха безрезултатни.  Търсят се наследници на председателя на Европейската комисия Жан-Клод Юнкер, председателя на Европейския съвет Доналд Туск, Върховния представител на ЕС по въпросите на външните работи и политиката на сигурност Федерика Могерини, председателяя на Европейската централна банка Марио Драги и председателяя на Европейския парламент Антонио Таяни. Всички те вече съобщиха, че напускат поста си. Правомощията на всички, с изключение на Таяни, изтичат на 31 октомври. Мандатът на председателя на Европейския парламент приключва от първата сесия на новия състав на Европейския парламент (избран на 23-26 май), което ще се проведе в периода 2-4 юли в Страсбург.  ", "date": "2019.06.30", "title": "Макрон предложи Барние, Вестагер или Тимерманс за поста председател на ЕК"}
{"url": "http://epicenter.bg/article/-quot-El-Pais-quot--Timermans-stava-prezident-na-Evrokomisiyata--Veber-shte-e-shef-na-Evroparlamenta/186943/7/0", "text": "Холандският социалдемократ Франс Тимерманс е единственият от двамата кандидати за поста президент на Европейската комисия (другият е Манфред Вебер), който може да събере нужното мнозинство в Съвета, съобщи онлайн изданието на влиятелния мадридски в. \"Ел Паис“ за днешните пазарлъци в Брюксел кой да заеме най-важните позиции след евроизборите през май. Тимерманс е първи вицепрезидент на комисията. Срещу него са политиците от Полша, Унгария и Румъния заради начина, по който налага законодателната политика в евросъюза, отбелязва Би Би Си.  В началото на днешните преговори в Брюксел Доналд Тукс информира групите в Европарламента, че Тимерманс единствен може да разчита на достатъчно гласове, ако се потвърди принципната договореност за разпределението на постовете между трите големи политически групи след евроизборите на 26 май: Европейската народна партия, Социалисти и демократи и Обнови Европа (предишните либерали).  \"Ел Паис“ припомня, че договорката за разпределението на най-важните постове е взета по време на срещата Г-20 в Осака между лидерите на Германия, Франция, Испания и Холандия, в присъствието на шефа на евросъвета Доналд Туск.  Тази договорка, според \"Ел Паис“, дава на социалистите президенството на Еврокомисията за пръв път от 2004 г. насам след италианеца Романо Проди, когото някои социалисти не считат за истински представител на тази партия.  За Европейската народна партия остава президентският пост на Европейския парламент, както и този на висшия представител за външната политика, позиция, заемана от социалистите от създаването й през 2009 г.  ЕНП искаше да запази президенството на Еврокомисията, тъй като получи най-много гласове на изборите за европарламент на 26 май. Но съюзът между социалистите, начело с испанския премиер Педро Санчес, и либералите, водени от френския президент Макрон, зачеркнаха тази възможност за ЕНП. Така Манфред Вебер, който препълни софийската зала \"Арена Армеец“ при предизборната си обиколка, изглежда ще трябва да се задоволи с президентския пост на Европейския парламент.  Либералната група пък ще вземе президентския пост на Европейския съвет, заеман от консерваторите от 2009 г. Фаворит е премиерът на Белгия Шарл Мишел, заклет радетел на правата на гейовете и лесбийките, негов съперник за позицията е бившият премиер на Дания Локе Расмусен.  За пръв път от 1979 г. двете големи политически групи в европарламента – народната партия и социалистите, нямат повече от 50% от гласовете. ", "date": "2019.06.30", "title": "\"Ел Паис\": Тимерманс става президент на Еврокомисията, Вебер ще е шеф на Европарламента"}
{"url": "http://epicenter.bg/article/ChEZ-zasicha-izvanredno-elektromerite-zaradi-skoka-na-toka/186937/4/0", "text": "Заради поскъпването на тока от 1 юли ЧЕЗ започва извънредно отчитане на електромерите, съобщиха от фирмата. Графикът на извънредния отчет е публикуван на сайта на дружеството www.cez-rp.bg (в секция \"Графици\").  Информация може да се получи също в центровете за обслужване на клиенти на ЧЕЗ и на денонощната телефонна линия 0700 10 010, уточняват от дружеството.  Поради физическата невъзможност всички електромери да бъдат отчетени в един и същи ден, месечните сметки на клиентите ще бъдат преизчислени към датата на въвеждане на новите цени.  С цел гарантиране на максимална коректност при фактуриране на консумираната електроенергия, клиентите имат възможност сами да отчетат показанията на електромерите си към 30 юни 2019 г. Самоотчитането е по желание и не отменя извършването на месечен отчет от страна на дружеството.  Клиентите, които желаят да се възползват от тази възможност, следва да направят своя отчет на 30 юни 2019 г. и да подадат данните към компанията между 1 и 5 юли на телефонната линия 0700 10 010 (меню 2), на имейл klienti@cez-rp.bg и през уеб-сайтовете www.cez-rp.bg или www.cez.bg, в секция \"Електронни услуги\", меню \"Деклариране на показания\" или в центровете за обслужване на клиенти на ЧЕЗ. Те трябва да посочат данните от електромера по всички тарифи, клиентски номер, абонатен номер, трите имена на титуляра и адреса на обекта, за който се декларират показания. Подадените данни от самоотчета през този период се считат за отчетено потребление към 30.06.2019 г., включително.  Фактурите през месец юли ще съдържат информация за консумираната електроенергия за два отчетни периода - по стари и по нови цени. ", "date": "2019.06.30", "title": "ЧЕЗ засича извънредно електромерите заради скока на тока"}
{"url": "http://epicenter.bg/article/KZK-otkri-kartelno-sporazumenie-mezhdu-nad-30-firmi-po-programata-za-sanirane/186939/4/0", "text": "Над 30 компании участват в картел, който цели облагодетелстване от Националната програма за енергийна ефективност на многофамилни жилищни сгради. Това установи проверка на Комисията за защита на конкуренцията (КЗК) по сигнал на кмета на Търговище Дарин Димитров.  Той е снабдил Комисията с доказателства за договорки между участниците в обществена поръчка на общината за разпределяне на обектите, които се санират по програмата.  След извършена внезапна проверка Комисията е установила, че 33 от тях участват в картел, имащ за цел \"предотвратяване, ограничаване или нарушаване на конкуренцията на пазарите на изготвяне на обследвания за установяване на техническите характеристики и на технически паспорти на сградите и изготвяне на обследвания за енергийна ефективност на сгради и предписване на необходимите енергоспестяващи мерки\".  В офисите на три от проверените фирми - \"ВМЛ - консулт\" ЕООД, \"Архкон Проект\" ООД и \"Евиданс инженеринг\" ЕООД, е намерена електронна комуникация, съдържаща данни за договорки между участниците и в други процедури за възлагане на обществени поръчки по програмата за енергийна ефективност.  Нарушенията според КЗК са по чл. 15, ал. 1 от Закона за защита на конкуренцията, представляващи \"забранено споразумение за манипулиране на процедура по възлагане на обществена поръчка по Националната програма за енергийна ефективност на многофамилни жилищни сгради\".  В започнатото производство за ответни страни КЗК е определила други участници в обществени поръчки по програмата за саниране в общините Пловдив и Гоце Делчев, като други търговски дружества и еднолични търговци.   ", "date": "2019.06.30", "title": "КЗК откри картелно споразумение между над 30 фирми по програмата за саниране"}
{"url": "http://epicenter.bg/article/Zadarzhan-e-shofyorat--koyto-blasna-i-ubi-dete-v-Morskata-gradina-vav-Varna/186914/3/0", "text": "Задържан за 24 часа е шофьорът, който прегази 3-годишно дете на паркинг в Морската градина във Варна, съобщава БНТ.  Тази вечер жители на града ще протестират пред общината против влизането на автомобили в Морската градина.  Инцидентът стана на оживено място, на платен паркинг близо до Зоологическата градина и единия от подходите към Градския плаж. Докато шофьорът на кола с румънска регистрация паркирал, вместо да тръгне назад, потеглил напред и прегазил момичето.", "date": "2019.06.30", "title": "Задържан е шофьорът, който блъсна и уби дете в Морската градина във Варна"}
{"url": "http://epicenter.bg/article/Karakachanov-kam-Radev--Shtom-ne-ti-haresva-tsenata-na-F-16--obadi-se-na-Tramp-/186929/2/0", "text": "\"Ти си върховен главнокомандващ, плюс това си бил шеф на ВВС. Ако искаш да бъдеш полезен, опитай да помогнеш с нещо през институцията, която представляваш, а не само да критикуваш. Да, има много неща, които и на мен не ми харесват в американското предложение за договор за ф-16, както по  отношение на финансовите параметри, така и отношение към нашата авиация. Но аз се опитвам нещо да променя в разговори и преговори, а ти само критикуваш. Обади се Тръмп и опитай да помогнеш. ВВС не е моя лична собственост. Опитай да помогнеш с контактите си в САЩ!\". Това заявява вицепремиерът Красимир Каракачанов в отговор на критиките на президента за висота цена на новите изтребители пред журналисти в Троян.   \"Аз не знам от къде Радев твърди, че цената за самолетите е  3,2 млрд. лв., след като още преди 10 дни ние сме му изпратили, по негово искане, предложението за договор\", допълни Каракачанов пред медиите. В местността Хайдушкото сборище край троянското село Балканец вицепремиерът участва в традиционния празник на планината, билките и туризма.  По думите му в договора ще има определени корекции, но президентът е бил информиран за всеки етап, когато той е поискал. Според вицепремиерът, ако се стигне до подписване на договора, до края на юли процесът ще е приключил: \"Ние ще направим своя доклад до Министерския съвет, той трябва да вземе решение и да го вкара в Народното събрание. Парламентът ако одобри това предложение, до края на юли той може да се сключи\", подчерта Каракачанов.  \" Ако беше лесно самият президент Радев, още когато беше командващ на ВВС, щеше да реши проблема. Само че той не се решава вече 10-12 години, сега сме на крачка да сключим договор\", коментира още военният министър.  По думите му има неща, които в този договор и на него не му харесват и това е заявено.    Пред   Каракачанов подчерта, че проблемът с неводоволството на президента е от 7-8 месеца - това не му харесало, онова не му харесало. \"Президентът можеше чрез ранга, който заема, да потърси контакт със своя американски колега и ако има някакви съображения да ги каже и да помогне малко в този процес, защото е лесно да критикува, трудно е да се върши работа.Разбирам да го прави социалният министър, но това е върховният главнокомандващ\". Каракачанов декларира, че всичко, което не му е харесало в договора, вече го е казал в прав текст на американската страна.   \"При тях се смениха трима военни министри за това време. Казах им, че искат да вземат на босия цървулите, защото ние не сме Германия, Франция или Великобритания. И те намалиха цената. Казал съм, че това, което предлагат по този начин, нас не ни устройва. Казах го на тези, които са ми равностойни по институция - генерал Матис, министър Шанахън, посланика, генерал Хупър. Защо  Радев не помогна като институция, а не да пита защо ракетите са 16, а не 18, защо пилотите ще бъдат еди колко си и още и още...\", негодува военният министър.   Каракачанов укорява Радеве, че непрекъснато атакува кабинета. \" \", продължава гневен Каракачанов.   Според него целта на президента не е да провали сделката. \"Той знае, че ако стане така, скоро нов самолет няма да видим. А такъв не сме вземали от 30 години. Просто печели политически дивиденти покрай мръсната работа, която трябва да свършим ние. Когато аз тръгнах да ремонтирав Миг-29 не чух подкрепа от президентството. А като командир на ВВС той беше предложил като купим старите Ф-16 да махнем МиГ-овете. , заявява военният министър.   По отношение спора между министрите Красимир Каракачанов и Емил Караниколов и председателя на парламента Цвета Караянчева за ремонта на руските самолети Су-25 военният министър подчерта пред  : \"Аз няма какво да се разбирам, има закон и съм длъжен да го изпълнявам\".", "date": "2019.06.30", "title": "Каракачанов гневен на Радев: Щом не ти харесва цената на Ф-16, обади се на Тръмп!"}
{"url": "http://epicenter.bg/article/Trafikat-na-GKPP--Ne-izpolzvayte-Makaza-i-Kulata/186931/2/0", "text": "Силно интензивен е трафикът на вход и изход на ГКПП \"Кулата\" и \"Маказа\", съобщиха от ГД \"Гранична полиция\". Препоръчва се преминаване през другите пунктове на гръцката граница.  На българо-сръбската граница трафикът е интензивен на ГКПП \"Калотина\" на вход за леки автомобили. На българо-македонската граница трафикът е нормален на всички гранични пунктове. На ГКПП \"Капитан Андреево\" трафикът е интензивен за товарни автомобили на изход, на ГКПП \"Лесово\" за товарни автомобили на вход. На ГКПП \"Дунав мост-Видин\" трафикът е интензивен на изход за товарни автомобили. На ГКПП \"Дунав мост Русе\", \"Кардам\" и \"Дуранкулак\" трафикът е интензивен на вход за леки автомобили.  От ГД \"Гранична полиция\" припомнят, че на границата следва да се представят оригинал на декларацията и обикновено (незаверено) копие от нея, което остава на граничния пункт. ", "date": "2019.06.30", "title": "Трафикът на ГКПП: Не използвайте Маказа и Кулата"}
{"url": "http://epicenter.bg/article/Kiril-Dobrev-shte-oglavi-Natsionalniya-predizboren-shtab-na-BSP-za-mestnite-izbori/186932/2/0", "text": "Това реши Националният съвет на БСП на свое заседание, предаде репортер на Агенция \"Фокус\".   Точката за председател на предизборния щаб на партията за предстоящия вот бе трета в дневния ред на Пленума.   Добрев бе предложен на вниманието на Националния съвет от лидера на БСП Корнелия Нинова.   Добрев заема мястото на Георги Свиленски, който подаде оставка след загуба на евроизборите.   Пленумът е решил да бъдат съкратени 100 души от администрацията на партията. Това е тежка мярка, но неизбежна с оглед на намалената субсидия.  Нинова е предложила по динамична формула за управление на партията.    ", "date": "2019.06.30", "title": "Кирил Добрев ще оглави Националния предизборен щаб на БСП за местните избори"}
{"url": "http://epicenter.bg/article/Finansovi-zloupotrebi-v-BSP-nyama--Plenumat-prie-finansoviya-otchet-na-Ninova/186933/2/0", "text": " научи   Припомняме, че преди няколко дни Красимир Янков обяви, че има съмнение как се харчи партийната субсидия и хвърли вината върху Нинова. В свой пост във Фейсбук Нинова му отговори, че всеки лев в БСП се харчи със санкцията на Националния съвет и всеки негов член може по всяка време да провери финансовите потоци на партията.     Във връзка с изнесени в последната седмица манипулации в пресата за финансови злоупотреби на заседанието на Националния съвет са били  представени всички документи.   . За да не ощетява партията Нинова извадила 300 лева от джоба си, за да покрие разходите по ксерокса на документите.   Другарите били недоволни, че Янков използва манипулативно тази тема, след като има възможност лично да се запознае с цялата финансова документация на партията.   Красимир Янков не е станал да се защити, само задавал въпроси, на които получавал обстойни отговори.    Досега в соццентралата на щат са работели близо 150 човека, още толкова били на граждански  договори. Корнелия Нинова е предложила по-динамична структура на ръководния щат на партията. С оглед оптимизиране на разходите на партията Нинова ще въведе електронно деловодство на \"Позитано\" 20, всички членове ще имат електронни карти и всяко гласуване вече ще става по електронен път.      ", "date": "2019.06.30", "title": "Финансови злоупотреби в БСП няма. Пленумът прие финансовия отчет на Нинова"}
{"url": "http://epicenter.bg/article/Yordanka-Fandakova--Ne-sam-reshila-dali-shte-se-kandidatiram-otnovo-/186935/2/0", "text": "Приемам сериозно всеки опонент - и Мая Манолова, и Волен Сидеров, и Веселин Марешки, всеки, който има своите планове може да се кандидатира за кмет на София. Аз обаче все още не съм взела решение дали ще го направя, не случайно не съм обявила своето решение публично.   Това съобщи по \"Канал 3\" столичният кмет Йорданка Фандъкова.  ГЕРБ ще обсъди предложенията за свояте кандидатура, но всеки сам трябва да вземе решението за себе си. Към този момент работата е много, изключително ангажирани сме със сериозна инвестиционна програма. Осигурили сме развитието на София в близките 4 години, подчертава Фандъкова. „Аз не съм взела все още решение. За мен важното е работата да продължи. ГЕРБ ще предложи своята кандидатура, но всеки сам взима решение. Предстои да обсъдим и в ГЕРБ, и аз да взема своето решение”, продължи тя. „Изборите за София са силно мажоритарни. Всеки има своя багаж и се явява с него пред хората. Явяваме се всички с миналото си, биографията си и плановете си за бъдеще. Хората много добре осъзнават кога става дума за популизъм и кога за реализъм”, заяви Фандъкова. Попитана сама ли ще вземе решението дали да се кандидатира отново за кмет на София или това зависи от ГЕРБ и Бойко Борисов, Фандъкова каза, че скоро ще се разбере.  ", "date": "2019.06.30", "title": "Йорданка Фандъкова: Не съм решила дали ще се кандидатирам отново! Скоро ще разберете!"}
{"url": "http://epicenter.bg/article/Boyko-Borisov--Darzha-na-Veber--Imame-i-dva-koza---Kristalina-Georgieva-i-Mariya-Nedelcheva/186940/2/0", "text": "Премиерът Бойко Борисов пристигна на сбирката на лидерите на ЕС.   \"Държа на Вебер, защото той е поел ангажименти пред българските избиратели - политика на сближаване, на киберсигурност, на защита на външните граници! Имаме и два коза - Кристалина Георгиева и Мария Неделчева\", посочи той. Водещият кандидат на ЕНП - геманецът Маркус Вебер, бе на основното предизборно събитие за евровота на ГЕРБ в София.   Никой не може да събере 22 от 28 гласа, смята премиерът. И повтори пред медиите съвета, който лидерите получили - да си вземат хотели. Борисов се пошегува, че от богатия си опит знае, прочете ли в програмата \"вземете си хотели\", нещата няма да станат бързо. Затова повтори, че нищо не е решено. \"Нищо няма да се случи\", повтори министър-председателят.   Едни правят пленуми, други правят съвети, не пропусна да се заяде със социалистите Борисов в края на изказването си. Днес БСП имаше заседание на Националния си съвет.   Бойко Борисов спря пред представителите на българските медии преди да влезе на заседанието на лидерите от ЕС.   Тъй като последната новина бе, че е възможно социалистът Франс Тимерманс, водещ кандидат на ПЕС, да оглави Европейската комисия, първият въпрос на медиите бе дали той ще получи българска подкрепа.   \"Ние си имаме водещ кандидат - Вебер. Сега идвам от заседание на ЕНП. Ние си държим на нашия кандидат, няма логика кандидатът на победителя - ЕНП, да не бъде председател. Не знам откъде идват всичките тези идеи\", отговори Борисов. \"Никога не съм бил против някого, Тимерманс е прекрасен човек, много принципен, от най-добрите комисари. Тук не съществува личността Вебер и личността Тимерманс, има ЕНП победили европейските социалисти, точка! Ние не правим дисекции, не преценяваме личността на кандидатите. Европейският избирател се произнесе - първо място Вебер, второ - Тимерманс\", продължи Борисов. Според него сблъсъкът \"може само да цепи Европа\".   Премиерът каза още, че има \"задачки\" и е поел ангажимент за разговори и консултации, но не уточни повече. Но тъй като спомена името на премиера на Унгария Виктор Орбан, медиите го попитаха дали няма да представлява и Унгария. Борисов отрече и обясни, че има стиковане на позиции, особено когато на някой му се наложи за малко да напусне залата.  \"Никога не бих представлявал друга държава. Не съм казал, че ще преговарям от името на Унгария и Полша\", посочи премиерът Борисов.          ", "date": "2019.06.30", "title": "Бойко Борисов: Държа на Вебер! Имаме и два коза - Кристалина Георгиева и Мария Неделчева (ВИДЕО)"}
{"url": "http://epicenter.bg/article/Stanishev--Oshte-dnes-mozhe-da-ima-reshenie-za-predsedatel-na-EK--Borim-se-za-Frans-Timermans-/186941/2/0", "text": "“Франс Тимерманс е най-подходящият избор за председател на Европейската комисия. Той еднозначно спечели предизборните дебати и вдъхнови хиляди европейци да гласуват за промяна в Европа. През последната седмица водихме интензивни разговори с другите европейски политически семейства. Бях в постоянна връзка и с премиерите на Испания и Португалия Педро Санчес и Антонио Коща, които водеха преговори с министър-председателите в рамките на Съвета. Благодарение на техните усилия, днес шансовете ни за успех са още по-големи, защото семейството на ПЕС е единно и добре координирано. Преговорите са в решителна фаза и още днес може да има резултат от тях. Надявам се на срещата на върха тази вечер всеки да прояви мъдрост и отговорност, защото продължително забавяне на процеса би означавало институционална криза в ЕС.”   Това заяви лидерът на ПЕС и български евродепутат Сергей Станишев, който беше домакин на координационна среща на левите премиери преди извънредното заседание на Европейския съвет днес в Брюксел.  “ПЕС продължава да се бори за кандидатурата на Тимерманс. Той има опита, волята и визията за нова посока към по-социална и по-справедлива Европа, и е способен да събере зад себе си необходимото мнозинство. Битката ни е за нов социален дневен ред в Европа и единствено лидерството на ЕК може да донесе желаната промяна. Радвам се, че дори и представители на десницата, сред които и председателят на Европейския съвет Доналд Туск, признават качествата на Франс и са склонни да го подкрепят.”  “Финалният кръг от преговори предстои и крайното решение все още е под въпрос. Надявам се тази вечер да успеем да убедим и последните скептици, че това е единственият правилен и възможен път напред. Националният егоизъм и разпределянето на порции между големите държави трябва да отстъпи пред общоевропейския интерес. Такъв сценарий би бил огромен успех не само за семейството на ПЕС, но и за цяла Европа”, заяви в заключение Станишев. ", "date": "2019.06.30", "title": "Станишев: Още днес може да има решение за председател на ЕК. Борим се за Франс Тимерманс!"}
{"url": "http://epicenter.bg/article/-quot-Galap-quot--48--ot-balgarite-vyarvat-na-natsionalnite-medii--no--v-izvestna-stepen--30--izobshto-ne-vyarvat/186942/2/0", "text": "Мнозинството от българите заявяват, че вярват на националните медии, но до определена степен. Това показва ново изследване на световната асоциация „Галъп интернешънъл“, проведено в 58 държави по целия свят и сред близо 60 хил. респонденти. В световен мащаб 52% от населението дава същия отговор за своите национални медии.  Вярват ли българите на националните медии? Оказва се, че 48% се доверяват, но \"до определена степен\", а 30% изобщо не вярват. 16% на сто пък казват, че обикновено се доверяват.  Българите се уповават повече на националните, отколкото на международните медии, сочи статистиката. 45% казват, че вярват на световните телевизии, вестници и радиа донякъде, а 24% са мнителни.  В световен мащаб доверието в националните медии малко по-голямо, отколкото у нас. 52% избират по-скоро уклончивия отговор „Вярвам само до определена степен“. 21% категорично не се доверяват, а почти още толкова казват, че обикновено вярват на своите национални медии.  Оказва се, че обществото приема почти еднакво националните и международните източници на информация. Точно 52% вярват до определена степен на световните медии, а почти една четвърт от света се съмнява тях.   ", "date": "2019.06.30", "title": "\"Галъп\": 48% от българите вярват на националните медии, но „в известна степен“! 30% изобщо не вярват"}
