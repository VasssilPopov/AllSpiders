{"url": "http://epicenter.bg/article/Plenum-na--quot-Pozitano-quot--20-otchita-rezultatite-ot-mesnite-izbori/199012/2/0", "text": "Националният съвет на БСП се събира на пленум, за да обсъди резултатите от местните избори, да предложи алтернативен бюджет и на начертаен план-график за пряк избор на лидер през май следващата година.   От 1-ви декември започва провеждането на  вътрешнопартиен вот - тръгват отчетно-изборните конференции по места преди конгреса и прекия избор на лидер догодина през април.  Това предвижда план-графикът, който ще бъде обсъден от Националния съвет днес.    По устав БСП избира органите си на всеки 4 г., което се пада през 2020 г. Затова от 1 декември до края на февруари ще се проведат събранията на основните партийни организации и на общинско ниво, а след това през март - областните конференции. Освен смяна на ръководството си последните трябва да излъчат и делегатите за конгреса догодина, който се очаква да се проведе до 15 май.    През април пък трябва да се проведе прекият избор на лидер, който бе въведен по настояване на Корнелия Нинова. За вътрешното гласуване пленумът трябва да приеме специален правилник. Конгресът постави задачата на Националния съвет и се очаква документът да е готов за следващия пленум през декември.   Анализ за изборните резултати ще представи пред пленума зам.председателят на партията Кирил Добрев. В него ще бъде посочено, че партията е сечелила нови областни центрове и има повече кметове от 2015 година.   Заседанието на Националния съвет се очаква да е напрегнато. От вътрешната опозиция на Нинова обявиха, че са  подготвили алтернативен анализ за представянето на партията на местните избори, с който искат оставката на лидерката и на предизборния щаб. Документът бил подкрепен от близо 50 червени опозиционери, като само 23-ма са го подписали. С него се критикува ръководството, че си е поставило занижени изборни и политически цели, а действията му превръщали БСП от масова и програмна в регионална и електорална партия. Сред подписалите се са Сергей Станишев и Михаил Миков, както и други представители на вътрешната опозиция като Атанас мерджанов, Ангел Найденов, Димитр Дъбов, Георги Божинов и Борилав Гуцанов, заедно с настоящи депутати от левицата. Вчера обаче от пресцентъра на \"Позитано\" 20 уточниха, че членове на левицата са сигнализирали в централата на партията, че нито са полагали подписа си под такъв текст, нито са дали устно съгласие името им да присъства.    \"Във връзка с медийни публикации, съдържащи доклад и подписка с искане за оставки на ръководството на БСП, членове на левицата сигнализираха в централата на партията, че нито са полагали подписа си под такъв текст, нито са дали устно съгласие името им да присъства сред изброените. Нещо повече - разбрали са за текста и присъствието им в списъка от имена от медиите.\" Това се казва в съобщение на пресцентъра на БСП от 16 ноември.    За оставката на лидера на БСП Корнелия Нинова, на цялото Изпълнително бюро и на Националния предизборен щаб се настоява в писмо, в което се прави алтернативен анализ на изборните резултати. Негов автор е Чавдар Георгиев - член на Националния съвет, съобщи БНР. Причината за исканите оставки е \"провал на местния вот, след който БСП отсъствала от управлението на общините в половин България\". \"Ниската избирателна активност е в услуга на ГЕРБ заради контролирания и купения вот, но БСП не полага усилия да мотивира българските граждани да упражнят правото си на глас\", се казва в анализа. Настоява се и за уставни промени и спешно заседание на Конгреса на БСП.    Депутатът от БСП Александър Симов нарече писмото \"кабинетно размишление\", което не отчита фактори като чудовищния натиск по места, намалената партийна субсидия и връщането на БСП в четири областни центъра. Въпросът с лидерството в БСП трябва да бъде решен на редовен конгрес през месец май 2020-а година.    Левицата ще представи в парламента и алтернативен бюджет за 2020 година.    \"Алтернативният бюджет, който ще представим за гласуване пред Националния съвет, е европейски. Той отговаря на добрите европейски практики\", заяви народният представител от ПГ на \"БСП за България\" и член на Комисията по бюджет и финанси Румен Гечев пред Дарик радио. По думите му от 2010 година ГЕРБ не са променили данъчната политика и по същество те нямат политика, тъй като фискалната политика означава тя да бъде съобразена със структурата на икономиката.   Според евродепутата Иво Христов, \"тъкмо хората, които завлякоха БСП на дъното, в момента са вътрешните критици на изборните резултати, а това е неубедително\". \"По времето на Сергей Станишев, който твърди, че БСП се е капсулирала, партията не беше изолирана; управляваше в т.нар. \"Тройна коалиция\" с познатия печален край. Ако това е цената на коалиционните споразумения, не мисля, че си струва да бъде плащана\", обясни Христов пред Дарик Радио.   Лидерският пост на Корнелия Нинова не изглежда застрашен. Националният съвет не може да решава за оставка на лидера, но понякога при изборни загуби той е искал вот на доверие. Близки до Нинова се съмняват, че ще се стигне до такъв ход днес.", "date": "2019.11.17", "title": "Пленум на \"Позитано\" 20 отчита резултатите от местния вот и чертае план за пряк избор на лидер"}
{"url": "http://epicenter.bg/article/Kiril-Dobrev-sas-silen-doklad-pred-plenuma-na-BSP-/199023/2/0", "text": "Зам.председателят на БСП и председател на Националния предизборен щаб Кирил Добрев излезе със силен доклад -анализ и оценка на изминалите местни избори пред заседанието на НС на БСП, което се провежда на \"Позитано\" 20.   \"  Честно, положих много усилия да изчета и изгледам някои интервюта докрай. Чух как БСП бележи спад в своите резултати, губи „ключови крепости” и затова реших да акцентирам върху сравненията\", започна изложението си Добрев, обръщайки се към вътрешната опозиция, която му иска оставката, заедно с тази на Нинова и на цялото ИБ заради \"провала на местните избори\".  \"  – искам да кажа нещо, което съм научил от другарите Дъбов и Узунов, които са мои ментори в организационната работа.  . Всеки избор е специфичен и носи със себе си определен заряд и различно фрагментирано политическо пространство\", продължи Добрев пред смълчаната зала на червената партийна централа.    \"  Въпреки това днес продължава да има общини, в които потъването не спира. Имах възможност да кажа и публично, че Националният предизборен щаб не сме доволни от резултатите\", посочи откровено шефът на предизборния щаб на БСП.    \"  и другарят Дъбов много добре знае, а в Ловеч съм убеден, че ние спечелихме изборите. Съжалявам, че кандидатът ни се отказа да жалим с изключително лични мотиви.     Там битките бяха на живот и смърт – Дупница, Белово, Горна Оряховица, Вършец, Радомир, Долни Дъбник, Хисаря, Силистра.    Като казах в Силистра – там имаме огромен ръст на гласовете между първи и втори тур. На първи тур кметът на ГЕРБ не можа да го спечели само с около 300 гласа, на втория тур       категоричен е Добрев.        \"Входът на БСП за местната власт е през областните градове\". Това е един от изводите, който отбеляза зам.-председателят на БСП Кирил Добрев по време на днешното заседанието на Националния съвет на партията.   Според отчета    БСП спечели изборите на |-ви тур в 35 общини, яви се на балотаж в 57, от които спечели – 24, както и 4-те областни града – Благоевград, Перник, Разград и Русе. В градовете с районно деление левицата се яви на балотаж в 4 варненски, 2 пловдивски и 9 района на столицата, като от тях спечели софийските \"Изгрев\" и \"Млаост\".   През 2015-та година БСП е била на балотаж в 3 софийски и 2 варненски района, но няма спечелен нито един. това се посочва в един от изводите на доклада, представен от Добрев днес.     И ако БСП в началото на прехода беше партия, която печелеше именно селата и малките общини,   - подчерта Кирил Добрев.   Той допълни, че    \"Тук е ролята и мястото на БСП – заедно   Ако не пресечем тази тенденция, не само ние като партия, но и като общество, се опасявам, че следващият път общините, попаднали   подчерта зам.-председателят на БСП.    В своя доклад Добрев посочи още, че през последните 3 години се забелязва   \"Тези избори бяха показателни за това – , допълни Кирил Добрев и даде примери като Нови Пазар, Хасково, Дряново и др.    Заседанието е с участието на новите кметове и общински съветници. Преди началото на пленума Янаки Стоилов заяви, че очаква безпристрастен анализ като подчерта, че сега не е времето за оставки.   . Това се казва в доклада, който беше разгледан на заседанието на НС на БСП днес, съобщиха от пресцентъра на партията.   От левицата призовават партиите от политическото си семейство да инициират публична дискусия на европейско ниво по темата с участието на държавните институции като репресивни инструменти и намесата им политическия живот на страната извън техните правомощия.   \"Това е един от начините, по който ще можем да дадем сигнал и да направим крачка в посока предотвратяване на тези порочни практики. За пореден път на избори се наблюдава намеса от страна на МВР и други държавни институции в процеса, която е в полза на управляващите. Държавата не предприема необходимите мерки и за прекратяване на корпоративния и контролиран вот, натиска върху българските граждани, особено в малките общини, където основен работодател е общинската администрация\", става ясно от доклада, представен от председателя на Националния предизборен щаб Кирил Добрев.   \"Приема ли ПЕС за нормални изборните практики в България и с какво може да допринесе те да бъдат преодолени? \" - попита Добрев. Той подчерта, че БСП трябва да ангажира и целия си юридически и експертен потенциал, с който да подпомогне ПГ на \"БСП за България\" при изработването на законодателни текстове, които да променят и дори спрат в зародиш практиките, които опорочават изборния процес.   \"Това трябва да стане незабавно преди следващите национални избори\", допълни заместник-председателят на левицата. Социалистите обмислят организирането на редица публични дискусии в тази посока, където да бъдат поканени и представители на граждански и неправителствени организации, които следят от години изборния процес.   \"650 хиляди са невалидните бюлетини. Колко трябва да станат, за да разберем, че така повече не може да се продължава? Че този начин на гласуване деформира най-много местните изборни резултати\", попита присъстващите Кирил Добрев.   \"БСП ще продължи да отстоява правото на всеки български гражданин да упражни своя вот и да бъде сигурен, че той няма да бъде манипулиран. Инициирането на дискусия по повод машинното гласуване и възможността да бъде включено в изборния процес не бива да закъснява, а даже напротив. Подобни публични разговори могат да бъдат проведени с други политически сили, които имат същите разбирания за подобен тип гласуване, както и привличането на граждански и неправителствени организации, които пряко наблюдават изборните процеси в България и могат да бъдат полезни със своята експертиза\", посочи още Кирил Добрев.    ", "date": "2019.11.17", "title": "Кирил Добрев със силен доклад пред пленума на БСП: В 10 общини водихме битки на живот и смърт"}
{"url": "http://epicenter.bg/article/Mladezhkiyat-lider-na-BSP-skochi-Pirinski--Ne-priemam-mladezhite-da-badat-narichani-podmyana--a-ne-promyana/199037/2/0", "text": "“Ние cме промянaтa нa БCП. Вcички cме членове нa пaртиятa и не приемaм изкaзвaнето нa др. Георги Пиринcки, в което ни нaричa \"подмянa\" и \"cпорни кaндидaти\". Може би казва това, зaщото не познaвa млaдите хорa в БСП”. Това заяви председателят на Младежкото обединение в БСП Николай Бериевски.   “Не само, че успя БСП да събуди активните и млади хора, а вече повече от 3 години се работи към реално обновяване на лицата в партията, за което свидетелства съставът на Парламентарната група, листата ни за ЕП и кандидатите за кметове и общински съветници. Младежката организация се включи активно в кампанията, за което им благодарим”, каза още Бериевски.   По думите му в 156 общини в съветническите листи са включени млади хора до 35 години или иначе казано БСП се яви на избори с 530 кандидати за общински съветници до 35 години.   ”Кандидати за кметове и кметски наместници до 35 години има в 21 общини. Трябва да подчертаем, че това не само е резултат от политиката, която провеждаме от три години насам, но и узряването на местните организации и желанието да включват все повече млади хора”, каза още младежкият лидер.   “Тези избори ми бяха трети като кандидат са кмет на Созопол. 12 години се борим в Созопол с една шайка, реализирала се последно чрез ГЕРБ. Изключителна подкрепа получихме от ръководството на партията, председателят на щаба Кирил Добрев беше 24 часа на разположение. Да ни подкрепят лично бяха и Деница Златева и Атанас Зафиров”.   Това сподели пред пленума на БСП кметът на Созопол Тихомир Янакиев. Това сподели и кметът на Пещера Йордан Младенов, който допълни, че партията в общината е била единна и сплотена.   Той изрази благодарност за оказаната от националното ръководство на БСП защита при всички случаи на натиск и провокации в изборния процес.", "date": "2019.11.17", "title": "Младежкият лидер на БСП скочи Пирински: Не приемaм млaдежите дa бъдaт нaричaни подмянa, a не промянa"}
{"url": "http://epicenter.bg/article/Galya-Zhelyazkova--Ot-nas--mladite--zavisi-po-kakav-pat-na-razvitie-shte-poeme-darzhavata-ni/199038/2/0", "text": "„Най-важното след академии като тази е да спрем и да се замислим за бъдещето си. Не говорим само за партията или организация, от нас зависи какви личности ще станем и какъв път на развитие ще поеме държавата ни“. Това заяви народният представител и член на НИС на МГЕРБ Галя Желязкова пред близо 100 младежи в Созопол. Там се провежда регионална академия със съдействието на фондация „Конрад Аденауер”. Модератор на съответния панел бе Камелия Димитрова, съобщиха от ПП ГЕРБ.    Бургаският депутат сподели как е поела по пътя на политиката и обществената дейност. „В далечната 2006 г. станах първо член на гражданското сдружение на ГЕРБ, нямах даже 18 години. Защо е толкова ценна нашата организация? На първо място получих приятелства, познанства и много комуникация на различни нива. Бяхме малък екип в началото, впоследствие превърнахме ГЕРБ в партия, която дава шанс на младите хора. Имаме представителства на различни нива - общински съветници, експерти в администрацията, депутати – четирима от тях са от МГЕРБ. Тази тенденция ще се задълбочи, ние сме хората, които можем и знаем как да променим ситуацията в страната“, категорична бе Желязкова.    „В началото като депутат ми беше малко трудно – исках нещата да се случват веднага, сега на момента, но се научих на търпение. За да бъде един закон достатъчно добър и да удовлетвори максимално голяма част от хората, е нужно време, прецизност, различни гледни точки. Такъв например бе Законът за социалните услуги заради своята специфика, той отне много време, докато се прецизира“, поясни народният представител.    „Младите можем да дадем разум и баланс в обществото. Пример за това е Стратегията за детето и фалшивите новини около нея, на който аз самата станах свидетел по време на предизборната кампания в населени места в област Бургас. Трябва да сме „проводник“ на информацията, но тази, която е истинска, в която няма манипулация. Особено актуална в момента е темата за Бюджет 2020. Правителството полага максимални усилия за балансирана обстановка в страната, разпределяне на толкова средства, колкото има в държавата. От опозицията са на съвсем друга позиция – харчене без обосновка и като за последно“, коментира по време на академията Галя Желязкова.    Христо Котов, член на НИС на МГЕРБ и общински съветник от Сливен също взе участие по темата за младите в дневния ред на законодателството на страната.    „Това, което ни отличава е, че ГЕРБ винаги излиза с конкретна програма при всяка една кампания. Тя е важна при всекидневните ни срещи с хората, защото сме партия, която е с лице към обществото. Често ми се е случвало да отговарям именно на такива въпроси – какво ще се случи в моето населено място или на държавно ниво. Когато поемем политическа отговорност и кажем, че даден проект, промяна или услуга ще се случат – това е така, защото е реален ангажимент“, сподели той.    Котов подчерта, че всеки, присъединил се към ГЕРБ, е започнал с равен старт, положил е усилия, развил се е и на по-късен етап има възможност да се реализира.    „Много често трябва да се мисли в дългосрочна перспектива, за децата ни, за това, че избираме да оставаме в България. ГЕРБ е единствената партия, която дава шанс на младите да се докажат. Работата в Общинския съвет е интензивна и с реални резултати, младите съветници в Сливен поставяме въпроси, които другите не избягват“.", "date": "2019.11.17", "title": "Галя Желязкова: От нас, младите, зависи по какъв път на развитие ще поеме държавата ни"}
{"url": "http://epicenter.bg/article/Valchev--Za-parvi-pat-v-uchilishtata-ima-poveche-detsa-ot-semeystva-s-po-nisko-obrazovanie-na-roditelite/199039/2/0", "text": "От всички бюджетни програми с най-висока обществена възвръщаемост е тази за предучилищното образование. Въвеждането на задължителна подготовка на 4 години няма да струва много. Финансираме голяма част от това обучение – 14 млн. лева, но увеличеният обхват от 78% деца до над 90% деца ще струва около 25-30 млн. лева на годишна база“. Това каза министърът на образованието и науката Красимир Вълчев, цитиран от БНР.    По повод освобождаването от таксите за предучилищна възраст той подчерта, че всяка една система има солидарност.    \"Все още нямаме решение колко точно ще бъдат средствата, но те ще се допълнят със средствата от държавния бюджет и от средствата от европейския социален фонд“.  Министър Вълчев каза, че в рамките на програмата за интеграция на ромските деца през последните три години са записани близо 40 000 деца, голяма част от тях в системата на предучилищното образование:    „Основният проблем е културен – отношението към образованието. Трябва да продължим с активността по механизма и е по-важно да ги накараме да ходят ежедневно, защото самото записване е еднократният и по-лесният акт. Имаме и проблем с мотивацията за учене, но това е при всички деца“, каза още той.    Красимир Вълчев каза, че за първи път в системата на образованието има повече деца от семейства с по-ниско образование на родителите:    „Това се дължи на демографското възпроизводство. Трябва с повече усилия на всеки един учител да приобщим децата“.    Образователният министър уточни, че склонността за включване в педагогическата професия се увеличава: „Имаме тройно-четворно предизвикателство за следващите 10 години. Една страна трябва да има достатъчно учители. При нормална възрастова структура трябва да се пенсионират 25%, а при нас – 45%. Трябва да обезпечим системата с добри учители. Догодина предвиждаме трети стипендии за ученици с най-добри резултати, които се включат в педагогическо образование. Ранният достъп до образование е функция на равния достъп до добър учител... Имаме недостиг по определени дисциплини – предишните години беше по информационни технологии и по английски език, а през следващите години ще бъде по математика, по физика, по химия“.    Дисбалансът при заплащането в сферата на училищното образование и в тази на висшето Красимир Вълчев обясни, че причината е в модела на регулиране на двете системи и в нивото на отговорност:    „В системата на училищното образование до голяма степен са централно регулирани възнагражденията, докато висшето образование е напълно автономно. Средните заплати във висшите училища са над 1900 лева, но разликата между най-ниските и най-високите е средно 150%, докато в сферата на училищното образование разликата е 40%“.", "date": "2019.11.17", "title": "Вълчев: За първи път в училищата има повече деца от семейства с по-ниско образование на родителите"}
{"url": "http://epicenter.bg/article/Vesela-Lecheva-i-Hristo-Prodanov-s-ostri-kritiki-kam-Stanishev--Horata-ne-vi-iskaha-v-kampaniyata/199042/2/0", "text": "\"Вие работите непрекъснато върху образа на БСП, но на мен ми се иска да се изясните по образа на ГЕРБ. Кога сте прав? Когато говорите за машината ГЕРБ или за държавника Борисов?\" Това попита по време на заседанието на НС на БСП депутатката Весела Лечева, обръщайки се към председателя на ПЕС и член на НС на БСП Сергей Станишев.   \"От вашите еквилибристики нашите съграждани оставят озадачени. Вие като председател на ПЕС сигурно не забелязвате, че от влизането ни в ЕС България е все по-далеч от европейските си партньори, не само като жизнен стандарт на своите граждани, а и като функциониращ демократичен модел\", посочи Лечева в критичното си слово към лидера на ПЕС. На твърдението на Станишев, че е бил отблъскван от ръководството по време  предизборната кампания, му отговори Христо Проданов.   \"Ами да ви разкажа, а вие си направете изводите. В софийската кампания в името на плурализма предложих да се включите в кампанията и да подкрепите кандидата ни за кмет. И знаете ли с какво учудване останах, след като същите хора, които 4 месеца по-рано тук, в тази зала, късаха ризите, че ако не сте водач на листата, ще провалим европейските избори, сега смятаха, че не е много правилно да ви каним в кампанията, за да не се дават разнопосочни сигнали! Така че изказването ви към ръководството е безпочвено\", каза Проданов пред смълчания Станишев", "date": "2019.11.17", "title": "Весела Лечева и Христо Проданов с остри критики към Станишев: Хората не ви искаха в кампанията"}
{"url": "http://epicenter.bg/article/KT--quot-Podkrepa-quot--ima-gotovnost-da-napusne-NSTS-zaradi-bolnichnite-dni/199044/2/0", "text": "КТ \"Подкрепа\" категорично възразява срещу опитите българските работници да бъдат оставени без всякакви приходи именно в дните, в които имат най-голяма нужда от тях. Това е тежко посегателство срещу социалните и осигурителни права на българските граждани.   Това се посочва в позиция на Конфедерацията на труда \"Подкрепа\" относно решение на коалиционния съвет на управляващите от 14 ноември първият ден от временната нетрудоспособност /болнични/ да не се плаща от работодателите от 1 януари 2020 г. и да остава за сметка на работещите, публикувана на сайта на синдикалната организация.    Според синдиката тази мярка ще принуди гражданите да ходят на работа болни и така да заразят и колегите си. Според лекари, това ще мотивира хората да не ползват болнични за остри заразни заболявания с много висок контагиозен индекс, с което пряко ще допринасят за развитие на епидемии, респективно ще нараства рискът от увеличаване на усложненията от тези болести. Последното ще доведе до рязък ръст на разходите за лечение и превенция.    От КТ \"Подкрепа\" смятат, че \"от погледа на управляващите се изплъзва все още съществуващата практика работодатели да \"спестяват\" разходи за заплати, като принуждават работници да си взимат болнични, но да продължават да ходят на работа.    Стана известен и един иновативен бизнес \"модел\" - над 400 фирми само в София са кухи, създадени са единствено с цел да източват осигурителните фондове на НОИ. Това е главният проблем на системата и той по никакъв начин няма да се реши с допълнително орязване на правата на работниците\".    Осъждаме опитите за пореден път да бъде заобиколен Националният съвет за тристранно сътрудничество, за да не се чуят въобще позициите на национално представителните синдикални организации, се посочва в позицията. Ако в тристранния съвет няма да се обсъждат базови правила, засягащи условията на труд, възнагражденията и социалната мрежа за работниците, той се превръща в място за демонстрация на лицемерие, в изпразнен от съдържание орган и досадно задължение на управляващите, докато важните решения се взимат на четири очи другаде, смятат от синдиката. Управляващите поставят под въпрос смисъла от съществуването на Националния съвет за тристранно сътрудничество въобще, допълват от \"Подкрепа\".    В 25 от всички 28 членки на ЕС бизнесът покрива поне част от обезщетенията на болните си служители, се посочва в позицията. Не само това - в 11 страни работодателите плащат над 30 дни болнични. Да, реформа наистина се налага, но в обратната посока - на разширяване на периода, който се покрива от бизнеса, смятат от \"Подкрепа\". Време е работодателите да поемат отговорността към собствените си служители, за да може държавният осигурителен фонд да си позволи увеличение на майчинството поне до размера на минималната работна заплата, посочват от синдиката КТ \"Подкрепа\" настоява премиерът Бойко Борисов да се запознае с техните аргументи в спешен порядък, тъй като срокът за промени в бюджет 2020 изтича на 20 ноември.    От синдиката напомнят, че заедно с КНСБ са поискали среща с министър-председателя. В случай, че такава среща не се състои и/или подобно предложение бъде включено между първо и второ четене на законопроектите за държавен бюджет и бюджет на държавното обществено осигуряване, заявяваме, че имаме готовност за напускане на Националния съвет за тристранно сътрудничество и организиране на масов, национален протест на работещите български граждани, се посочва в позицията.", "date": "2019.11.17", "title": "КТ \"Подкрепа\" има готовност да напусне НСТС заради болничните дни"}
{"url": "http://epicenter.bg/article/Georgi-Chakarov--Nikoga-dosega-ne-e-imalo-tolkova-tezhak-natisk-varhu-kandidatite-za-kmetove/199046/2/0", "text": "\"Отминалите местни избори нямат нищо общо с който и да е предишен избор. Много от нещата в тази кампания се случиха под повърхността. Никога досега не е имало толкова тежък натиск върху нас - кандидатите за кметове. В тази предизборна кампания имаше безброй много платени доноси срещу мен във Върховна касационна прокуратура, до премиера и парламента\". Това каза кметът на община Полски Тръмбеш и член на Националния предизборен щаб на БСП Георги Чакъров по време на заседанието на НС на БСП. Той добави, че на тези избори е  имало и нещо ново - \"охранителните фирми влязоха изключително тежко на терен\".   \"Имаше дни, в които по няколко черни джипа с брутално и плашещо изглеждащи младежи ходеха из кварталите и плашеха хората и това ставаше с наблюдението на полицията. В изборния ден моят опонент се возеше в техните коли, ходеха по селата и секциите и пряко участваха в изборния ден. Това ставаше отново със знанието на полицията и се случваше в държавата, управлявана от Бойко Борисов, който по моето мнение не се превръща в държавник\", заяви Чакъров.   Той коментира, че тези избори са  били много по-различни от предишните и всеки един, който успя да се пребори, заслужава поздравления. Кметът на Полски Тръмбеш заяви, че за съжаление изборите са се превърнали в технология, а не в политика.   \"Има изключително много път, който трябва да извървим, и да върнем доверието на хората. От нас зависи дали ще го направим\", категоричен бе Георги Чакъров.   \"Категорично подкрепям отчета на Националния предизборен щаб, но съм категорично несъгласен с така наречения алтернативен доклад. В него има много неща, които са неточни и неверни. Той показва, че когато умеем да боравим с цифрите, винаги можем да направим доклада така- че да ни е удобен\", обясни кметът на Полски Тръмбеш.   Той коментира, че  в област Велико Търново като абсолютни гласове печели ГЕРБ, но в 6 от 10 общини БСП печели и има свои общински кметове. \"С болка искам да кажа, че  видях този алтернативен доклад още преди няколко дни в една агенция, която е доста услужлива за някои другари и крайно критична към националното ръководство. Даже преди малко прочетох, че тази агенция отново цитира нашия предишен лидер, който казва, че за загубата е виновно националното ръководство.   Той казва, че сме пропилели три избора и четири години. Не знам за вас, но ние в Полски Тръмбеш не ги пропиляхме, а ги спечелихме. Ако повечето от вас наистина го бяха направили, нямаше да сме в ситуация да спорим дали сме ги изгубили или не\", заяви Георги Чакъров. Той бе категоричен, че резултатите не бива да се използват за разчистване на сметки.   \"Не бива да продължаваме по този път, защото той води към пропастта. Това не е полезно нито за нас, нито за нашите членове и симпатизанти\", заключи Чакъров.   ", "date": "2019.11.17", "title": "Георги Чакъров: Никога досега не е имало толкова тежък натиск върху кандидатите за кметове"}
{"url": "http://epicenter.bg/article/1100-lv--sa-zadignati-pri-izvarsheniya-obir-na-gazstantsiya-v-Sofiya/199011/3/0", "text": "Въоръжен обир беше извършен в газстанция в София в събота вечерта. При нападението има и пострадала жена. Нападателят се издирва.    Престъплението е извършено в обект на кръстовището на булeвардите \"Тодор Каблешков\" и \"Ген. Стефан Тошев\".    По първоначална информация нападателят е бил въоръжен с нож или друг остър предмет, с който е ранил 53-годишна служителка на газстанцията в ръката. Тя не е пострадала сериозно. Прегледана е от медицински екип на място, съобщава Нова телевизия.    Крадецът е бил сам и е успял да избяга. По непотвърдена информация той е задигнал 1100 лева.    По данни от разследващите в последните месеци в района са извършени няколко подобни грабежа, като на този етап не е ясно дали става въпрос за група или един човек, който повтаря схемата на нападенията.    На газстанцията работят общо четирима души, на 12-часови смени, като всички са от Радомир.", "date": "2019.11.17", "title": "1100 лв. са задигнати при извършения обир на газстанция в София"}
{"url": "http://epicenter.bg/article/DNSK-prekrati-litsenzite-na-shest-firmi-za-stroitelen-nadzor/199019/4/0", "text": "Със заповед на началника на Дирекцията за национален строителен контрол са прекратени удостоверенията на 6 фирми за строителен надзор. Мярката е във връзка с влезли в сила три наказателни постановления за срок от две години, с които са наложени имуществени санкции на санкционираните юридически лица, съобщиха от Дирекцията.   С проекта на Закон за изменение и допълнение на Закона за устройство на територията е предвидено повишаване на контрола върху надзорните фирми, както от регионалните дирекции за национален строителен контрол, така и от Централно управление. За целта РДНСК ще извършват служебни проверки на комплексния доклад, съдържащ оценка за съответствие на инвестиционните проекти с основните изисквания към строежите. Освен това се предвижда проверките на ДНСК да обхванат всички издадени разрешения за строеж, с изключение на издадените от министъра на регионалното развитие и благоустройството.   Целта е по-стриктното изпълнение на задълженията и отговорностите на участниците в строителния процес, както и повишаване качеството на строителството, сигурността и безопасната експлоатация на строежите.   За периода януари – септември тази година ДНСК е наложила имуществени санкции на фирми за строителен надзор в размер на близо 300 000 лв. и глоби на физически лица за още над 10 000 лв. За сравнение – за същия период на 2018 г. от ДНСК са наложени имуществени санкции на лица упражняващи строителен надзор в размер на близо 215 000 лв. и глоби на физически лица за над 5 000 лв.   Направени са 4341 проверки на фирми, извършващи контрол при строителството на строежи от първа до трета категория. За установени нарушения са съставени 61 акта по ЗАНН, по които са издадени наказателни постановления и 4 заповеди за спиране на строежи.   От началото на годината до сега ДНСК е извършила над 17 000 служебни проверки на издадени разрешения за строеж и заповеди за допълването им, като са отменени 145 разрешения за строеж.", "date": "2019.11.17", "title": "ДНСК прекрати лицензите на шест фирми за строителен надзор"}
{"url": "http://epicenter.bg/article/KT--quot-Podkrepa-quot--ima-gotovnost-da-napusne-Natsionalniya-savet-za-tristranno-satrudnichestvo/199036/4/0", "text": "КТ \"Подкрепа\" категорично възразява срещу опитите българските работници да бъдат оставени без всякакви приходи именно в дните, в които имат най-голяма нужда от тях. Това е тежко посегателство срещу социалните и осигурителни права на българските граждани. Това се посочва в позиция на Конфедерацията на труда \"Подкрепа\" относно решение на коалиционния съвет на управляващите от 14 ноември първият ден от временната нетрудоспособност /болнични/ да не се плаща от работодателите от 1 януари 2020 г. и да остава за сметка на работещите, публикувана на сайта на синдикалната организация.    Според синдиката тази мярка ще принуди гражданите да ходят на работа болни и така да заразят и колегите си. Според лекари, това ще мотивира хората да не ползват болнични за остри заразни заболявания с много висок контагиозен индекс, с което пряко ще допринасят за развитие на епидемии, респективно ще нараства рискът от увеличаване на усложненията от тези болести. Последното ще доведе до рязък ръст на разходите за лечение и превенция.    От КТ \"Подкрепа\" смятат, че \"от погледа на управляващите се изплъзва все още съществуващата практика работодатели да \"спестяват\" разходи за заплати, като принуждават работници да си взимат болнични, но да продължават да ходят на работа.    Стана известен и един иновативен бизнес \"модел\" - над 400 фирми само в София са кухи, създадени са единствено с цел да източват осигурителните фондове на НОИ. Това е главният проблем на системата и той по никакъв начин няма да се реши с допълнително орязване на правата на работниците\".    Осъждаме опитите за пореден път да бъде заобиколен Националният съвет за тристранно сътрудничество, за да не се чуят въобще позициите на национално представителните синдикални организации, се посочва в позицията. Ако в тристранния съвет няма да се обсъждат базови правила, засягащи условията на труд, възнагражденията и социалната мрежа за работниците, той се превръща в място за демонстрация на лицемерие, в изпразнен от съдържание орган и досадно задължение на управляващите, докато важните решения се взимат на четири очи другаде, смятат от синдиката. Управляващите поставят под въпрос смисъла от съществуването на Националния съвет за тристранно сътрудничество въобще, допълват от \"Подкрепа\".    В 25 от всички 28 членки на ЕС бизнесът покрива поне част от обезщетенията на болните си служители, се посочва в позицията. Не само това - в 11 страни работодателите плащат над 30 дни болнични. Да, реформа наистина се налага, но в обратната посока - на разширяване на периода, който се покрива от бизнеса, смятат от \"Подкрепа\". Време е работодателите да поемат отговорността към собствените си служители, за да може държавният осигурителен фонд да си позволи увеличение на майчинството поне до размера на минималната работна заплата, посочват от синдиката КТ \"Подкрепа\" настоява премиерът Бойко Борисов да се запознае с техните аргументи в спешен порядък, тъй като срокът за промени в бюджет 2020 изтича на 20 ноември.    От синдиката напомнят, че заедно с КНСБ са поискали среща с министър-председателя. В случай, че такава среща не се състои и/или подобно предложение бъде включено между първо и второ четене на законопроектите за държавен бюджет и бюджет на държавното обществено осигуряване, заявяваме, че имаме готовност за напускане на Националния съвет за тристранно сътрудничество и организиране на масов, национален протест на работещите български граждани, се посочва в позицията.", "date": "2019.11.17", "title": "КТ \"Подкрепа\" има готовност да напусне Националния съвет за тристранно сътрудничество"}
{"url": "http://epicenter.bg/article/Povishavat-moshtnostta-na-peti-blok-na-AETs--Kozloduy-/199040/4/0", "text": "От 10:35 часа в неделя на пети блок на АЕЦ “Козлодуй” започна повишаване на мощността, която в събота временно бе ограничена до 50%, предаде БГНЕС. Натоварването на блока се извършва поетапно, съгласно изискванията на технологичния регламент, и ще продължи до достигане на 100%.   Направени са всички необходими проверки, с които е потвърдена работоспособността на оборудването. Шести блок на АЕЦ “Козлодуй” продължава да работи с пълно натоварване на мощността.", "date": "2019.11.17", "title": "Повишават мощността на пети блок на АЕЦ „Козлодуй“"}
{"url": "http://epicenter.bg/article/Kuveytskoto-pravitelstvo-podade-ostavka--otkradnati-sa-800-miliona-dolara-/199010/7/0", "text": "Кувейтският министър на отбраната шейх Насер Сабах ал Ахмад ас Сабах съобщи днес, че са откраднати близо 800 милиона долара от каса за помощ на военни. По думите му тази афера е довела до неотдавнашната оставка на правителството, предаде Франс прес.    Насер каза в комюнике, че присвояването на 240 милиона кувейтски динара (789 милиона долара) е станало преди назначаването му начело на министерството през 2017 г.    Той каза, че преди да подаде оставка, е предал на съдебните власти всички материали от вътрешното разследване на случая.    Насер добави, че напразно е искал обяснения за тези нередности от премиера и от министъра на вътрешните работи.    \"Това е основната причина за оставката на правителството\", увери той.    Говорителят на правителството обясни в четвъртък оставката на правителството с критики от страна на парламента срещу няколко министри за лошо управление", "date": "2019.11.17", "title": "Кувейтското правителство подаде оставка заради кражба са 800 милиона долара "}
{"url": "http://epicenter.bg/article/Savetnik-na-Donald-Tramp-iskal-da-se-zasekreti-ukrainskiya-razgovor/199014/7/0", "text": "Съветник на американския президент Доналд Тръмп препоръчал да се ограничи достъпът до разговора с украинския държавен глава, отключил сегашната процедура за импийчмънт на Тръмп, става ясно от показанията му пред Конгреса, публикувани вчера, предаде Франс прес, цитира Новини.бг    Тимъти Морисън, специалист по Украйна в Белия дом, заявил пред Конгреса, че незабавно е разбрал, че телефонният разговор между Тръмп и украинския му колега Володимир Зеленски на 25 юли е от свръхделикатно естество.    Препоръчах да се ограничи достъпът до дословното съдържание на разговора, заяви Морисън. Същевременно той отбеляза, че в разговора не е установено нищо неправомерно или неуместно.    Показанията на Морисън \"показват, че телефонният разговор на президента Тръмп на 25 юли с украинския президент Зеленски е задействал незабавно алармените звънци в Белия дом\", каза председателят на Комисията по разузнаване в Камарата на представителите Адам Шиф.    Вчера Камарата на представителите в Конгреса публикува стотици страници протоколи от разпитите при закрити врата на двама ключови свидетели във връзка с разследването за импийчмънт на президента Тръмп, отбеляза Асошиейтед прес.    Протоколите са от показанията на Дженифър Уилямс, специален съветник на вицепрезидента Майк Пенс за Европа и Русия, и на Тим Морисън - бивш старши директор по европейските въпроси в Съвета за национална за сигурност.    Протоколите показват, че постоянният представител на САЩ в ЕС Гордън Сондланд е играл централна роля в усилията на Тръмп да накара Украйна да извърши политически разследвания като условие за отпускането на необходимата й военна помощ.    Показанията на Дженифър Уилямс повдигат въпроси какво е знаел вицепрезидентът Пенс за предполагаемото обвързване на разследването на Джо Байдън и сина му с военната помощ.    Показанията на Морисън ще засилят натиска върху Сондланд, който ще свидетелства публично в сряда, посочва ДПА.", "date": "2019.11.17", "title": "Съветник на Доналд Тръмп искал да се засекрети украинския разговор"}
{"url": "http://epicenter.bg/article/V-dalechni-strani-nosete-v-broy-ravnostoynostta-na-bilet-do-Balgariya/199032/10/0", "text": "  Тези  стихове на поета Тютчев сякаш казват всичко. Радомира Михова, утвърден радиоглас, който днес учи хората как да използват правилно гласа си,  беше в Москва по работа, но намери време да я погледне с други очи. След 30 години разлика от последното й посещение там. И руската столица да я омагьоса с низ от неслучайни случайности.    Дамата е единственият сертифициран български лектор от школата по комуникации на Наталия Козелкова, но срещите й в Третяковската галерия, Дома на учените и Горки парк в Москва са безценни.   В миналото издание на Покана за пътуване маркетинг-мениджърът Мартин Миланов изненада с новината, че българинът изневерява на Сейшелите с Далечния Изток. А той би трябвало да ги знае тези факти от първа ръка. Компанията, за която работи - tavex, продава всякаква валута. Дори и най-екзотичната.   Затова има логично обяснение защо нашенци посещават Дубай в най-голямата жега, когато останалите го заобикалят. Просто тогава цените са по-поносими.   Мартин също така дава ценни съвети за оцеляване в непозната страна. Например, не разчитайте само на дебитната или кредитната си карта, ами винаги носете сума в брой, равна на цената на самолетен билет до България.    И преди да се гмурнете в екзотиката, предупредете банката си, че отивате там. Иначе рискувате да ви блокират картата. Не е зле да уведомите и Външното министерство за местонахождението си в случай на бедствие или размирици.    Когато говорим за рая на земята, кътам няколко заподозрени адреса, но един задължително изпъква – Хавай. Дори самото име звучи като въздушна въздишка. Там дори вулканите са ласкави и можеш да караш АТВ по кратера, хората са дружелюбни, а климатът – без забележки. Цяла година температурата кръжи около 28 градуса.   Татяна Трайкова споделя още от омаята на хавайските острови. Освен организатор на събития, тя е деен член на КГБ – Клуб на готините баби. В него носителките на титлата Мисис Баба се събират да вършат добри дела като подпомагане на студенти със специфични нужди или подкрепа на параолимпийци.   Още интеесни четива на ", "date": "2019.11.17", "title": "В далечни страни носете в брой равностойността на билет до България"}
{"url": "http://epicenter.bg/article/Dzhonsan--Vsichki-kandidati-ot-Konservativnata-partiya-obeshtaha-da-podkrepyat-sdelkata-mi-za-Brekzit/199015/7/0", "text": "Британският премиер Борис Джонсън обяви, че всеки кандидат от Консервативната партия на парламентарните избори лично му е обещал да гласува за сделката му за Брекзит в Камарата на общините, ако той получи мнозинство на изборите.    В интервю за в. \"Сънди телеграф\" Джонсън каза, че обещанията ще дадат възможност на избирателите да бъдат \"100 процента сигурни\", че правителство на торите ще \"деблокира\" парламента.    Всичките 635 кандидати от Консервативната партия, участващи в изборите, поеха към мен ангажимент, ако бъдат избрани, да подкрепят сделката ми за Брекзит, така че да се сложи край на неяснотата и най-сетне да напуснем Европейския съюз, заяви премиерът, цитиран от ТАСС.    Публикувани вчера допитвания показват, че консерваторите на Джонсън се ползват с най-голяма подкрепа от 2017 г. насам, предаде Ройтерс.    Четири проучвания показват преднина между 10 и 17 процентни пункта на консерваторите пред лейбъристите.    Според допитване на социологическа агенция \"ЮГов\" консерваторите имат 45 процента подкрепа - най-високото равнище от 2017 г., а лейбъристите - 28 процента, без промяна. Подкрепата за проевропейски ориентираните Либерални демократи е 15 на сто, а за Партията за Брекзит - 4 процента, отново без промяна.    Сондаж на \"СавантаКомРес\" също показва, че консерваторите се радват най-високото си равнище на подкрепа от 2017 г., с известна разлика в числата: 41 на сто за торите и 33 на сто за лейбъристите.    Консерваторите имат 16 пункта преднина пред лейбъристите съгласно допитване на \"Ъпиниъм Рисърч\", а според анкета на в. \"Мейл от сънди\" - 15 пункта.    При все това анализатори предупреждават, че доминиращият въпрос за Брекзита, предизвикал разделение както в големите партии, така и сред избирателите им, може да обърка обичайните сметки.   Източник: Новини.бг", "date": "2019.11.17", "title": "Джонсън: Всички кандидати от Консервативната партия обещаха да подкрепят сделката ми за Брекзит"}
{"url": "http://epicenter.bg/article/Topla-esen-s-maksimalni-temperaturi-mezhdu-13-i-18-gradusa/199009/2/0", "text": "В равнинната част от страната ще преобладава облачно и мъгливо време. Подобрение на видимостта ще настъпва около и след обяд.    Ще духа слаб източен вятър. Минималните температури ще са предимно между 5 и 10 градуса, по морския бряг до 12-13 градуса. Максималните ще са между 13 и 18 градуса, по-ниски ще са в районите с трайна мъгла.    Над Черноморието ще преобладава облачно и мъгливо време. Временни подобрения на видимостта и разкъсване на облачността ще има в часовете около и след обяд. Ще духа слаб до умерен източен вятър. Максималните температури на въздуха ще са между 14 и 17 градуса. Температурата на морската вода е около 17 градуса. Вълнението на морето ще е 2 бала, на места след обяд ще се усили до 3 бала.    Над планините ще преобладава слънчево време с висока облачност. Преди обяд на места в подножията ще е мъгливо. Ще духа слаб до умерен юг-югоизточен вятър. Максималната температура на 1200 метра ще е около 13 градуса, на 2000 метра - около 7 градуса, съобщават от НИМХ.", "date": "2019.11.17", "title": "Топла есен с максимални температури между 13 и 18 градуса"}
{"url": "http://epicenter.bg/article/Pasi--Vizitata-na-Borisov-v-SASht-e-v-otgovor-na-pokupkata-na-F16/199016/2/0", "text": "Визитата на Борисов в САЩ идва като отговор за покупката на изтребителите F-16, каза по Би Ти Ви президентът на Атлантическия клуб Соломон Паси.   Той допълни, че подобна визита е знак за благодарност за свършеното. Според Паси, чрез темата за изтребителите F-16 се повдига и въпроса за сферата сътрудничество в сферата на космонавтиката, авиокосмическата област както и възможност за участие в проекти на NASA.   Друг казус, който може да се разисква е засилването на взаимоотношенията в областта на отбраната, а с оглед стартирането на мрежата в Китай, страната ни трябва да търси сътрудничество със Съединените щати в посока изграждане на 5G мрежа, каза още той.   При достатъчно въображение, може да се поиска САЩ да купят остров и АЕЦ \"Белене\", което може да доведе до мащабни изследвания в областта на ядрената сфера, водеща до постижения с Нобелови награди.   Соломон Паси заяви, че новата посланичка на САЩ Херо Мустафа е напълно подготвена за позицията си, както и че не е нещо нетипично свободното отношение на премиера Борисов към нея, тъй като и американците имат лидер, който е с нестандартно отношение.  ", "date": "2019.11.17", "title": "Паси: Визитата на Борисов в САЩ е знак на благодарност за покупката на F16"}
{"url": "http://epicenter.bg/article/Karakachanov--Pametnikat-na-Deveta-pehotna-Plevenska-diviziya-uvekovechava-silata-na-balgarskiya-duh/199017/2/0", "text": "Хиляди наши герои от войните за освобождение и обединение през миналия век останаха в безкръстни гробове в Македония, Добруджа, Поморавието, Тракия. Тук е мястото, където всеки българин може да сложи цвете на признателност в памет на своя дядо, отдал живота си за защитата на България и обединението на българския народ. Това каза министърът на отбраната Красимир Каракачанов днес, 16 ноември 2019 г., в Плевен на тържествената церемония за откриването на паметника на Девета пехотна Плевенска дивизия и героите от Дойранската епопея от Първата световна война, начело с техния командир генерал Владимир Вазов.   „Предимството на генерал Вазов пред неговите противници беше, че те бяха в чужда земя, а той бранеше своята“, подчерта министърът на отбраната Красимир Каракачанов. В словото си той припомни величави моменти от защитата на Дойран от българската войска и командирските и личностни качества на пълководеца генерал Вазов, спечелил уважението на свои и чужди на бойното поле.   Този паметник увековечава силата на българския дух и храбростта на нашите деди, служили в българската войска и днес България има нужда от такива паметници – посочи министър Каракачанов.   „Българският народ е успявал тогава, когато се е борил, и тогава, когато е бил единен. В окопите всички имаха една мисъл – защитата на България и обединението на българските земи“, каза още министърът на отбраната и подчерта: „Това е изводът – имаме своето бъдеще като нация и народ, ако сме единни“.   Той благодари на Министерството на отбраната за дарените средства за отливане на монумента, на Инициативен комитет „Героите на Дойран“, Община Плевен, както и на всички, които подкрепиха със средства и усилия изграждането на паметника, включително и военнослужещите от формированията в гарнизон Плевен, родолюбиви и патриотични организации и съюзи.   Изграждането на паметника на Девета пехотна Плевенска дивизия се реализира за около година и половина, след като патрон на Инициативния комитет през март 2018 г. стана министърът на отбраната Красимир Каракачанов. Идеята за него обаче е на близо 100 години. От Инициативния комитет „Героите на Дойран“ благодариха на всички дарители, сред които с лични средства е и министърът на отбраната Красимир Каракачанов. Сред тях са също и Съюзът на ветераните от войните в България, Съюзът на офицерите и сержантите от запаса и резерва, личният състав на гарнизон Плевен, народни представители и много други.   Многохилядното събитие събра в центъра на Плевен представители на държавната и местната власт, неправителствени организации, бизнеса, родолюбиви българи от различни краища на страната, много ученици, жители на Плевен и региона. Присъстваха и председателят на парламентарната Комисия по отбрана Константин Попов, народни представители, командири и началници на военни формирования и други. Голям интерес предизвика и празничната програма с участието на представителния оркестър на Националния военен университет „Васил Левски“ във Велико Търново, Националната гвардейска част и ученическия гвардейски отряд от Плевен.    ", "date": "2019.11.17", "title": "Каракачанов: Паметникът на Девета пехотна Плевенска дивизия увековечава силата на българския дух"}
{"url": "http://epicenter.bg/article/Zornitsa-Rusinova--Darzhavata-shte-pomaga-na-zavarnali-se-ot-chuzhbina-balgari-/199018/2/0", "text": "„Държавата не само че не отнема деца от семействата им, тя винаги е търсила начини да ги подкрепя в отглеждането и възпитаването. Няма нищо по-добро от това децата да растат в стабилна семейна среда, щастливи, с осигурено образование, здравеопазване, спорт и да станат пълноценни граждани“. Това заяви зам.-министърът на труда и социалната политика Зорница Русинова, която взе участие в регионалната академия на МГЕРБ в Созопол.   Тя оспори няколко тези, които се разпространяват в социалните мрежи и предизвикват фалшиви новини и манипулация на общественото мнение.   „Две са всъщност промените в Закона за закрила на детето и допълнителните изменения в Закона за социалните услуги. Първата е да се махне от законодателството дефиницията „дете в риск-дете с увреждане“, която вече е архаизъм. Не всяко дете с увреждане може да бъде дете в риск - има много, които пълноценно се отглеждат от семействата, имат подкрепа и няма риск това дете да бъде изоставено.   Втората промяна е координационен механизъм между Министерството на труда и социалната политика, МВР, общините, Спешна помощ и други институции. В случай на насилие или изоставяне на деца да има своевременна координация между страните с отношение по казуса“, поясни зам.-министър Русинова.   Социалната политика с фокус „Младежи“ бе основната тема, представена от Зорница Русинова. Детайлно бе представена информация за равнищата на младежката безработица за 2019 г., включително и за област Бургас, механизми на пазара на труда, услуги предлагани от социалното министерство и Агенцията по заетостта, подготовка за програмен период 2021-2027 г., дейности по съвместяване на професионалния с личния живот сред младите хора.   Зорница Русинова коментира и готовността на държавата от началото на следващата година да финансира българи, които ще се завърнат от чужбина и ще работят у нас. Освен информационни услуги за работни места и устройване в конкретен град са предвидени редица мерки. Условието за помощ е човекът да предостави сключен договор с работодател у нас.   „Имаме намерение в рамките на една година да покриваме разходите за наем до записване на децата в ясла и в детска градина, докато човекът се установи. В рамките до четири месеца да поемаме също с детегледач през Бюрото по труда осигурен, обучение по български език и стипендии за членове на семейството с друго гражданство, ако е необходимо. За да може да стимулираме тези млади хора да не се съсредоточават само в София и в Пловдив, или във Варна, ние ще допълваме заплащането на един човек с размера на половин минимална работна заплата“, каза Русинова.   Зам.-министърът сподели, че данните на социалното министерство от проведени кариерни форуми в страни членки на ЕС, където има големи български общности и от студенти, сочат, че 70% от тях биха се върнали да работят у нас, ако имат условия за това.   „Добре е, че имаме млади хора, които получават образованието си в престижни университети в чужбина, те са богатство за страната ни и трябва да положим усилия да ги върнем у нас. Ще се задълбочи тенденцията не хората да търсят работа, а обратното – дължи се на дигитализацията, електронните услуги и други фактори. Още една добра политика, която ще осъществим – от януари 15 млн. лв. от ОП “Развитие на човешките ресурси” ще бъдат насочени от държавния бюджет за обособяването на „Детски кътове“. Услугата ще е почасова – до 4 часа, а не целодневна. Новата схема е насочена към семействата с малки деца и предвижда да се осъществи в големите градове, където има недостиг на детски ясли и градини, и това пречи на пълноценната реализация на член от семейството. За създаването на детските забавачки на работното място, работодателите ще кандидатстват по проект за финансиране от 50 до 150 хиляди лева“, допълни зам.-министърът на труда и социалната политика.  ", "date": "2019.11.17", "title": "Зорница Русинова: Държавата ще помага на завърнали се от чужбина българи "}
{"url": "http://epicenter.bg/article/Georgi-Gyokov--Na-tozi-vot-BSP-se-predstavi-po-dobre-ot-predhodnite-mestnite-izbori-/199020/2/0", "text": "БСП се представи по-добре от предходните пъти на местните избори. Това каза пред журналисти народният представител от ПГ на „БСП за България“ Георги Гьоков във връзка с предстоящия Пленум на партията, предаде „Фокус“.   Гьоков изтъкна, че не е доволен от резултата в избирателния си район - Стара Загора и посочи, че в национален мащаб представянето е по-добро.   „Ще се правят анализи на изборите 2019 г. Ако визирате паралелния анализ- всеки има право да си каже мнението по въпроса с изборите 2019 г. Ще видим коя оценка ще надделее. Смятам, че нормално и цивилизовано ще мине Пленума“, каза Гьоков.   Според него не е необходимо да си подава който и да било оставката от ръководството.   „Първо, защото това са местни избори и местните организации носят отговорностит ез атова как са се представили по места. Второ, резултатите не са толкова черни, колкото са изкарани в паралелния анализ, въпреки че БСП загуби изборите“, посочи още народният представител.", "date": "2019.11.17", "title": "Георги Гьоков: На този вот БСП се представи по-добре от предходните местните избори "}
{"url": "http://epicenter.bg/article/S-kvorum-ot-115-dushi-zapochna-Plenumat-na-BSP/199021/2/0", "text": "С кворум от 115 души започна Пленумът на БСП, предаде \"Фокус\". Пленумът е разширен, на заседанието присъстват кметове от партията и общински съветници.   Проектът на дневен ред предвижда четири точки. По първа точка заместник-председателят на БСП и председател на Националния предизборен щаб на партията Кирил Добрев ще представи политически анализ и оценка на резултатите от местните избори.   На вниманието на пленума проф. Румен Гечев ще представи алтернативните политики на БСП в бюджет 2020 г. В проекта на алтернативен бюджет на БСП за 2020 г. основният фокус е върху дълбоки реформи в три сектора: публични финанси; социален сектор и здравеопазване.   Членовете на Националния съвет ще вземат решение за провеждане на пълен цикъл отчети и избори в БСП. Това се налага, тъй като изтича мандатът на 49-тия конгрес на БСП. Неговото първо заседание се проведе на 7 и 8 май 2016 г., а по устав най-висшият форум на партията се избира за срок от четири години. Това се отнася и за мандата на Национален съвет и председател на партията.   След промените в Устава обаче конгресът няма да е органът, който избира председателя, а той ще се избира пряко от членовете на БСП.", "date": "2019.11.17", "title": "С кворум от 115 души започна пленумът на БСП"}
{"url": "http://epicenter.bg/article/Toma-Bikov--Tryabvat-oshte-merki-za-reshavane-na-problema-s-falshivite-bolnichni/199024/2/0", "text": "\"Въпросът с болничните е сериозен, определено има проблем с измами. Онези, които вадят фалшиви болнични, крадат от онези, които плащат своите данъци и осигуровки. И се вижда ясно, че болничните се увеличават през дългите уикенди. Има цяла схема с много участници, която ощетява онези български граждани, които си плащат задълженията\". Това каза пред БНР депутатът от ГЕРБ Тома Биков.    Според него трябва да бъдат взети редица мерки за справяне с проблема. Той отчете като положително шумното обсъждане на темата и обществения отзвук.    \"Обсъждането трябва да се направи по-рационално и спокойно. Достатъчно пъти сме показали, че сме готови да се съобразяваме с разумни аргументи. Мисля, че това е едно от добрите качества на нашето управление“.    В предаването \"Неделя 150\" Биков посочи като постижение през последните няколко години това, че 2/3 от парите за пенсии идват от пенсионни осигуровки, а 1/3 са от бюджета.    \"Това означава, че е повишена събираемостта на пенсионните осигуровки, че има изсветляване на икономиката, че повечето хора се осигуряват на реалната си заплата, а не на минимална“, поясни Биков.    Тома Биков беше категоричен, че няма никаква предпоставка за предсрочни избори.    \"Дори опозицията разбра, че няма смисъл от подобно действие… В следващата година ще имаме необходимото спокойствие и възможност, за да проведем политики извън предизборните кампании и сблъсъци\", допълни той.", "date": "2019.11.17", "title": "Тома Биков: Трябват още мерки за решаване на проблема с фалшивите болнични"}
{"url": "http://epicenter.bg/article/Stanishev-/199026/2/0", "text": "Сегашното ръководство на БСП води войни с инакомислещите в партията, а не с ГЕРБ. Това заяви президентът на ПЕС Сергей Станишев на влизане на „Позитано“ 20, където се провежда Заседанието на Националния съвет на БСП за анализ на резултатите от местните избори.   Трябва да се види дали има желание за осмисляне на грешките и за промяна, която да помогне да се спечелят следващите избори, коментира президентът на ПЕС Сергей Станишев преди началото на форума. Големият въпрос е защо БСП губи избори трета поредна година. ГЕРБ ерозира, въпреки това българите не припознават БСП като алтернатива, каза той.   Ако сега пак да заметем нещата под килима, не ни очаква добра перспектива за следващите парламентарни избори, предупреди той. БСП оцеля в прехода, защото се социалдемократизира, стана модерна и приемлива за българите, а сега губи основни свои характеристики в резултат на политиката на ръководството, допълни Станишев.    Очертава се многочасов пленум, призна Станишев. Горещ ден за БСП Социалистите ще заседават при закрити врата, но само преди ден 50 членове на НС на БСП, сред които и Станишев, поискаха в декларация до пленума и до медиите оставката на председателя на БСП Корнелия Нинова. ден по-късно се оказа, че алтернативния доклад е подписан само от 21 членове на НС на БСП.    ", "date": "2019.11.17", "title": "Станишев: Оставките не са най-важното, а защо хората не ни припознават като алтернатива"}
{"url": "http://epicenter.bg/article/Napregnat-plenum-na-BSP-za-analiz-na-mestnite-izbori--vatreshnata-opozitsiya-iska-ostavki/199027/2/0", "text": "Социалисти очакват днешният пленум за анализ на резултатите от местните избори да бъде напрегнат. Преди началото на заседанието на Националния съвет на БСП вътрешната опозиция отново поиска оставки.    В петък беше разпространено писмо, подписано от 50 социалисти, с алтернативен анализ на изборните резултати и искане за оставка на ръководството на БСП.  Днес ще чуем два анализа - единият е на 20 членове на Националния съвет, които се явяват и членове на Изпълнителното бюро, и отделно има анализ на 50 членове на НС, те вече са повече от 50, тъй като вчера още няколко души заявиха подкрепа, коментира пред журналисти Димитър Дъбов. Ще чуем и втори вариант или, според нас, реалната оценка на представянето на БСП на тези избори, посочи той. Според Дъбов няма как след като по предложение на ръководството на последното заседание преди изборите Националният съвет е гласувал критерии - една трета увеличаване на съветниците и удвояване на кметовете на общини, да се даде добра оценка, тъй като подобни резултати няма.    Янаки Стоилов коментира пред журналисти, че пленумът ще мине напрегнато. За мен важното е да се направи точна преценка на резултатите от изборите, по възможност с по-малко предубеденост и противопоставяне, което може да бъде конструктивно, посочи той. Паралелният анализ е в много висока степен верен, но нека първо видим другия - на ръководството, коментира Стоилов.  Председателят на БСП-Варна Борислав Гуцанов заяви, че Градската организация в морския град категорично иска оставката на лидера на партията Корнелия Нинова и на председателя на предизборния щаб Кирил Добрев. Във Варна можехме да имаме много по-добър резултат от това, което се постигна в момента, посочи той. Цялостното представяне на БСП на тези избори, дава предпоставки за една промяна в ръководството на партията, ако искаме да се представим по друг начин на предстоящите парламентарни избори, посочи Гуцанов.    Георги Гьоков коментира, че няма причина да се иска оставка на ръководството. Не смятам за необходимо да си подава който и да е оставката, нито председателят на щаба, нито председателят на партията, първо защото това са местни избори и местните организации носят отговорност за това как са се представили по места и второ защото резултатите не са толкова черни, колкото са изкарани в паралелния анализ, посочи той. Гьоков призна, че БСП е загубила местните избори, но е подобрила резултатите в сравнение с предходния местен вот. Освен това той отбеляза, че БСП, начело с това ръководство, е увеличила броя на депутатите си от 38 на 80 на последните парламентарни избори и е спечелила президентските избори.    Президентът на Партията на европейските социалисти Сергей Станишев коментира на влизане в централата на \"Позитано 20\", че оставките не са най-важното. Най-важното е да се види дали има желание за осмисляне на грешките и за промяна, която да разшири доверието към БСП и да се спечелят следващите избори, посочи той. Големият въпрос, който стои пред нас, е защо трета поредна година при три различни избора - национални, европейски и местни, при условия, че виждаме, че ГЕРБ ерозират, българите не припознават БСП като по-добрата алтернатива, каза Станишев. По думите му това е въпросът, който трябва сериозно, задълбочено и загрижено да бъде обсъден на Националния съвет, а и в целия период до конгреса.", "date": "2019.11.17", "title": "Напрегнат пленум на БСП за анализ на местните избори, вътрешната опозиция иска оставки"}
{"url": "http://epicenter.bg/article/Yanaki-kam-Gergov-Nyama-kak-da-si-ikonomicheski-podizpalnitel-na-proekti-na-vlastta-i-da-si-alternativa/199031/2/0", "text": "\"Няма как да си икономически подизпълнител на проекти на властта и да си алтернатива\".  Това заявил по време на пленума на БСП Янаки Стоилов към Георги Гергов - един от най-яростните критици на Нинова.   Стоилов подчертал, че за \"успеха в София ще се плаща висока политическа цена\".   Един от най-добрите юристи на столетницата предлага смесена система за избор на депутати - мажоритарно-пропорционална.   Идеята му срещнала съпротивита на Михаил Миков, които се обяви срещу такава система и срещу преференциите и машинното гладуване, с мотива, че хората били неграмотни.   \"В Русе победихме с единение, компетентност и подкрепата на ръководството на БСП\". Това заяви Пенчо Милков и призова и Националният съвет да покаже единение.   Овациите на членовете на пленума събрала председателят на партиината структура в Казанлък Румяна Друмева.   \"Другари гастрольори - нито ти, другарю Пирински, нито Миков, нито Станишев стъпихте в партийния ни клуб в Казанлък през последните години, нищо че и тримата идвахте за срещи само с подбрани хора”, заявила  Румяна Друмева по повод алтернативния доклад на вътрешната опозиция.  Словото й прозвучало като шамар за вътрешната опозицията. Тя допълни, че резултатите за кмет на организацията през 2015 г. са били 4600 гласа за кмет, а сега 8310.   ”Няма да ви позволя да унижавате партийна организацията в Казанлък и резултатите, които постигнахме”.   По думите й трябва прочистване в партията, защото за трети път уж член на БСП, подкрепян от Миков, Пирински и Станишев, се явява отново, за трети път като общински съветник от друга листа.    ", "date": "2019.11.17", "title": "Янаки към Гергов: Няма как да си подизпълнител на проекти на властта и да си алтернатива!"}
{"url": "http://epicenter.bg/article/Kiril-Dobrev--PES-tryabva-da-vzeme-otnoshenie-za-chestnostta-na-izborniya-protses-v-Balgariya/199034/2/0", "text": "Наложително е Партията на европейските социалисти да вземе отношение по въпросите с честността на изборния процес в България. Това се казва в доклада, който беше разгледан на заседанието на НС на БСП днес, съобщиха от пресцентъра на партията.    От левицата призовават партиите от политическото си семейство да инициират публична дискусия на европейско ниво по темата с участието на държавните институции като репресивни инструменти и намесата им политическия живот на страната извън техните правомощия.    \"Това е един от начините, по който ще можем да дадем сигнал и да направим крачка в посока предотвратяване на тези порочни практики. За пореден път на избори се наблюдава намеса от страна на МВР и други държавни институции в процеса, която е в полза на управляващите. Държавата не предприема необходимите мерки и за прекратяване на корпоративния и контролиран вот, натиска върху българските граждани, особено в малките общини, където основен работодател е общинската администрация\", става ясно от доклада, представен от председателя на Националния предизборен щаб Кирил Добрев.    \"Приема ли ПЕС за нормални изборните практики в България и с какво може да допринесе те да бъдат преодолени? \" - попита Добрев. Той подчерта, че БСП трябва да ангажира и целия си юридически и експертен потенциал, с който да подпомогне ПГ на \"БСП за България\" при изработването на законодателни текстове, които да променят и дори спрат в зародиш практиките, които опорочават изборния процес.    \"Това трябва да стане незабавно преди следващите национални избори\", допълни заместник-председателят на левицата. Социалистите обмислят организирането на редица публични дискусии в тази посока, където да бъдат поканени и представители на граждански и неправителствени организации, които следят от години изборния процес.    \"650 хиляди са невалидните бюлетини. Колко трябва да станат, за да разберем, че така повече не може да се продължава? Че този начин на гласуване деформира най-много местните изборни резултати\", попита присъстващите Кирил Добрев.    \"БСП ще продължи да отстоява правото на всеки български гражданин да упражни своя вот и да бъде сигурен, че той няма да бъде манипулиран. Инициирането на дискусия по повод машинното гласуване и възможността да бъде включено в изборния процес не бива да закъснява, а даже напротив. Подобни публични разговори могат да бъдат проведени с други политически сили, които имат същите разбирания за подобен тип гласуване, както и привличането на граждански и неправителствени организации, които пряко наблюдават изборните процеси в България и могат да бъдат полезни със своята експертиза\", посочи още Кирил Добрев.", "date": "2019.11.17", "title": "Кирил Добрев: ПЕС трябва да вземе отношение за честността на изборния процес в България"}
{"url": "http://epicenter.bg/article/Navodnena-Venetsiya-se-gotvi-za-novo-pokachvane-na-vodnoto-nivo/199022/7/0", "text": "Наводнената Венеция се готви за ново покачване на водите днес, предадоха Франс прес и АНСА. Според венецианския Център за прогнози и данни за приливите и отливите към 13 ч. местно време водното равнище се очаква да се покачи максимално до 160 сантиметра, след което водата ще се оттегли до прогнозирано минимално ниво 30 сантиметра в 21,20 ч., последвано от прогнозирано максимално ниво от 100 сантиметра в 3,15 ч. на 18 ноември.    За утре по обед се прогнозират максимални 100 сантиметра покачване, последвани от спад и ново покачване до 110 сантиметра през нощта, а за вторник по обед се прогнозират максимални 90 сантиметра.    Вчера италианският национален футболен отбор посети града, за да изрази солидарност с жителите му.    Венеция има 50 000 жители и годишно е посещавана от 36 милиона туристи, от които 90 процента са чужденци. Градът е построен върху 118 острова, повечето от които изкуствени, и върху пилони и е застрашен от потъване. Венеция е потъвала с 30 сантиметра за един век.    Според министъра на околната среда Серджо Коста уязвимостта на града се е засилила от така наречената \"тропикализацията\" на климата, водеща до интензивни дъждове и силни ветрове и свързвана с глобалното затопляне. Еколози обаче упрекват и разширяването на голямото промишлено пристанище в Маргера, разположено срещу Венеция, и непрестанно преминаващите в района големи круизни кораби.   Източник: Novini.bg", "date": "2019.11.17", "title": "Наводнена Венеция се готви за ново покачване на водното ниво"}
{"url": "http://epicenter.bg/article/Dva-samoleta-se-sblaskaha-na-letishteto-vav-Frankfurt/199025/7/0", "text": "Два самолета се сблъскаха на летището във Франкфурт, но за щастие няма пострадали, предаде ДПА, цитира Новини.бг   Самолет на авиокомпания Къриън еър се ударил леко в самолет на авиокомпания Еър Намибия след приземяването на летището. На двата самолета са нанесени щети, но до ранени хора не се е стигнало, защото машината на Еър Намибия се е движела с ниска скорост на земята, когато в нея се ударил южнокорейският самолет.", "date": "2019.11.17", "title": "Два самолета се сблъскаха на летището във Франкфурт"}
{"url": "http://epicenter.bg/article/Stotitsi-hilyadi-izlyazoha-na-protest-sreshtu-cheshkiya-premier/199028/7/0", "text": "Стотици хиляди протестираха срещу властта в Чехия. 250 000 души се стекоха в столицата Прага. Митингът срещу премиера Андрей Бабиш съвпадна с 30-ата годишнина от Нежната революция, която свали комунизма в бившата Чехословакия. Полицията обяви, че са участвали 200 000 души, а според организаторите броят им е бил 300 000.   Митингът беше свикан от движението „Милион моменти демокрация”, което организира редица протести в цяла Чехия и призовава премиера да подаде оставка.   Бабиш е бивш агент на чехословашките тайни служби, който сега е милиардер. Той е обвиняван в злоупотреба с еврофондове. Европейската комисия го проверява за конфликт на интереси. Бабиш отрича, както за престъпленията, така и че е бил в службите.   Източник: Нова.тв", "date": "2019.11.17", "title": "Стотици хиляди излязоха на протест срещу чешкия премиер"}
{"url": "http://epicenter.bg/article/Lekarite-vav-VMA-v-Sarbiya-spasiha-zhivota-na-Vuchich/199035/7/0", "text": "Президентът на Сърбия Александър Вучич има хронични, малки проблеми със сърцето, но в петък състоянието му сериозно се влоши и той реши да се обърне към лекарите във Военномедицинската академия, каза днес сръбският министър на здравеопазването д-р Златибор Лончар за Танюг.    Веднага след приемането му бе преценено, че има опасност за живота му, каза министърът. Лекарите незабавно са предприели всички необходими мерки за саниране на сериозното състояние на президента, а Вучич реагирал добре на предписаната му терапия.    Лекарските екипи все пак препоръчали на президента през следващите дни да намали редовната си дейност, за да се възстанови напълно от влошаването на здравословното му състояние, до което се стигна в петък.    Вучич бе приет в петък във ВМА заради сърдечно-съдови проблеми. Той съобщи вчера, че от понеделник - 18 ноември, ще продължи да изпълнява задълженията си \"Още от понеделник ще работя с пълна сила\", написа президентът в Инстаграм.   Източник: Новини.бг", "date": "2019.11.17", "title": "Лекарите във ВМА в Сърбия спасиха живота на Вучич"}
{"url": "http://epicenter.bg/article/Erdogan-tarsi-formula-za-liderstvoto-v-Partiyata-na-spravedlivostta-i-razvitieto/199043/7/0", "text": "Кулоарна информация във връзка с лидерството в управляващата Партия на справедливостта и развитието /ПСР/ раздвижи турската политика.    В статия на опозиционния вестник \"Джумхуриет\" се твърди, че Реджеп Ердоган, който едновременно е и президент, и лидер на управляващата ПСР, е в процес на търсене на формула, с която да развърже заплетения възел, породен от липсата на координация между ПСР и парламента.    Съвместяването в едно на президентската и на лидерската функция се счита за един от основните фактори за отслабването на ПСР, което доведе до значителните загуби, които ПСР претърпя на местните избори тази година.    Вероятността за поява на нови формации - на бившия премиер Ахмет Давутоглу и на Али Бабаджан и Абдуллах Гюл подсилва търсенията за нова формула на лидерството в ПСР.  Твърди се, че Бинали Йълдъръм, бивш лидер на ПСР, който загуби надпреварата за кметския пост на Истанбул, е най-довереното на Ердоган лице в политиката.    \"Ердоган единствено на Бинали Йълдъръм би отстъпил председателството на партията, основана от него преди 17 години, но това е малко вероятно\", посочва \"Джумхуриет\". В същото време функционерите на ПСР твърдят, че евентуалното отстъпване на лидерския пост на друг ще разпали споровете за и против настоящата президентска система. ", "date": "2019.11.17", "title": "Ердоган търси формула за лидерството в Партията на справедливостта и развитието"}
{"url": "http://epicenter.bg/article/Lukashenko-vaznameryava-da-se-kandidatira-za-nov-prezidentski-mandat-na-izborite-v-Belarus-dogodina/199045/7/0", "text": "Президентът на Беларус Александър Лукашенко заяви днес, че възнамерява да се кандидатира за нов мандат на изборите, планирани за 2020 г., предаде ТАСС, цитира Новини.бг.    \"Аз обезателно ще предложа своята кандидатура, а хората ще направят избор\", каза той ред журналисти, говорейки за перспективите за участие в предстоящата президентска надпревара през 2020 г., а както се очаква, и през 2025 г. При това той отбеляза, че не се е вкопчил за този пост.    \"Няма с посинели пръсти да се държа за това кресло, каза Лукашенко. - Но ако не ме попитате, аз никога няма да сваля своята кандидатура.\"    Според него президентските избори догодина трябва да се проведат не по-късно от края на август. На забележката, че през лятото хората са в отпуски, той отвърна, че който иска, ще гласува.", "date": "2019.11.17", "title": "Лукашенко възнамерява да се кандидатира за нов президентски мандат на изборите в Беларус догодина"}
{"url": "http://epicenter.bg/article/Angelkova-se-sreshtna-v-Egipet-s-ministara-na-turizma-na-arabskata-strana-d-r-Raniya-Al-Mashat/199041/4/0", "text": "Министърът на туризма Николина Ангелкова проведе работна среща с министъра на туризма на Арабска република Египет д-р Рания Ал-Машат. Двете разговаряха по време на работното посещение на министър Ангелкова в Кайро.    Тя е придружена от група делегати, сред които са представители на местната власт и бизнеса, както и депутати от парламентарната Комисия по икономическа политика и туризъм, съобщиха от пресцентъра на МТ.    Задълбочаването на партньорството между двете страни ще допринесе за развитието на туризма, който е ключов икономически сектор за двете държави, каза министър Ангелкова. Тя акцентира, че България и Египет имат дългогодишно добро партньорство в туризма и изрази увереност, че то ще продължи с обмяна на добри практики в популяризирането на културата и историята на страните, допринасяйки по този начин за увеличаване на интереса към двете държави, както и привличане на гости от други пазари.    Двамата министри обсъждаха и възможността за създаване постоянен механизъм за сътрудничество в туризма между двете страни. Домакинът- министър Рания Ал- Машат открои важността на туризма за икономиките на Египет и България и изрази възхищение от визитата си в България през месец май тази година. Египетският министър на туризма бе сред участниците в Международния форум за устойчив туризъм и инвестиции, който бе проведен в края на май в Слънчев бряг.  На срещата днес тя получи официална покана да присъства на второто издание на международния инвестиционен форум в туризма, който е планиран за 2020 г. Министрите Ангелкова и Ал- Машат обсъдиха в Кайро и възможността за организиране у нас на Българо-египетски туристически форум, в който да участват представители на бранша от двете страни. Срещите в Египет на българските представители продължават.", "date": "2019.11.17", "title": "Ангелкова се срещна в Египет с министъра на туризма на арабската страна д-р Рания Ал-Машат"}
{"url": "http://epicenter.bg/article/Nad-43-000-shofyori-sa-globeni-ot-nachaloto-na-aktsiya--quot-Zima-quot-/199013/3/0", "text": "За да не ни изненада зимата на пътя, вече е време да подготвим автомобила си за студените и снежни дни. Ако пък не сме го направили, закъснението ще се наказва от \"Пътна полиция\". Проверките вече започнаха, а органите на реда са категорични, че няма да правят компромиси. Акция „Зима“ се провежда от началото на месеца. Досега са глобени над 43 000 шофьори. В последния етап на проверките полицаите вече ще се насочат към изправността на автомобилите. Ще се следи за това дали колите имат зимни гуми и дали светлините и чистачките са изправни.   Проверките продължават до края на ноември, а зимните правила важат до 1 март.", "date": "2019.11.17", "title": "Над 43 000 шофьори са глобени от началото на акция \"Зима\""}
{"url": "http://epicenter.bg/article/Mladen-Marinov--Prodalzhava-da-se-izdirva-na-izvarshitelyat-na-obira-na-gazstantsiya-v-Sofiya/199029/3/0", "text": "Продължава да се издирва на извършителят на обира на газстанция в София. Това каза министърът на вътрешните работи Младен Маринов, предаде „Фокус“.   „Това, което ми беше докладвано сутринта, че около хиляда и осемдесет лева са отнети от служителката, която е била в газстанцията. Тя е леко наранена – с порязна рана на бедрото. Оказана и е медицинска помощ на място, не е хоспитализирана“, обясни още той.", "date": "2019.11.17", "title": "Младен Маринов: Продължава да се издирва на извършителят на обира на газстанция в София"}
{"url": "http://epicenter.bg/article/Germanski-motorist-zagina-pri-katastrofa-v-Lyubimets/199030/3/0", "text": "Германски гражданин с мотоциклет загина при пътно-транспортно произшествие на пътя между селата Лозен и Малко градище в Община Любимец, съобщиха от КАТ - Хасково. Инцидентът със 74-годишния моторист е станал към 17,30 ч. в събота. Товарен бус е застигнал по пътя движещия се към Малко градище мотоциклет. Към него е имало прикачено нерегистрирано ремарке. Последвал е удар отзад, при което водачът на мотора е починал на място. Пробата за алкохол на шофьора на буса - 56-годешен мъж, е отрицателна.   По случая е образувано досъдебно производство.", "date": "2019.11.17", "title": "Германски моторист загина при катастрофа в Любимец"}
{"url": "http://epicenter.bg/article/Marinov--Vazhno-e-da-osaznaem--che-ot-povedenieto-ni-na-patya-zavisi-zhivotat-ni-i-tozi-na-okolnite/199033/3/0", "text": "\r\n С резолюция на Генералната асамблея на Организацията на обединените нации от 2005 г. всяка трета неделя на месец ноември е обявен за Световен ден за възпоменание на жертвите при пътнотранспортни произшествия. По този повод във всички храмове в страната се отслужиха панихиди за упокоение на душите на загинали при пътнотранспортни произшествия и измолване на скорошно оздравяване на пострадалите. \r\n   \r\n В катедралния храм „Св. Александър Невски“ в столицата своята дълбока почит към жертвите на пътнотранспортни произшествия отдадоха и министърът на вътрешните работи Младен Маринов, служители на Пътна полиция от ГДНП и СДВР, доброволци от БЧК, председателят и зам.-председателят на Държавната агенция „Безопасност на движението по пътищата“ Малина Крумова и Анжелина Тотева. \r\n \r\n Да сме по-толерантни на пътя и да се съобразяваме с условията, призова след панихидата министърът на МВР Младен Маринов. Той добави, че се вземат допълнителни мерки от институциите, които дават положителен резултат, но е много важно хората да осъзнаят, че от поведението им на пътя зависи и техния собствен живот, както и на останалите участници в движението. \r\n   \r\n „Днес е ден, в който прекланяме глави пред жертвите на пътно-транспортни произшествия, но трябва да се мисли и за живите, на които ежедневно им се налага да пътуват“, каза министърът. \r\n  ", "date": "2019.11.17", "title": "Маринов: Важно е да осъзнаем, че от поведението ни на пътя зависи животът ни и този на околните"}
{"url": "http://epicenter.bg/article/S-86-glasa--za--i-samo-20--protiv--plenumat-na-BSP-prie-doklada-na-Kiril-Dobrev/199047/2/0", "text": "Алтернативният доклад на вътрешната опозиция не е получил подкрепа. Отначало се твърдеше, че зад него са застанали 50 социалисти, на пленума обаче станало ясно, че само 21 са се подписали под него.  Според него спорът бил не за конкретнате резултати от местните избори, а за политическите последици от тях. Защо за последните три години БСП не е припозната като алтернатива, попитал той. Лидерът  на ПЕС упрекнал ръководството на БСП, че за местните избори нямало национална програма, а се водили \"265 пехливански войни\", в които червените кандидти останали без гръб и рамо.   Основна причина за поредната загуба на изборите е политическият курс на ръководството, посочил той. \"Последните години се осъществява цялостна подмяна на характера на БСП. От идейна и програмна партията се превръща в лидерска. От демократична се трансформира в авторитарна. От партия на разговора става партия на диктата на ръководството\", е позицията на Ктанишев..   \"Как ще бъдеш алтернатива на ГЕРБ, след като ги имитираш? Как ще гарантираш свободата на медиите, след като всеки критичен глас и различно мнение в БСП се демонизира и се обавява за подмолна дейност?\". Станишев отбеляза още, че макар ГЕРБ да ерозира, БСП не е алтернатива, тъй като все повече заприличва на управляващата формация. И обвинил ръководството, че превръща партията в авторитарна.      Не липсваха удари под кръста и преди, и по време, и след изборите. Ако това продължи, т . Чистки и прочиствания не ни прилягат, казал лидерът на столичните социалисти.   . И отбелязал, че глобалният извод е, че БСП е загубила тези избори.   . \"Вие успяхте да поддържате в кондиция всички онези кандидати заедно с техните организации и предизборни щабове, за да постигнат този резултат, който днес имаме\", казал той.   \r\n \"Отминалите местни избори нямат нищо общо с който и да е предишен избор. Много от нещата в тази кампания се случиха под повърхността.   В тази предизборна кампания имаше безброй много платени доноси срещу мен във Върховната касационна прокуратура, до премиера и парламента\", казал кметът на община Полски Тръмбеш и член на Националния предизборен щаб на БСП Георги Чакъров, съобщиха от пресцентъра на левицата. \r\n \r\n \" , заявил Чакъров. \r\n  ", "date": "2019.11.17", "title": "С 86 гласа “за” и само 20 “против” пленумът на БСП прие доклада на Кирил Добрев"}
{"url": "http://epicenter.bg/article/Manolova--Za-da-stanat-detskite-gradini-i-yaslite-bezplatni--v-byudzheta-da-se-zalozhat-66-mln--leva/199048/2/0", "text": "„За да отпаднат напълно таксите за детски градини и ясли на всички деца у нас е нужно в бюджета за 2020 г. да бъде заложена сумата от 66 млн. лева.“ Това заяви в своя позиция Мая Манолова по повод предложението на управляващата коалиция таксите за детски градини и ясли на социално слабите семейства да се поемат от държавата.   Според Манолова отчетеният излишък за 9-месечието е около 2 млрд. лева, по данни на правителството, тоест осигуряването на 66 млн. лева за децата е напълно възможно, смята тя.   Според Манолова не само социално слабите деца, но всички български деца в тази възраст следва да бъдат освободени от такси.   „Всяко дете има право на образование, но не всеки родител може да си го позволи“, посочва тя и напомня, че голяма част от родителите не могат да плащат такси поради ниски доходи. По думите й, деца, непосещавали детски заведения, след това по-лесно отпадат от училище, а инвестициите в ранно детско развитие имат най-висока възвръщаемост.   „Осигуряването на таксите от бюджета би било и стимул за подобряване на раждаемостта на фона на демографската криза“, аргументира се Манолова.   „Проблемът в столицата и някои от другите големи градове е в липсата на места в детските градини и ясли. За София са нужни 35 нови детски градини за чакащите 7 000 деца. Това би струвало около 70 млн. лв. само в столицата“, посочва Манолова.   По думите й, в момента в проекта на бюджета за 2020 г., в чл.101, са предвидени до 70 млн. лв. за изграждане и реконструкция на детски ясли, градини и училища в цялата страна, които средства очевидно няма да са достатъчни за решаване на проблема през 2020 г.   „Затова смятам за справедливо, предвидената в чл.101 сума за 2020 г. от до 70 млн. лева да бъде увеличена на до 100 млн. лв.“, обосновава се още Манолова.  ", "date": "2019.11.17", "title": "Манолова: За да станат детските градини и яслите безплатни, в бюджета да се заложат 66 млн. лева"}
{"url": "http://epicenter.bg/article/Kaloyan-Pargov--Kadeto-e-saglasieto--tam-e-pobedata/199050/2/0", "text": "Това каза лидерът на Градския съвет на БСП –София Калоян Паргов и член на Изпълнителното бюро на партията по време на заседанието на Националния съвет на паритята.   \"  предупреди Паргов. Той беше категоричен, че ако този процес се задълбочи, ще убие 128-годишната партия. Според него единствената рецепта за отблъскване на общата опасност е съгласието.   \" . Омраза и злоба по хоризонтала, по вертикала, отляво, отдясно, отгоре, отдолу.   Това е огромният проблем! Не е проблем, че има критика на критичната критичност. Подходът, онова, което показваме в комуникацията помежду си като другари, е проблем. И на това се основава бъдещето ни. Онова, което ни предстои в следващите години. Не говоря за идните 6 месеца, защото моят хоризонт не е цикълът отчет и избори. Трябва да мислим в малко по-далечна перспектива\".   К  и не подхождат на реториката на БСП. \"Гневът ражда омраза, а съгласието се храни с любов, заяви лидерът на БСП - София. - Мога да продължа с една латинска сентенция, която гласи: \"Където е съгласието, там е победата\". Това е в основата на пътя, който ни предстои да извървим заедно. Но най-напред трябва да си отговорим на три въпроса - какво да правим, как и с кого. Последният въпрос е за съюзниците ни\".    \"За да има добри резултати, трябва да се работи. Извън емоцията, която все още ни държи от местните избори, трябва да разсъждаваме и да анализираме от гледна точка на следващия вот, който е парламентарен. Тогава ще трябва да капитализираме политически този резултат, който постигнахме сега на местния\", каза Паргов.    По принцип съм максималист. Искам обаче да благодаря за огромния труд, който положиха всички в градската организация през последните две години. Благодаря и на някои от членовете на националното ръководство, защото ги помолих за помощ и я получих.    Мога много да говоря за кампанията. Както винаги,  Но това сигурно е нормално за нашата партия\", допълни той.   Лидерът на БСП-София благодари и на организациите на партията в Кюстендилска област за постигнатите резултати. За тях той отговаря като член на Изпълнителното бюро на Националния съвет на БСП. \"Техният принос за общия резултат на общинските съветници е с 1300 гласа и с 3300 - за кметовете. Запазихме присъствието си и в четирите общини Невестино, Трекляно, Бобов дол и Бобошево, за малко не успяхме да спечелим кметското място в Дупница... Това са резултатите, изводите ги правим сега и ще продължим. Нека обаче след този пленум да излезем малко по-единни и да има съгласие между нас. Искам да подчертая, че говоря за съгласие, а не за съглашателство\".   Той отчете, че в София ГЕРБ е намалила своето присъствие със СДС общо от 33 на 27, а БСП е увеличила с 8.   „Двойно и един отгоре. Ако трябва да оценя резултата на София и се върна назад извън 2015 г, през 2007 София имаше 12 съветници, двама районни кметова.    „Да се стигне дотам, че \"Граф Игнатиев\" реститути да търсят помощ от червените съветници, показва различна картина“, допълни той. Според него основното постижение е, че    „В дясно имаха Фандъкова, Бонев, Игнатов и тази част от това ветрило, което разтворихме и подкрепяше Мая Манолова. Това си е постижение. Това, което пък ГЕРБ се опитваха да направят, е как нас да разцепят“, обясни лидерът на БСП – София.   „Резултатите на местните избори и каквито днес анализираме, тълкуваме и ще продължаваме да го правим, ще бъдат основата на предстоящите парламентарни“, допълни още той. Паргов коментира, че тенденцията се е запазила в летните месеци и не са успели да я пречупят напълно.   „По отношение на резултатите, те се тълкуват нееднозначно. Аз между другото отварям една скоба. В София чух всякакви трактовки на резултатите. От провал, неуспех, на фона на последните 30 години до голям успех, голямо постижение. Слушайки трактовките в цялата страна, си мисля, че нито сме постигнали велики успехи, нито велики неуспехи.   Резултатите на местните избори са пряко отражение на нашата работа. Те показват кой е работил дълго време и кой е разчитал само на един месец кампания.  .   „Извън емоцията в тази зала мисля ,че някой правилно отбеляза ,че трябва да разсъждаваме по отношение на следващите парламентарни избори. Това, което постигнахме на тези избори, трябва да го капитализираме политически. За резултатите всички си носим своята вина, без значение кой от коя страна е на барикадата. По-скоро отговорност. За да има резултати, трябва да се работи“, обясни Паргов.   „  Ние в София премълчахме, поради простата причина, че за нас беше много опасно да вдигаме темата комунизъм- антикомунизъм, която ако беше основа, бяхме приключили.    Между другото съм много щастлив, че мотото на кампанията „Имаме решение“ стана повод за подобна риторика в различни политически сили“, каза Паргов.   Той посочи, че в рамките на двегодишна подготовка, на извършената огромен по обем работа от цялата градска организация.", "date": "2019.11.17", "title": "Калоян Паргов: Където е съгласието, там е победата! Злобата и омразата ще ни погубят"}
{"url": "http://epicenter.bg/article/Ninova/199051/2/0", "text": "Това каза пред медиите лидерът на БСП Корнелия Нинова във връзка с появила се информация с искане, подписано от 50 души, за нейната оставка, предаде \"Фокус\". \"И преди се е правела кампания преди пленумите, с много нажежаване на напражение, но след  това нищо не се случва\", каза още Корнелия Нинова. Тя изтъкна, че   , подчерта лидерът на БСП. „Категорично не приемам аргумента за разцепление и разединение в партията. Обясних на другарите си защо.   Това щеше да е катастрофа на партията! Ако зад това писмо стоят 50 общински организации, това е тежко.  Те не са упълномощавани да го изразяват. Казах им – другари, това е лично мнение на вас. Уважавам го, то е различно, но това не е разцепление в партията.  , каза Нинова.   „  Фактът, че 7 часа дискутираме, спорим, че пред медиите има алтернативен доклад, че всички вътрешни опозиционери говорят различни неща пред медиите, е опровержение на твърдението, че сме авторитарна партия“, каза  Тя посочи, че „Фалшива новина е в това писмо, че общинските ни съветници във Варна са гласували за председател от ГЕРБ. Фалшива новина е, че Градският съвет на Варна е искал оставката на ръководството. Показах им примери за мъртви души и ги призовах да изчистим този процес в партията, ако искаме да управляваме добре държавата.  , подчерта Нинова.   Тя поясни, че такова писмо не се приема и   „Чакайте, как го разбрахте това? Това зависи от нас. Казах им, че не предлагат решения на проблемите. Ние имаме проблеми, разбира се, Не предлагат решения, освен едно – ако сте забелязали, писмото завършва само с едно предложение за решение.  допълни още лидерът на БСП.   Решение за приемане на алтернативен доклад, представен от Емил Райнов, е билоо отхвърлено. С 86 на 20 гласа е приет анализа на председателя на Националния изборен щаб.   Нинова посочи, че това не е за пръв път -     каза още лидерът на БСП Корнелия Нинова.   \"  В отчетно-изборната кампания да се отчете изтеклия мандат, анализа на резултатите и да се номинират от структурите по места кандидатури.  , каза Нинова. Решението за пълен цикъл от избори в БСП бе сред точките на Пленума. Това се налага, тъй като изтича мандатът на 49-тия конгрес на БСП. Неговото първо заседание се проведе на 7 и 8 май 2016 г., а по устав най-висшият форум на партията се избира за срок от четири години. Това се отнася и за мандата на Национален съвет и председател на партията. След промените в Устава обаче конгресът няма да е органът, който избира председателя, а той ще се избира пряко от членовете на БСП.   \"   \"Започваме  процес на нови избори в партията.Ще имаме нови общински председатели, нови областни председатели, предложения за делегати на конгреса и номинации за председател с пряк избор. Отиваме при партията и тя каквото реши\", отбеляза Корнелия Нинова.   Още преди заседанието   А опозиционерите застанаха и в началото пред медиите, за да изложат част от критиките си, впоследствие и вътре са доразвили вижданията си.   . Реалния резултат от пленума е - с голямо мнозинство бе приет докладът на зам.-шефа на партията и председател на предизборния щаб Кирил Добрев. Той е бил подкрепен от 86 от членовете на Националния съвет, а 20 са гласували \"против\".   След изчитането на доклада опозицията пак се е опитала да поднови атаката с искания за оставки, но алтернативният доклад е бил отхвърлен от пленума.    ", "date": "2019.11.17", "title": "Нинова:  Искаха моята оставка пред журналистите, вътре на Пленума нямаше дискусия по този въпрос"}
{"url": "http://epicenter.bg/article/Prof--Bliznashki--Geshev-se-orientira-pravilno-kam-problemite-na-organizirata-prestapnost/199052/2/0", "text": "„В съдебната система можем да усетим справедливост, ако се стигне до посочване на виновните за някои от най-тежките престъпления. Мисля, че Иван Гешев се ориентира в правилна посока към новите проблеми, които се пораждат от организирата престъпност. Не тръгна да води дебат къде е мястото на прокуратурата и тн. Това дава надежда, че той ще се захване с работа, а няма да тръгне по пътя на някои други съдебни магистрати“. Това заяви в ефира на „Неделята на NOVA“ проф. Георги Близнашки, министър-председател на България в периода август-ноември 2014 г.    Той коментира и решението на президента да върне указа за избор на Гешев. „Румен Радев направи груба политическа грешка като върна кандидатурата на Гешев, без да се мотивира. Действието беше посрещнато негативно от хората, които протестираха срещу главния прокурор. В президентството дойдоха хора, които нямат представа от демократична политика. Те подвеждат президента и го тласкат в погрешна посока“, смята Близнашки. „Усещането за недостатъчна справедливост ще ни съпровожда много дълго. Всичко, което се случи, създаде обществен отзвук. Преразпределението на националното богатство остана в полза на определени обществени среди. Формира се една олигархия, която се държа доста арогатно. Много неща бяха направени за страната ни, но можеше и още. Затова България продължава да изостава“, поясни Георги Близнашки. Той коментира и протестите против Гешев. „Ситуацията е абсурдна. Протестира се срещу правителството, което сме излъчили, за да управлява обществените дела. Изборът на главен прокурор не се отнася към онези аспекти на дейността на държавата, които предполагат политически протести. Целта им е да се парализира дейността на държавното обвинение. Залогът е огромен, става дума за онези 5-6 милярда, свързани с КБА. Тепърва ще научаваме подробвости около тези събития от преди няколко години“, поясни Близнашки.", "date": "2019.11.17", "title": "Проф. Близнашки: Гешев се ориентира правилно към проблемите на организирата престъпност"}
{"url": "http://epicenter.bg/article/Krum-Zarkov--Prie-se-dokladat-na-rakovodstvoto-na-BSP/199053/2/0", "text": "„  Това заяви пред NOVA зам.-председателят на ПГ на БСП и член на Изпълнителното бюро – Крум Зарков.   „Представен беше алтернативен доклад, бяха изразени виждания, различни от тези на ръководството. Така се случва често в БСП, неслучайно казваме, че това е най-демократичната партия в България”, заяви още Зарков.   „ , добави той. „Имаме пробиви в 4 областни града. Факт е, че след изборите БСП има по-голямо влияние в местната власт, отколкото преди изборите. Замерянето с бройки и цифри надали ще ни донесе кой знае какво. Оттук нататък трудното предстои”, каза Зарков.", "date": "2019.11.17", "title": "Крум Зарков: Прие се докладът на ръководството на БСП. Оттук нататък трудното предстои!"}
{"url": "http://epicenter.bg/article/Angelkova-na-Egipet--Balgariya-mozhe-da-e-primer-v-upravlenie-i-narastvane-na-turisticheski-produkti/199054/2/0", "text": "Акцент на днешния форум е обмяната на успешни практики в областта на туризма и по-конкретно в сферата на дигитализацията. Събитието е и платформа за популяризиране на културно-историческото ни богатство и за споделяне на опит за устойчивото развитие на сектора. Това заяви министърът на туризма Николина Ангелкова в рамките на бизнес форум в Египет.    Министърът е на работно посещение в Кайро, придружена от група делегати, сред които са представители на местната власт и бизнеса, както и депутати от парламентарната Комисия по икономическа политика и туризъм. Дискусията бе открита от българския министър и министърът на туризма на Арабска република Египет д-р Рания Ал-Машат. Във форума от страна на домакините участваха представители на Министерството на външните работи, местната власт, ръководителите на много от браншовите асоциации и компании, работещи в сектора.  В рамките на срещата имахме възможност да коментираме и побратимяването между български и египетски градове, с което допълнително да се подпомогне регионалното нарастване на отрасъла, каза министър Ангелкова. Тя допълни, че се планира провеждане на тематични дни на България в Египет и на Египет в България, с което да допринесем за повишаването на туристическите посещения в двете страни.  Радвам се че съм тук и вярвам, че днешният форум ще окаже положително влияние за развитието на сектора в двете страни, заяви министър Ангелкова. Тя посочи още, че в последните години България постигна отлични резултати в туризма, като през миналата година за пръв път отчетохме повече от 9,2 млн. чуждестранни посещения. Тя изказа благодарност към премира Бойко Борисов и колегите от кабинета за съдействието, което оказват на сектора. Министър Ангелкова поздрави колегата си д-р Рания Ал – Машат за постиженията на египетския туризъм през миналата година.    В рамките на форума министър Ал- Машат съобщи, че България може да е пример в управлението и нарастването на различни туристически продукти. Един много добър модел за напредък е балнео и СПА туризма в България, затова бихме искали да се поучим от вашия опит в разработването и популяризирането му, информира още тя. И коментира, че и в двете страни туризмът е структуроопределящ.    Бихме могли да си сътрудничим в областта на категоризацията на местата за настаняване, каза Ахмед ел – Васиеф, председател на Египетската туристическа федерация. Той заяви, че за тях интерес представляват туристическите ни продукти, свързани с гурме и кулинария. На форума стана ясно, че в Египет се подготвя въвеждането на единни изисквания за олинклузива.    От Камарата на частните компании поздравиха министрите за добрата работа и увеличението на броя на туристите и в Египет, и в България и отново подчертаха важността на отрасъла за БВП на двете страни. Те посочиха, че Варна е позната дестинация за египетски туристи през годините.    Египет е ключова страна за нас и се радвам, че след известно забавяне икономическите ни отношения се възстановяват, коментира Жельо Бойчев, народен представител от Комисията на икономическа политика и туризъм. Той допълни, че туризмът е основен икономически сектор за двете страни и затова е от ключово значение да се работи последователно за увеличаване на посещенията в страната. Депутатът посочи още, че има много добър диалог между двете министерства, което е и основа за ползотворната работа между България и Египет.    Народният представител Иван Миховски акцентира върху факта, че туризмът у нас е издигнат в национален приоритет и се подкрепя от всички представители на правителството.    Галина Стоянова, кмет на Казанлък благодари за възможността да е сред делегатите и да подобри икономическите връзки на общината с Египет. Пред участниците в събитието тя представи подробно възможностите за туризъм в града и забележителностите в района на Казанлък.  По време на форума беше обсъдено и следващо работно посещение за провеждането на по-широка дискусия за обмяна на опит и добри практики, където водещ акцент да бъдат инвестициите. Министър Ангелкова покани всички участници да са гости в рамките на втория инвестиционен форум, който Министерството на туризма ще организира в Слънчев бряг следващата година.", "date": "2019.11.17", "title": "Ангелкова в Египет: България може да е пример в управление и нарастване на туристически продукти"}
{"url": "http://epicenter.bg/article/Tramp-ochakva-ot-Borisov-garantirane-na-stabilnostta-na-Chernomorskiya-region--razkri-Solomon-Pasi/199055/2/0", "text": " каза по bTV президентът на Атлантическия клуб Соломон Паси. Той допълни, че подобна визита е знак за благодарност за свършеното.      Президентът Доналд Тръмп ще приеме Бойко Борисов в Белия дом на 25 ноември като знак за силните и трайни отношения, които съществуват между нашите два народа, съобщиха от посолството на САЩ преди дни. Тръмп очаква да бъдат обсъдени начини за засилване на общите за двете страни интереси в областта на сигурността, особено за гарантиране на стабилността на Черноморския регион, улесняване на енергийната диверсификация и противодействието на зловредните влияния, застрашаващи суверенитета на България.    , авиокосмическата област както и възможност за участие в проекти на NASA.    Друг казус, който може да се разисква е засилването на взаимоотношенията в областта на отбраната, а с оглед стартирането на 5G мрежата в Китай,  , каза още той.    Според него при достатъчно въображение,  което може да доведе до мащабни изследвания в областта на ядрената сфера, водеща до постижения с Нобелови награди.    \"  Тръмп е нестандартен президент и могат да бъдат поискани нестандартни неща\", каза Соломон Паси.    \"  Протоколът е нещо като котката - няма значение дали е черна или бяла, важното е да лови мишки\", каза Паси.   Както вече писахме, президентът на САЩ Доналд Тръмп ще проведе среща с премиера Бойко Борисов в Белия дом на 25 ноември. В съобщението на американското посолство се отбелязва, че Тръмп ще   Съединените щати и България са съюзници в НАТО и президентът очаква да бъдат обсъдени   се отбелязва в съобщението. Президентът Тръмп очаква посещението на министър-председателя Борисов и утвърждаването на връзките, които са в основата на двустранните ни отношения, заключават от посолството.", "date": "2019.11.17", "title": "Тръмп очаква от Борисов гарантиране на стабилността на Черноморския регион"}
{"url": "http://epicenter.bg/article/650-lv--minimalna-zaplata--diferentsirani-DDS-stavki-sa-zalozheni-v-alternativniya-byudzhet-na-BSP/199056/2/0", "text": "Пленумът на БСП одобри алтернативния бюджет на партията за 2020 г., предаде „Фокус“.   Мерките ще бъдат предложени между първо и второ четене в Закона за държавния бюджет за следващата година. Оновният фокус в него е върху дълбоки реформи в три сектора: публични финанси; социален сектор; здравеопазване и публични финанси. БСП настояват за смяна на преразпределителния модел.   Също така и една десета от ДДС от търговията на дребно, да остава в общината по месторегистрация на търговските обекти. Част от предложенията в алтернативния бюджет са    От БСП искат освобождаване от данък върху доходите от труд до навършване на 26 години всички млади хора, необлагаем минимум 500 лв. за всяко дете ненавършило 18 г., диференцирани ставки по ДДС, намаляване ставките на ДДС на лекарствата на 9% и намаляване ставките на ДДС на лекарствата на месото, млякото, яйцата и хляба на 5 %.  По отношение на доходите, в алтернативния бюджет на партията е заложено   Сред предложенията на партията са осъвременяване от 380 на 430 лева на базата за определяне размера на основното месечно възнаграждение за най-ниската длъжност на служителите в сектор „Сигурност“ и преизчисляване на старите пенсии със средния осигурителен доход за 2016 г.", "date": "2019.11.17", "title": "650 лв. минимална заплата и диференцирани ДДС ставки са заложени в алтернативния бюджет на БСП"}
{"url": "http://epicenter.bg/article/Yordanka-Fandakova-vrachi-gramota-na-tvoretsa-Teodor-Ushev/199057/2/0", "text": "Кметът на София Йорданка Фандъкова връчи грамота за принос за опазване и развитие на културата в София на световноизвестния български творец Теодор Ушев, предаде \"Фокус\". Събитието се състоя преди премиерата на неговия филм “Физика на тъгата” по романа на Георги Господинов.    Фандъкова посочи, че Тео Ушев направи своя първи проект в София в общинската Софийска градска галерия – \"Като в тъмно огледало\", който предизвика голям интерес. \"Благодаря му и за това, че се включи в дискусиите за подготовката и превръщането на пространството на бившия мавзолей в галерия за съвременно изкуство\", каза също Йорданка Фандъкова.    В дискусиите се включи Георги Господинов. \"Благодаря на Теодор Ушев, че прие поканата ни да се включи в инициативата ни за провеждане на срещи на изявени творци с ученици и студенти и утре в СГХГ ще разговаря с младите хора, заинтригувани от съвременните визуални изкуства,\" каза Господинов.", "date": "2019.11.17", "title": "Йорданка Фандъкова връчи грамота на твореца Теодор Ушев"}
