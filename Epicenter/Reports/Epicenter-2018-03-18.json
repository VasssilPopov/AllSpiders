{"url": "http://epicenter.bg/article/Zaharieva-vrachi-nay-visokoto-otlichie-na-MVnR----quot-Zlatna-lavrova-klonka-quot--na-shefa-na-Evropol/149671/2/0", "text": "На специална церемония в сградата на Министерството на външните работи министър Екатерина Захариева връчи най-високото отличие на МВнР - \"Златна лаврова клонка\", на изпълнителния директор на Агенция ЕВРОПОЛ Роб Уейнрайт.   \"За мен е чест да ви удостоя със специалния знак на МВнР - \"Златна лаврова клонка\". Това не е първото отличие, което вие получавате от българската държава\", обяви външният министър.   \"С г-н Цветан Цветанов явно оценяваме вашите заслуги, защото преди няколко години получхте и почетния знак на МВР. Нямаше никакви съмнения в мен за тази награда, защото вашите заслуги към България са много големи. Убедена съм, че и занапред ще продължим да работим така добре\", добави Захариева.   \"За мен е чест, че днес присъствам на тази церемония. Искам да кажа, че Роб Уенрайт винаги е работил за добрите двустранни отношения между България и Великобритания\", каза от своя страна Цветан Цветанов, председател на Комисията по вътрешна сигурност и обществен ред.   \"Под ръководството на г-н Уейнрайт Агенцията на Европейския съюз за сътрудничество в областта на правоприлагането бе реформирана, информационният обмен между компетентните органи в държавите членки за сътрудничеството с България и борбата с организираната престъпност бе задълбочено. Ние сме реализирали много успешни операции заедно с ЕВРОПОЛ. Разбихме печатница за фалшиво евро, задържахме над един тон кокаин, разбихме престъпна група, която източваше кредитни карти. Най-добре си спомням личната активност на г-н Уейнрайт при разследването на терористичната атака на летището в Бургас. Неговият личен ангажимент ни помогна много. Искам да му благодаря за всичко, което е направил за България и ЕС. Убеден съм, че занапред ще можем да ползваме г-н Уенрайт като много добър посланик на България по света\", категоричен беше Цветанов.   \"Искам да ви благодаря за тази награда\", заяви Роб Уейнрайт. \"За мен бе привилегия и чест да ръководя Европол през последните девет години. Всички успехи, които ЕВРОПОЛ е постигнал в борбата с престъпността, се дължат на съвместната работа с националните правоохранителни органи. Искам да оценя приноса на България в тази насока. Нашата обща работа не е приключила. Бъдете сигурни, че ЕВРОПОЛ винаги ще бъде готова да окаже помощ на България. Благодаря ви още веднъж\", каза още той.", "date": "2018.03.18", "title": "Захариева връчи най-високото отличие на МВнР - \"Златна лаврова клонка\" на шефа на Европол"}
{"url": "http://epicenter.bg/article/Brigo-Asparuhov--I-men-me-troviha--no-ne-s--Novichok-/149635/2/0", "text": "Шпионските отношения между държавите Русия и Великобритания винаги са наситени с подобни събития.  Това анализира пред Нова телевизия генерал Бриго Аспарухов. Според него, двете държави винаги има нещо да си връщат и го правят. „Новичок” го произвежда Русия. Много бързо, буквално часове след нападението, всички започнаха да обвиняват Русия. Всеки такъв подобен случай се използва за постигане на някакви цели”, така бившият шеф на разузнаването коментира случая с руския шпионин Сергей Скрипал и дъщеря му, които бяха отровени с веществото „Новичок”.  „Интересно, че откривателят на това вещество, съобщава за него през 90-те години. Това е един узбекистански учен, който сега живее в Америка. То е било готвено за отбрана на бившия Съветски съюз”, каза още той. Ген. Бриго Аспарухов припомни случай от 90-те години, когато са се опитали да го отровят в сградата на президентството.  „Беше направено аматьорски, иначе нямаше сега да си говорим. Две съставки бяха смесили в кафето ми – силно сънотворно и тетрахлорметан – силно отровно вещество, което води до заболяване на черния дроб. Спаси ме това, че не го изпих цялото, а само две-три глътки. Наясно съм откъде дойде тази атака, но оттогава мина много време\", коментира ген. Аспарухов.   Връщайки се на отравянето на Скрипал, генералът каза, че „за съжаление, има и такива методи“. „Не са новост. Исторически, върнете се към Тургут Йозал, 93 година, изведнъж гръмнаха медиите, че е отровен в българското посолство. Това беше фалшива новина. Според съпругата му, на изложба на наш скулптор, той е изпил една лимонада. След това се е върнал у дома и е получил инсулт. За Юшченко пак обвиниха Русия. За първи път тогава английски медии го съобщиха. В конкретния случай с агента на руския разузнавач във Великобритания. Помислете си логично. Той е съден и е лежал в Москва. Разменян е за други шпиони. Какъв е интересът на Русия да си остави визитната картичка на това гнусно деяние. Новичок е произведен от Русия, но много бързо в един хор всички започнаха да обвиняват Русия. Не знаем истината. Джереми Корбин, лидерът на лейбъристите, казва, че започва студена война без доказателства“, каза Аспарухов.   „Силно впечатление ми направи изявлението на представители на САЩ в ООН. Не знаем много по случая, но подкрепяме тезата на Великобритания, че това е дело на Русия“. По думите му, Скрипал е жертва на интересите на Великобритания и други страни. „Елементарно е, в Русия днес има избори. Днес Путин ще бъде избран. Кому беше нужно това. Не виждам логика в това. Единственото нещо, което знаем е, че човекът отровен“, обясни генералът.", "date": "2018.03.18", "title": "Бриго Аспарухов: И мен ме тровиха, но не с „Новичок“"}
{"url": "http://epicenter.bg/article/Ognyan-Gerdzhikov--Chudya-se-kak-ni-tarpyat-v-Evropeyskiya-sayuz/149639/2/48", "text": "Бившият служебен премиер Огнян Герджиков смаза законодателната власт у нас, като я обвини в липса на професионализъм.  Приетите през последните 3-4 години закони  погазват основни правни  принципи. Популизмът смачка професионализма, заяви председателят на Консултативния съвет по законодателство в студиото на Бтв. Като пример той даде закона за КТБ.   Според конституцията,  училището е задължително за всички до 16 г. Ходят ли всички, не? Законите са само на хартия, заяви видният юрист. Чудя се как ЕС ни търпи, възмути се искрено той.   Имаме изключително лош Наказателен кодекс, който е закърпен като дреха, заяви още Герджиков. Той сподели още, че депутатите не го търсят за съвети от Нова година насам. Ние в комисията, по-скоро им пречим,  каза още той.   „Събрал съм юристи – капацитети в своята област, но никой не се интересува от тяхното професионално мнение“, каза професорът, специалист по търговско и гражданско право. Той даде за пример как съветът по законодателство е дал становище от 20 страници за противоречия в определен закон, но очевидно никой не се е поинтересувал от мнението на юристите. „От Нова година никой не ни е търсел. Още преди Нова година съм поискал среща с председателя на НС Цвета Караянчева, но до момента нямам реакция от нейна страна“, заяви проф. Герджиков. Той има съмнения дали има смисъл да продължи да председателства съвета по законодателство към НС. „Това е – професионализмът е натикан в ъгъла“, подчерта той.  В коментар на сделката за ЧЕЗ юристът заяви, че това е сделка между частни субекти и само ако те решат, могат да допуснат държавата в нея.", "date": "2018.03.18", "title": "Огнян Герджиков: Чудя се как ни търпят в Европейския съюз"}
{"url": "http://epicenter.bg/article/Boil-Banov-za-Largoto--Remontat-ne-e-izvarshen-nekachestveno--vsichko-shte-bade-opraveno/149645/2/0", "text": "", "date": "2018.03.18", "title": "Боил Банов за Ларгото: Ремонтът не е извършен некачествено, всичко ще бъде оправено"}
{"url": "http://epicenter.bg/article/Kmetat-na-Pazardzhik-se-gordee-s-Ginka--Sdelkata-za-ChEZ-e-nay-dobrata-za-poslednite-20-g--v-Balgariya/149646/2/48", "text": "На редовния си брифинг тази седмица кметът на Пазарджик Тодор Попов призовал своите съграждани да се гордеят от факта, че купувачът на ЧЕЗ Гинка Върбакова е от техния град. Кметът предлага на журналист, който задава въпроси за сделката, да се премести да живее в друга държава. Част разговора е публикуван в пазарджишкия вестник \"Виделина\", издаван от Валентин Ненков - именно него кметът съветва да иде в чужбина.   Публикуваме думите на кмета на Пазарджик Тодор Попов     Ние използваме факта, че се намираме на едно логистично и природно добро място и имаме инициативни хора. В цялата палитра на обществения продукт имаме дами, които правят сделки за един милиард, които разбуниха държавата. Искрено се забавлявам от този процес аз, има други дами пък, които с развлекателни шоа също добиват успехи за нашия град.   Ето, виждате ли каква богата палитра имаме. Така че всичко това е повод за гордост. Пазарджик е актуален. Тук обаче искам да обърна внимание, че аз лично няма да позволя и смятам за неприемливо от всеки един от нас, това да подценяват града и хората, които живеят в него. Които са находчиви и умни хора и това, че някои не го разбират, си е за тяхна сметка. Ако не получаваме добри и коректни отношения, този, който го прави, може да очаква същото и от нас. А иначе не очаквам някакви мелодрами за сделката за ЧЕЗ, мисля че те приключиха…    Проблемът е, че има съмнения, че се перат пари.    Тия са страшен перач, бе Вальо, къде разбра, кой изпра тия пари? Слушай сега, ако тази компания беше купена от тези индийци, това щеше да бъде отразено с три изречения в медиите. Ама това, че тя е купена от българска компания, ние типично по български почваме… Какви са тия бе, те перат пари. Ти познаваш ли ги тези хора, г-н Ненков? Валентин Ненков: Да, от 2008 г., когато проведохме един разговор и после се скриха. В дните, когато изсякоха само за две нощи гората край Априлци.    Ти как мислиш, че се прави сделка за 1 милиард?    В нормална държава се прави с нормални пари. Тодор Попов: Ти искаш да кажеш, че чешката държава пере пари и прави сделки, за да пере пари… затова няма да успеем никога в живота, колега. Всеки си има право на мнение, както всеки си има уши. Различни уши, различно мнение.    Само тука в Пазарджик са измамили един почтен строителен предприемач с 300 хил. лв. и за това има влязло в сила съдебно решение. И парите не са върнати. Сезирана е и прокуратурата още през 2013 г., но до момента няма развитие. Човекът се лекува в Турция от рак.    Ау…, страшни измами. Ние вместо да се гордеем, че те са от Пазарджик и направиха сделката, която е най-добрата за последните 20 години в България…    Нека да я финализират и да видим какво ще излезе…   : Ще я финализираме, спокойно. А ти що не се преместиш в друга държава, аз не мога да разбера. Да се куртулисаш.   : Мислил съм за Холандия преди време.    В Холандия, при лъвчетата, в спасителен център. Сега, колеги, трябва да разберем едно просто нещо, трябва да правим необходимото, за да можем всички да вървим напред.", "date": "2018.03.18", "title": "Кметът на Пазарджик се гордее с Гинка: Сделката за ЧЕЗ е най-добрата за последните 20 г. в България"}
{"url": "http://epicenter.bg/article/Balgarskata-telegrafna-agentsiya-zasadi-240-borcheta-v-rayona-na-Arbanasi/149647/2/0", "text": "Стара източна мъдрост гласи: „   В годината на своя 120-ти юбилей Българска телеграфна агенция прегърна идеята, че един от най-смислените начини да оставиш следа и да генерираш мечти за благоденствие, е като засадиш и отгледаш гора. Първа стъпка от тази инициатива е залесяването на 240 семенни фиданки от черен бор в района на Арбанаси, в близост до старопрестолния град.     В засаждането на дръвчетата се включиха десетки бетеанци - представители на пресклубовете на БТА в София, Стара Загора, Пловдив, Плевен, Пазарджик, Сливен, Враца, Видин, Шумен, Хасково, Кюстендил, Велико Търново, Босилеград и Тараклия.   „Прекрасно е усещането да поставиш началото на борова гора, която ще радва поколенията след нас. Така Българска телеграфна агенция, чиято история е стъпила в три века, остава вярна на традицията да бъде в полза на хората”, каза генералният директор на БТА Максим Минчев.    Акцията по залесяването беше ръководена от трима инженер-лесовъди: директорът на ДГС „Болярка” Йордан Бобонков, неговият заместник Надко Найденов и Милко Денев - експерт по възобновяване на горите към Североцентрално държавно предприятие. Предприятието стопанисва държавните горски територии в пет административни области: Габрово, Велико Търново, Русе, Силистра и Разград. В състава му влизат 13 държавни горски стопанства и 4 държавни ловни стопанства.   „Българска телеграфна агенция започна залесяването на труден терен, с наклон 12 градуса, надморска височина от 400 метра, върху каменлива почва. Върху подобни терени най-подходящо е засаждането на черен бор, защото връхчета му всяка година се обновяват, а падналите иглички обогатяват каменливо-песъчливата почва”, уточни инж. Йордан Бобонков и допълни, че това е като своеобразна метафора на мисията на националната информационна агенция..   Генералният директор на БТА Максим Минчев припомни, че инициативите, посветени на 120-годишнината на агенцията ще бъдат от  различен характер и ще продължат през цялата година. През следващите седмици ще бъде поставено началото на още две горички на БТА в различни краища на страната.", "date": "2018.03.18", "title": "Българската телеграфна агенция засади 240 борчета в района на Арбанаси"}
{"url": "http://epicenter.bg/article/Emil-Radev--Nikoy-ot-Evropeyskata-komisiya-ne-ni-pritiska-za-vavezhdaneto-na-Istanbulskata-konventsiya/149649/2/0", "text": "„     Според Емил Радев основната цел на конвенцията е предотвратяване на насилието над жени. „Европейската народна партия е партията, която винаги е отстоявала да се спазва принципа на пропорционалността, тоест въпросите за семейното право, брака, съжителствата и така нататък да се решават от държавите-членки и ние винаги сме защитавали този принцип“, каза евродепутатът.   Радев съобщи, че съвсем наскоро в Комисията за правни въпроси се разисквало задаването на устен въпрос по регламента Брюксел 2А. „Това е регламент, който касае брака, касае родителската отговорност, семейните отношения. Именно ние не позволихме съвместните съжителства, които обикновено са еднополовите съжителства, да влязат в обхвата на този регламент“, каза той. Но Партията на европейските социалисти вкарала този дебат отново на дневен ред. „ПЕС гласува устен въпрос, който да се разгледа в пленарна зала, за въвеждане в обхвата на този регламент именно съвместните съжителства, което ние смятаме, че е недопустимо“, обясни Емил Радев.   „В самото правителство имаше 8 души, които гласуваха против. Нямаше никаква предварителна подготовка по един въпрос, който е ясно, че възбужда въпроси, страхове и изисква най-внимателна преценка“, мотивира се Пирински.   Той обясни колко по-предпазливо е действала Гърция: „На 27 март предстои ратифициране на Истанбулската конвенция от гръцкия парламент след 2-годишен период на внимателна преценка на законодателството, на изясняване на въпросите около нея. Очаква се всички гръцки политически партии да гласуват „за“, с изключение на крайнодясната партия“. Според Пирински не трябва да се допуска това истеризиране на самите проблеми. „Ратификацията съвсем не означава някакво механично приложение, страната продължава да бъде съотговорна за начина, по който се прилагат едни или други текстове“, каза той.", "date": "2018.03.18", "title": "Емил Радев: Никой от Европейската комисия не ни притиска за въвеждането на Истанбулската конвенция"}
{"url": "http://epicenter.bg/article/Stefan-Tafrov--V-Rusiya-dnes-ima-izbor-bez-izbor/149650/2/0", "text": "Руснаците ще преизберат Владимир Путин за президент, „защото няма алтернатива и защото вече десетилетия наред в Русия няма истинска демокрация, това е избор без избор“. Политолозите имат различни термини, един от тях е електорален авторитаризъм. Това коментира бившият дипломат Стефан Тафров в предаването „Тази неделя“ по bTV.   Във вота няма интрига, „самият Путин почти не направи кампания, тъй като нямаше нужда от това – той контролира всичко, не позволи на най-сериозния си противник – Алексей Навални, да се яви на изборите. Тъжно е, защото руският народ, както всички народи, заслужава истинска демокрация, но изглежда, че това е изборът на голяма част от руснаците“, каза гостът.   Любомир Коларов, председател на най-старото дружество за приятелство с Русия и дългогодишен кореспондент на БНТ в Москва, пък контрира: „На тези, които ги е много яд, че след Горбачов и Елцин не можа да се разпадне Съветският съюз и след това – Русия, не можаха да я ограбят, не можаха да я разпарцалират, както искат, разбира се, много им е тъжно от това, че тя отново се възражда тази държава и заема своето достойно място в света. Аз разбирам тъгата и мъката на някои хора, но, уви, с нищо не мога да им помогна. Русия през последните години действително направи много сериозни крачки напред, което много притесни онези, които си бяха помислили, че са станали властелини на света“.   Числата не показват възраждане, възрази Тафров. Според статистиката на Световната банка Русия е на 12-о място в света по БВП. По брутен продукт на глава от населението заема между 55-о и 60-о място, въпреки всички усилия на Путин, продължава да няма пътища, истински болници в голяма част от страната, бедността нараства, особено през последните две години. Така че няма с какво да се похвали Путин. „Конфликтът между телевизора, където Путин се хвали със своите външнополитически успехи, и хладилника в Русия се засилва“, каза Тафров.   „Малко странно ми звучи този плач, че, видите ли, горките руснаци тънат в нищета, а в същото време създават такива колосални творения и в икономиката, и в културата, и в изкуството и т.н.“, каза Коларов. По думите му Путин си е завоювал доверието.   В отговор на въпрос Тафров посочи, че не би трябвало Путин да дойде на посещение у нас „след такъв сериозен дипломатически инцидент между България и Русия, след това абсолютно недопустимо поведение на висш представител на Русия като руския патриарх. Не е редно Путин да идва, преди руската страна да се извини за арогантното поведение на патриарха“.   Според Коларов обаче „арогантно поведение“ са много силни думи. Той самият не забелязал такова. „'Айде, дето се казва, да бъдем по-внимателни в изказа си“, призова той. Тафров коментира и изострените отношения между Лондон и Москва след нападението срещу бившия шпионин Сергей Скрипал и дъщеря му. „Това е един от най-острите инциденти в двустранните отношения, който обаче все повече се превръща не само в проблем на двустранните отношения между Великобритания и Русия, а и между Запада и Русия (...) Това, което се случва, е много сериозно, говори се за държавен тероризъм от британска страна, тъй като употребата на този нервнопаралитичен газ е извършена на британска територия засяга и британски граждани“, каза гостът.   Нашият външен министър Екатерина Захариева вече зае позиция в подкрепа на Лондон в „Туитър“, надявам се, че нашето външно министерство ще излезе и със съответната декларация, добави той.   Отговорът на Русия на изгонването на 23 нейни дипломати от Великобритания не е съвсем реципрочен, защото „за моят голяма изненада, и това е достойно за съжаление, Москва затваря и Британския съвет в Русия, което е неразбираемо, тъй като тези държавни структури осигуряват културно сътрудничество и дори в най-лошите моменти на Студената война имаше подобни структури“.   По думите на госта британското правителство не е взело най-острите мерки срещу Русия, както се очакваше. „Има много гласове, особено сред лейбъристите и либералите, богатите руснаци да трябва да доказват произхода на парите си, защото, знаете, Лондон се води като Лондонград – там има огромен брой богати руснаци, които буквално перат пари. И това е много деликатният момент, тъй като тези хора са много богати, те са собственици на футболни клубове и т. н. и буквално успяват да корумпират отделни хора и структури във Великобритания, изобщо на Запад“.  ", "date": "2018.03.18", "title": "Стефан Тафров: В Русия днес има избор без избор"}
{"url": "http://epicenter.bg/article/Zhelyo-Boychev--Borisov-da-ne-byaga-ot-otgovornost-za-ChEZ---zaradi-nego-sazdavame-vremenna-komisiya/149655/2/48", "text": "„         „Бихме признали успехи в международен план, стига да ги има. Това, че се провежда по-засилена международна дейност, в следствие на председателството, е нормално. Но да видим какъв е резултатът за всеки български гражданин“, коментира Бойчев. По неговите думи БСП ще подкрепи присъединяването на България към Шенген, влизането в чакалнята на Еврозоната, както и въпроса- как ще защитим и реализираме големите инфраструктурни проекти в енергетиката. „Но корупцията, недоверието към нашите органи за сигурност- са основна пречка. Трябва да се направи решителна крачка там“, заключи Жельо Бойчев.", "date": "2018.03.18", "title": "Жельо Бойчев: Борисов да не бяга от отговорност за ЧЕЗ – заради него създаваме временна комисия"}
{"url": "http://epicenter.bg/article/Ekipi-na-Stolichna-obshtina-sa-reagirali-na-pochti-50-signala-zaradi-silniya-vyatar/149634/3/0", "text": "Екипите на Столична община са реагирали на близо 50 сигнала за паднали клони и дървета, както и паднали ламарини и билборди. На тел. 112 са получени близо 100 сигнала от вчера следобед до тази сутрин, съобщиха от пресцентъра на общината.   Аварийната помощ и пожарната са работили през цялата нощ и дейността по почистване и обезопасяване продължава.   Градският транспорт се движи навсякъде, с изключение на временно скъсения маршрут на трамваите 20 и 23. Те се движат до спирка „Гео Милев”, а в участъка от „Гео Милев” до Гара Искър и кв. „Дружба 2” са осигурени автобуси за обслужване на пътниците. Аварийните екипи са на място и отстраняват падналодърво контактната мрежа на ул. „Искърско шосе”.   Прогнозата за днес е отново за силен вятър, като се очакват и валежи от дъжд, както и гръмотевици. От Столична община призовават гражданите да бъдат внимателни ако трябва да излизат навън.", "date": "2018.03.18", "title": "Екипи на Столична община са реагирали на почти 50 сигнала заради силния вятър"}
{"url": "http://epicenter.bg/article/Pravitelstvoto-slaga-kray-na-yazovirite--ostaveni-na-proizvola-na-sadbata/149648/4/0", "text": "  До дни ще бъде изготвен законопроект за промени в няколко закона и в Закона за водите, които да позволят държавата да поеме грижата над язовирите, които общините не са в състояние да стопанисват, това каза миналата седмица министър Емил Караниколов след проведено извънредно заседание на правителството.   „Основният проблем е липсата на средства, най-често в общините. Към момента ние съставяме актове за установяване на административни нарушения, издаваме наказателни постановления, но това не решава проблема с осигуряване на финансирането“, каза Емил Караниколов пред БНР и съобщи, че в понеделник ще бъде последната среща на всички заинтересовани страни и ведомства при вицепремиера Валери Симеонов.   „Ще има конкретно уточняване на текстовете. Към момента това, което имаме в пълна яснота е следното – първо ще се направи категоризация на всички язовири – кои са големи, кои са малки. Второ – готова е категоризацията на това кои са опасните язовири, по ниво на опасност. Ще се задължат всички собственици и операторите на язовири да имат аварийни планове при бедствия. Оттук вече говорим за държавното предприятие, където ще бъде прехвърлена собствеността на абсолютно всички язовири – предимно общински, за които общините нямат средства и възможност да ги поддържат“.   Министър Караниколов каза още, че финансирането на това държавно предприятие ще става през държавния бюджет. В момента се обсъжда и възможността за създаване на специален фонд, който да генерира средства от стопанската дейност на тези язовири, ако те имат такава. „В закона предвиждаме и един анализ, който ще бъде направен за необходимостта дали всички язовири трябва да съществуват. Най-важното е да успокоим гражданите, че ще има единно звено, което ще отговаря пред всички за управлението на тези язовири, а не да се прехвърля отговорност“, каза още той.   Министърът на икономиката коментира още и сделката ЧЕЗ. Според него независимо кой е собственикът на ЧЕЗ, регулаторните органи работят и собствеността няма да повлияе на сметките на потребителите. Той подчерта, че евентуално влизане на държавата в сделката за ЧЕЗ няма да повлияе на цената на електроенергията за хората. Участието на държавата в сделката може да гарантира само, че няма да се разпродават стратегически активи, посочи Караниколов.   „Искам да ви уверя, че в момента е ангажирана и законодателната и изпълнителната власт пред цялото общество, че тази сделка ще е публична и прозрачна. Не трябва нищо друго да се гарантира. Цената на услугата, която предоставят, се контролира от КЕВР – това си е така и ще остане така“, допълни той.", "date": "2018.03.18", "title": "Правителството слага край на язовирите, оставени на произвола на съдбата"}
{"url": "http://epicenter.bg/article/Stopanite-na-Kremal--Eltsin--Putin--Medvedev/149638/11/33", "text": "На 18 март руснаците за седми път избират държавен глава. След разпадането на Съветския съюз в края на 1991 г. Русия има трима президенти. Това са Борис Елцин, Владимир Путин и Дмитрий Медведев.      Той е първият демократично избран държавен глава на Русия. В резултат на провелите се на 12 юни 1991 г. избори Елцин е избран за президент на Руската съветска федеративна социалистическа република, която по онова време е една от 15 съюзни републики в СССР. За него гласуват 57% от избирателите, побеждава петима кандидати. Два месеца по-късно е изправен пред първото си голямо изпитание – опитът за преврат срещу Михаил Горбачов. Елцин печели доверието на гражданите заради смелите си действия по време на августовските събития на 1991 г., където той е заедно с тях на барикадите по улиците на Москва, коментира БГНЕС. След оттеглянето на Михаил Горбачов и разпадането на Съюза през декември същата година, Елцин запазва поста си вече като държавен глава на Руската федерация.   По време на неговото управление започват икономическите реформи в Русия, трансформиращи страната от планова социалистическа икономика в пазарна. Прилага се шоковата терапия, либерализират се цените и се извършва приватизация. В резултат на тази политика благата в Русия се концентрират в малка група от облагодетелствани, наричана олигарси. Мнозинството от руски граждани обаче е губещо и е обречено на бедност, сочи анализът на агенцията.   Елцин е преизбран за президент през 1996 г., побеждавайки лидера на КПРФ Генадий Зюганов. През втория си мандат той е загубил своята сила и страда от различни болести, в държавата процъфтява корупцията и организираната престъпност. Икономическата ситуация в Русия продължава да се влошава, стига се до обявяване на дефолт през август 1998 г. Елцин се оттегля изненадващо от своя пост на 31 декември 1999 г. в полза на министър-председателя Владимир Путин.   Елцин има добри отношение с първия демократично избран президент на България Желю Желев, който му оказва силна морална подкрепа през август 1991 г. На следващата година по време на визитата си в България Желев убеждава Елцин да признае независимостта на Република Македония под нейното конституционно име, което е голям успех на българската дипломация.     Владимир Путин е вторият президент на Русия и вторият най-дълго управлявал руски държавник за последните 100 години след Октомврийската революция /1917 г./. От 2000 до 2008 г. той има два последователни четиригодишни мандата. Първите му години в Кремъл съвпадат с благоприятната икономическа конюнктура и високите цени на суровините, на първо място петрол и природен газ. Това му позволява да води успешна икономическа политика, да плати дълговете на страната и да натрупа един от най-големите златно-валутни резерви в Европа.   Въпреки икономическия подем и стабилизацията на Русия Путин е обвиняван в авторитаризъм и отстъпление от принципите на демократичната държава, в налагането на цензура и ограничаването на свободата на словото, в изграждането на система, която ще получи названието „суверенна демокрация“.   По времето на Путин българо-руските отношения ще се активизират след десетилетието на застой през 90-те години. Русия ще предложи на България да участва в три големи енергийни проекта – газопровода „Южен поток“, петролопровода Бургас-Александруполис и АЕЦ „Белене“. Договорите за тях се подписват по време на визитата на Путин през януари 2008 г. в София. На нея той за пръв път ще представи в чужбина и своя наследник Дмитрий Медведев.     Той единственият президент на Русия, който не се кандидатира за втори мандат. Медведев влиза в Кремъл в изключително благоприятна обстановка, макар че над страната се появяват вече първите сенки заради избухналата световна икономическа криза през 2008 г. и усложняването на международната обстановка. Путин се спира на Медведев за наследник не на последно място и заради неговите либерални възгледи, като знак на реверанс към Запада.   Още в първите месеци на мандата на новоизбрания държавен глава отношенията на Руския със Запада са поставени на изпитание. През август 2008 г. избухва краткотрайна война между Русия и Грузия за Абхазия и Южна Осетия. В резултат на нея Москва успява да откъсне тези два анклава, но по време на конфликта с ясно око се виждат големите проблеми на руската армия. Русия е подтикната да проведе военни реформи свързани с имената на министрите Анатолий Сердюков и Сергей Шойгу, които дават резултат по време на следващия сблъсък с Украйна през 2014 г. Конфликтът с Грузия хвърля съмнения, доколко Медведев е самостоятелен играч, защото инициативата е в ръцете на Владимир Путин, който е премиер, припомня агенцията.   Най-големият успех на Медведев е рестартирането на отношенията със САЩ, където на власт е избран нов президент – Барак Обама. Двамата подписват Договора за СНВ-3, който съкращава допълнително ядрените арсенали на двете суперсили. Споразумението става възможно и заради отказа на новата американска администрация да размести елементи на ПРО на територията на Полша и Чехия.   Във вътрешен план Медведев става инициатор на изграждането на голям технологичен парк в Сколково, който трябва да приюти руските високотехнологични компании. За пример е взета Силициевата долина в Калифорния, която Медведев посещава по време на една от визитите си в САЩ.   В отношенията с България продължават преговорите по трите големи енергийни проекти с новото правителство на премиера Бойко Борисов. През ноември 2010 г. страната ни е посетена от премиера Путин. Като по време на визитата Русия изразява готовност да даде твърде цена на АЕЦ „Белене“ и да намери чуждестранни инвеститори. В крайна сметка постепенно един по един пропадат трите българо-руски проекта. Първи е спрян петролопроводът Бургас-Александруполис, а през пролетта на 2012 г. и АЕЦ „Белене“, за който руската страна завежда дело срещу НЕК и го печели през 2016 г., осъждайки ни да платим около 600 милиона евро.   През втората половина на 2011 г. става ясно, че Путин ще се завърне в Кремъл. Това предизвиква острото недоволство на Запада, който предпочита да разговаря със смятания за либерален Медведев, вместо с твърдия Путин, пише БГНЕС. В Москва също има няколко граждански протеста, но те по никакъв начин не могат да попречат на завръщането на Путин, който е преизбран с внушителните 63% през пролетта на 2012 г.     Третият мандат на Путин, който вече е шестгодишен, е белязан от присъединяването на Крим през март 2014 г. и участието на Русия в конфликта в Източна Украйна, налагането на западни санкции и ответните руски контрасанкции, политическата изолация на Русия от Европейския съюз и Северна Америка, руската намеса във войната в Сирия, продължителната рецесия и спада на цените на петрола.   Присъединяването на Крим е кулминацията в управлението на Владимир Путин. Неговият рейтинг достига рекордните над 80% одобрение. В същото време това е началото на силно противопоставяне със Запада, което не е завършило. Страната плаща висока цена – девалвация на рублата, понижаване на жизнения стандарт на обикновения руснак, налагането на санкции, което силно засяга самочувствието на Русия, претендираща за ролята на една от водещите световни сили наред със САЩ и Китай, коментира агенцията.   И макар руската икономика да е 11-та по големина в света и да се завръща към траекторията на растежа през 2017 г. благодарение на стабилните цени на петрола, Москва е изправена пред сериозни проблеми свързани с модернизацията. На първо място това е въпросът за намаляването на ролята на държавата в икономиката, която непрестанно нараства през последните 18 години, през които Путин доминира властта в Русия.  ", "date": "2018.03.18", "title": "Стопаните на Кремъл: Елцин, Путин, Медведев"}
{"url": "http://epicenter.bg/article/Fond--Ruskiy-mir----Na-Shipka-e-nespokoyno/149642/11/33", "text": "В началото на март в България тържествено се отбелязаха 140-години от освобождението от Османско робство. На честванията пристигна делегация от Русия начело с патриарх Кирил. Събитието, обаче, беше помрачено от действията на руската страна, след което патриархът на среща с президента Румен Радев дори говори за своето разочарование от опитите неправилно да се интерпретира съвременната история. Гръмките заявления, последвали тази история, продължават в България, пише в материал Фонд „Руский мир“, цитиран от „Фокус“. На сайта е записано, че фондът е създаден в изпълнение на указ на Путин от юни 2007 г. като основна негова цел е записана популяризиране на руския език.   Ето какво пише още в материала: \"Напомняме в какво се крие същността на делата. Годината от подписването на Сан Стефанския мирен договор, увенчал Руско-Турската война от 1877-1878 г., в резултат на който България получи независимост получава независимост, отбелязвана всяка страна като национален празник. По наложила се традиция в този ден се провеждат тържества, на които се изброяват народите, внесли своя принос за освобождението на България. Незнайно защо в деня на 140-годишнината от освобождението на страната от Османско робство в началото на списъка, изчетен на парада на паметника на Цар Освободител, се оказаха поляци, финландци и литовци. По-късно на срещата с президента Радев патриарх Кирил заяви, че е разочарован от премълчаната роля на Русия за освобождението на България от Османско робство. „България бе освободена от Русия. Не от Полша, не от Литва, не от други страна, а от Русия. Откровено ще кажа, че ми е трудно да слушам позоваване на участието да други страни. Нито полският сейм, нито литовският сейм не вземали решение за началото на войната с Османска Турция“, заяви патриархът. Разбираемо е, че в деня на празника, който се смята за важен и в Русия, да се говори за подобни неща съвсем не се иска. Въпреки това патриарх Кирил е принуден да направи това. Президентът на България Румен Радев, който изобщо е известен с доброто си отношение към Русия и нееднократно е призовавал към сътрудничество с нея, е принуден да се оправдава. „В никакъв случай не недооценяваме приноса на руската армия в освобождението на България. Но руската армия е многонационални и ние почитаме паметта на всяка нация“, отговори той на патриарха. „Ние уважаваме своята история. В нея е написано, че това е Руско-турска освободителна война. А не полско-турска или каквато и да е друга“, допълни той. Впрочем, друга е важното: много обикновени българи както и преди се отнасят добре към руснаците и към Русия. Ненапразно тук са уседнали и комфортно се чувстват множество наши съотечественици, които също участваха в тържествата по случай освобождението на страната. В много училища и университети се изучава руски език, провеждат се излъчвания на руско кино, концерти имат артисти от Русия. България е страна със силни русофилски традиции. Ежегодно тук се провеждат събирания на десетки хиляди русофили. За това напомни и самият патриарх Кирил, който обикновените жители по време на обиколката му в страната приветстваха с руски знамена. Преди занимаването си той призова българските политици да се вслушват в народа, който храни дълбока признателност на руския народ за освобождението на страната. „Бих ви посъветвал да отчитате настроенията на народа , докато изграждате отношенията с външния свят. Бих помолил в своята политическа дейност да помните историята. И каквато и да е политическата конюнктура, не забравяйте за Шипка“, заяви водачът на Руската православна църква. Думите за неприятния инцидент можеха да се забравят, но като че ли в самата България искат да раздухат този скандал. Дни след това вицепремиерът Валерий Симеонов, говорейки за съвършено странични работи, изведнъж си спомни за посещението на патриарх Кирил, при това го направи с преднамерено пренебрежителен тон. Той свърза сумите, казани от патриарха, който Симеонов нарече със светското му име, с агресивната риторика на президента на Турция Реджеп Тайип Ердоган.   „Интересно е друго, свързано с неотдавнашното му заявление с поведението на патриарх Кирил, който се води аналогично. В смисъл Владимир Гундяев, използвайки ролята на си на патриарх на Русия. В неговата реч също прозвучаха агресивни заявления и претенции към българската държава. Не се заемам да тълкувам целите и поведението на Ердоган, но смятам, че между тези две събития има връзка и че срещу България като държава, която не влиза в орбитата на тези две големи страни – Русия и Турция се води определен политически натиск“, обясни Симеонов думите си. Вицепремиерът разви своята мисъл, заявявайки, че България все още не се чувства самостоятелна. „Нямаме самочувствието, което трябва а имаме, давайки живота на стотици хиляди достойни българи, отстояващи на фронтовете на балканския полуостров териториалната цялост и обединението на България. Които разгромяват турската войска и руската армия. Изгонвайки ги от традиционно нашите български земи“, заяви българският политик. „Но за жалост за 45 години социализъм традиционните български ценности са изменени, цялата ценностна система. Това блуждаене за последните 20-30 години не може да се остави отпечатък върху общественото самочувствие, върху общественото самосъзнание“.  По-нататък той обвини патриарха, че е „изкопал костите на другите нации, дали своя живот на територията на България. Изкопал ги е, за да остави само руските. Макар и ако се влезе в историческата действителност, във фактологията, ще се окаже съвсем друго. Но няма да продължавам повече, за да не ме обвинят, че съм русофоб“. Разбира се, вицепремиерът Симеонов, освен това, че е посредствен оратор, не е първият политик, който пропуска добрата възможност да се запази мълчание. И все пак, това не е само лично мнение на отделен, макар и високопоставен политик. Очевидно това е мнението на значителна част от българската политика, която е ориентирана към Европейския съюз. Още на следващия ден министърът на външните работи на България Екатерина Захариев направи следното изявление: „Тъй както сме благодарни на Русия, така трябва да сме благодарни и други народи, които са участвали в освобождението.“ \"И ние сме дали немалко на Русия, дали сме азбуката и не изискваме ежедневни благодарности за това“, добави тя.   Цялата тази история напомня на друга. Помните ли? През 2015 г. външният министър на Полша Гжегож Схетина са освобождението на Освиенцим благодари… на украинските войници. На това основание, че концлагерът е освободен от войските на Първи украински фронт, значи и войниците са били украинци. Тогава, впрочем, поляците направиха всичко, за да накарат президента на Русия Владимир Путин да се откаже от участие на паметните тържества. Прав е главата на синодалния отдел за външни църковни връзки на РПЦ митрополит Иларион Волоколамски, че всички страни от бившия Варшавски блок са склонни към преразглеждане на историята и се стремят да намалят ролята, която Русия изиграва в най-важните европейски събития. Този процес тече и в България, макар и местните политици все още не искат да ги смятат за русофоби.   Засега в България паметниците на руските войници и генерали стоят, сложно се забравя за това кой именно пролива кръвта си за освобождението на страната от османско владичество. За това напомня и установения на един от централните площади на София паметник на Царя Освободител Александър Втори. Който, разбира се е и цар на поляците, велик княз на финландците, но все пак най-много е известен просто като руски цар.\", пише в материал Фонд „Руский мир“.", "date": "2018.03.18", "title": "Фонд „Руский мир“ : На Шипка е неспокойно"}
{"url": "http://epicenter.bg/article/Nad-500-000-dushi-se-grizhat-za-bezopasnostta-po-na-prezidentskite-izbori-v-Rusiya--/149636/7/97", "text": "  За осигуряване на безопасността са мобилизирани силите и средствата на Единната държавна система за предупреждения и ликвидация на извънредните ситуации. Сигурността е поверена на над 532 000 души и 110 000 единици техника. В това число влизат сътрудници на министерството на извънредните ситуации и на правоохранителните органи, както и на други служби.   Сътрудници на полицията и на руската гвардия също се грижат за сигурността в хилядите избирателни участъци. Там дежурят и пожарникари и спасителни екипи. В Русия днес се произвеждат президентски избори, които несъмнено ще бъдат спечелени от президента Владимир Путин и ще му осигурят още един шестгодишен мандат, отбелязват анализатори.   От полуостров Камчатка на изток до анклава Калининград на запад 107 милиона избиратели в огромната страна, чиято територия се простира в 11 часови пояса, са призовани да 8 ч. местно време.   Първите избирателни секции в най-източните райони отвориха врати още в 20 ч. по Гринуич (22 ч. българско време) в събота, а последните ще затворят в 18 ч. по Гринуич в неделя (20 ч. българско време).   Всъщност първите бюлетини бяха пуснати още преди дни в някои труднодостъпни арктически райони. Изборите не крият особена интрига. Последното проучване на института ВЦИОМ показва, че Путин ще получи 69 процента от гласовете.   Втори е кандидатът на комунистическата партия Павел Грудинин, когото се очаква да подкрепят 7-8 процента, а трети е ултранационалистът Владимир Жириновски с 5-6 процента. Останалите петима претенденти имат незначителна подкрепа. Големият отсъстващ от президентските избори е опозиционерът Алексей Навални, на когото бе забранено да се кандидатира заради присъда, която той отхвърля като изфабрикувана и политическа.   Най-малко 40 000 камери за видеонаблюдение ще бъдат монтирани в избирателните секции, за да бъдат предотвратени измами. Над 1500 чуждестранни наблюдатели са акредитирани освен хилядите руски наблюдатели. Голямата неизвестна на тези избори ще е избирателната активност.   Кремъл положи усилия тя да бъде колкото се може по-висока. Според Степан Гончаров от независимия социологически център \"Левада\" се очаква да гласуват \"между 57-58 и 67-68 процента\" от избирателите, т. е. колкото на предишните избори през 2012 г., докато институтът ВЦИОМ дава 63-67 процента. Путин, който е на 65 години и е прекарал 18 години начело на Русия, е най-дълго управлявалият руски или съветски лидер след Йосиф Сталин.   В интервю за американската телевизия Ен Би Си миналата седмица той каза, че не иска да променя конституцията, за да се окопае във властта. Това означава, че този четвърти мандат би трябвало да е последен за него и мнозина експерти смятат, че през следващите шест години руският президент ще определи и подготви своя приемник.", "date": "2018.03.18", "title": "Над 500 000 души се грижат за безопасността на президентските избори в Русия"}
{"url": "http://epicenter.bg/article/Mazhe-s-kachulki-izpotroshiha-avtobus-na-fen-klub-na--quot-Levski-quot-/149651/8/0", "text": "Автобусът на фен клуба на \"Левски\" в Панагюрище бе засечен от десетина леки автомобила в района на Вакарел на автомагистрала \"Тракия\" и изпотрошен с камъни, предава \"Фокус\".   Томи Наплатанов, който пътувал в автобуса, съобщава, че от автомобилите са излезли около 30-40 души, които са хвърляли камъни по автобуса и са изпочупили стъклата. Той допълва, че колите са били с хасковска и старозагорска регистрации, а излезлите от тях мъже са носели качулки.   Наплатанов обясни, че е подаден сигнал на телефон 112 и се очаква намесата на полицията по случая. Дербито между ЦСКА и \"Левски\" е от 13 ч. на Националния стадион \"Васил Левски\".", "date": "2018.03.18", "title": "Мъже с качулки изпотрошиха автобус на фен клуб на \"Левски\""}
{"url": "http://epicenter.bg/article/Obama-po-kasi-pantaloni-v-Dzhakart-i-stranstvaniyata-na--Payakat--po-sveta-/149572/10/0", "text": "В „Покана за пътуване” разказвам за една от най-награждаваните български пиеси – Паякът. Ще си речете, защо ни говорят за изкуство в предаване за пътешествия. Ами понеже постановката на Йордан Славейков и Димитър Касабов, които са и автори на текста, е една от най-пътуващите и колекционира ръкопляскания от Беларус до Маями. А те самите са малко чепати, доста своеобразни и изключително интелигентни.   „Паякът” беше показана на Бродуей на 17-тото издание на международния театрален фестивал New York International Fringe Festival. Тогава актьорите Пенко Господинов и Анастасия Лютова изиграха общо 5 представления със субтитри пред американската публика. Пиесата блестящи рецензии от американските критици.   Популярният нюйорски безплатен седмичник за култура и изкуство The Village Voice излъчи българската пиеса „Паякът” като най-добра сред 10 топ спектакъла и я посочи като причина номер едно да отидете на театър на най-големия мултиартистичен фестивал в Сверна Америка.   Играта на българските актьори Пенко Господинов и Анастасия Лютова беше аплодирана и от журналистът Scott Heller в неделното издание на New York Times, където в пространствена рецензия обсипа със суперлативи българската постановка.  Заглавието се играе вече 7 години на българската сцена, а през миналото лято имаше и представления с американски постановчик и актьори в рамките на големия театрален фестивал в Маями, Флорида – Summer Alternative Theatre festival.   Йордан Славейков и Димитър Касабов, автори  и режисьори на пиесата „Паякът”, но и на представленията „Домът на Бернарда Алба” и „Стъклената менажерия”, разкриват каква според тях е разликата между публиката в Беларус, Китай и САЩ. Димитър Касабов, който бе любимец на зрителите и финалист в „Сървайвър-Камбоджа” споделя какво е да бъдеш на безлюден остров сам срещу природата и света. Йордан Славейков пък където й да отиде си създава хабитат – хубаво кафе, добро място за закуска, добър джаз-клуб…   Набързо припомням сюжета за онези, които не са гледали пиесата им „Паякът” една от най-награждаваните в странство български пиеси.  Актьорите Пенко Господинов и Анастасия Лютова са брат и сестра сиамски близнаци, които празнуват рождения си ден, в нощта преди операцията по разделянето им. Докато за последен път се къпят заедно във ваната те се впускат в тъмните лабиринти на неизречени думи, забравени престъпления, неизживени любови и парадоксално различни желания за свобода… Следващото представление на „Паякът” можете да видите на 4 април в  театър „Сфумато”.   Авторите и режисьори Йордан Славейков и Димитър Касабов покрай разказа за пиесата си „Паякът” разкриват неусетно и доста от собствения си светоглед.   В традиционната рубрика „50 места от българската история отвъд България”  Светослав Марков ни повежда към Осоговския манастир.   Както казват в спортните предавания, „белият керван” мина и през България. Този път под формата на медийни скиори чрез Световното първенство за журналисти. Съдейки по факта, че имаме един златен и два сребърни медала, на пистите сме се представили добре.   Справихме ли се, обаче, с рекламата на  българските красоти и планини разказва Милена Димитрова. Тя определено  има база за сравнение – от средата на 80-те години на миналия век неизменно е част от споменатия вече „бял керван”. Тя ни пуска по пистите на Пампорово с журналисти от 30 държави и ни помага да видим страната си през техните очи.   В петминутката на тропиците -  шанс да видите Обама по къси панталонки.   Защо ни в клин, ни в ръкав се завтекох към Индонезия. Ами понеже Джакарта е пъстра като мечта. И голяма колкото нея. Столицата на островната държава се е ширнала върху 650 кв. км и в нея по официални данни живеят около 13 милиона. Колко са онези без постоянен адрес, пристигнали да търсят препитание от провинцията – никой не знае.   Да прекосиш Джакарта от единия до другия край отнема часове, дори и с бързите автобусни линии, които се движат по специално трасе, отделено с 40-сантиметров банкет. Спирките са къщички с тераски на 1,5 метра над земята, от които се влиза направо в рейса. Така дори и най-невъзпитаните водачи не могат да пречат на автобусите. За да се справят с трафика в Джакарта са измислили забраната шофьорът да пътува в колата си сам -  и  до съседния супермаркет да отиваш, трябва да намериш още поне трима души в същата посока.   Напук на представите за задъхан мегаполис столицата на Индонезия плува в зеленина. Нормално! Тук температурата през цялата година надвишава 30 градуса, а валежите карат всяко боднато в земята клонче да върже. И все пак Джакарта не е само лепкав трафик, небостъргачи, колониални къщи и музеи. Там има и… паметник на Барак Обама.   Малцина са запомнили от биографията на американския президент, че две години е учил в ислямско училище. Той е живял в Джакарта с втория си баща, индонезиеца Лоло Саторо, а майка му е преподавала в протестантското школо, където по-късно се мести и бъдещият държавен глава.   За да почетат индонезийското детство на Обама, местните власти му издигат... статуя - момченце по къси гащи, на чиято ръка пърха пеперуда, и я поставят в централен градски парк. Във Фейсбук обаче се надига яростна протестна вълна. Аргументът е, че Барак не е направил нищо съществено за Индонезия. Кметството капитулира и поставя статуята (в естествен за 10-годишно момче ръст) пред бившето му училище в скъпия квартал Ментенг.   Като обстановка мястото не крещи с въпиещ лукс, но предизвиква спонтанния въпрос: „Защо и у нас няма такива училища?” Атмосферата е ласкава и по-скоро домашна. Бълбукат поточета, по стените се стелят увивни растения и дори джамията прилича повече на балконче от приказка. В двора децата само по искрящо бели чорапи упражняват традиционен танц с чинии, а вторият чин вляво, на който е седял Обама, и до днес си е същият.  ", "date": "2018.03.18", "title": "Обама по къси панталони в Джакарт и  странстванията на „Паякът” по света "}
{"url": "http://epicenter.bg/article/Prints-Hari-nyama-da-podpisva-brachen-dogovor-s-Megan-Markal/149654/10/0", "text": "Внукът на британската кралица принц Хари се е отказал да подписва брачен договор с американската актриса Меган Маркъл преди сватбата им, съобщава вестник \"Дейли мейл\".   Според таблоида на Хари никога не му била хрумвала мисълта за някакво предбрачно споразумение, тъй като бил напълно уверен, че бракът му с Маркъл ще бъде траен и стабилен. Съобщава се, че кралският двор бил оказал известен натиск върху принца, така че той да защити интересите си при евентуален развод.   Състоянието на внука на кралица Елизабет Втора е оценено на около 30 милиона британски лири. Но принц Хари вярвал в бъдещата си съпруга и не желаел да й поставя никакви условия преди брака им, насрочен за месец май.", "date": "2018.03.18", "title": "Принц Хари няма да подписва брачен договор с Меган Маркъл"}
{"url": "http://epicenter.bg/article/Merlin-Arno-predstavi--quot-Evolyutsiya-quot--ot-fantaziya--pera-i-tants-/149672/10/0", "text": "Музиката, модата и живописта си поделиха пространството на сцената на зала „България“, където бе представен иновативният музикален пърформанс „Еволюция“.   Вниманието на публиката бе завладяно от музиката на Кварто Квартет, екстравагантните тоалети на носителката на „Златна игла“ 2017 в категория „Модна иновация“ Мерлин Арно, огромното арт пано на художника авангардист Иван Яхнаджиев и пленителните балерини на Vaya Dance Studio.   За проекта дизайнерката Мерлин Арно споделя: „Хрумването се роди след участието ми в събитие в зала „България“ преди две години, на изява на Кварто Квартет, където бях бодиарт модел на Иван Яхнаджиев. Тогава хората приеха много добре идеята за едно по-различно музикално представяне и реших да създам иновативен музикален проект, който да включва уникалните дрехи, които правя. В музикално отношение темата разви Иван Пенчев, който даде и името на проекта „Еволюция“, защото музикално преминаваме през вековете, като стигаме до съвремието.   В забързания свят, в който живеем, е хубаво да отделяме повече време да се разхождаме из природата, да се любуваме на красотата на различните видове животни и растения. С ревютата си се опитвам да донеса именно тази красота на хората – да обърнем поглед към заобикалящия ни свят.   Ще се радвам да съм вдъхновение за младите момичета, и чрез дизайнерските си облекла бих искала да ги мотивирам да бъдат различни и да се гордеят от факта, че за да облекат тези великолепни дрехи, не е пострадало нито едно живо същество. Горда съм, че спомагам за създаването на хранилки и поилки за диви животни.   Дрехите, които сътворявам карат моделите, които ги носят да почустват усещането какво е да си птица, да се чувстват волни и недостижими, и по този начин да се изгради самосъзнание за опазване на природата около нас, и в публиката, която ги наблюдава. Мисля, че когато изкуството се обедини за защита на животните, всички ние заедно предаваме еко послание към света – да бъдем толерантни към всяко живо същество, като ценим красотата му и правото му на свобода.“   Перата, които използва за направата на впечатляващите си тоалети са от черен и сив щраус, черна американска пуйка и син паун. Основното е, че при създаването на тези развихрящи въображението облекла няма пострадала нито една птица. Перата са събирани в линеещия период на птиците. Моделите измисля сама, като ползва шивачи за направата им. От самата идея до реализирането ѝ е непрестанно до тях. При обработката перата се перат, гладят и дезинфекцират.   Музикалната атмосфера в залата изпълни пространството с премиерата на прочутата „Токата и фуга“ на Бах, за първи път в Квартоверсия за струнен квартет, огнената музика на Бокерини, позната ни от филма „Господар и командир“ и прочутият му китарен квинтет Фанданго, музиката от танца на Кармен от Бизе и завършвайки с китарно-испанска тема с Астурия на Албениц, отново в специален Кварто аранжимент, прехвърляйки ни с един „полет“ до Виена с Моцарт.   През цялото време на сцената Иван Яхнаджиев създаваше забележителна арт инсталация от бои и пера. Ексцентричната творба на виртуоза с четка е с внушителните размери два на два метра и освен с пълна гама бои, е инкрустирана с над 900 пера, в най-пъстроцветни палитри. Върху нейното създаване е работено два месеца, като впечатляващото ѝ довършване художникът авангардист направи пред очите на публиката.   „След като композирах в една абстрактна позиция перата, се сетих, че трябва да добавя и копчета, защото става дума за дрехи. Добавих пера, копчета и бои, и се получи една чудесна комбинация, с която изненадах публиката, и дори самите организатори.“ – сподели Яхнаджиев.   Балерините от Vaya Dance Studio бяха облечени в дизайнерските рокли на Мерлин Арно, а техният специален артистичен грим бе подготвен от Марина Младенова – носителка на „Златна игла“ 2018 за „Най-добър моден гримьор“. За ослепителните им прически се погрижи Надежда Радева от салон за красота „Бюти клуб“.   Сред многото гости на събитието бе посланикът на Аржентина Алфредо Алберто Мануел Труеба,  представители от посолствата на Корея, и Италия, от Министерството на вътрешните работи,  олимпийската и световна шампионка по гребане Здравка Йорданова, наградена с Орден „Стара планина“ I степен, председателят на Софийска търговско-промишлена камара Георги Чернев, актрисата Нели Топалова, пиар експертът Соня Момчилова, журналистката и писател Магдалена Гигова, литературният критик и инициатор на Националният литературен маратон „Яна Язова – енигма, фатализъм, реалност“ Юлий Йорданов, доц. Александър Христов от „Paragraph 42“, литературният критик и създател на Sofia Ars Net – Анжела Димчева, поетесата и член на управителния съвет на Съюза на свободните писатели в България - Ирина Александрова.   На спектакъла ръкопляскаха също така дамата с голямо сърце и основател на наградите „Респект“ – Нина Норд, драматургът и експерт в Европейска програма за изкуство и култура – Мери Молевски, комуникаторът Биляна Димитрова, д-р Вяра Ганчева, писателят Любомир Милчев – Денди, чието ново произведение „Пурпурна книга на изчервяванията“, скоро ще излезе на бял свят с подкрепата на бизнесдамата и дизайнер Мерлин Арно и дреги.     „Изказваме сърдечни благодарности на нашите партньори Марина Младенова – носителка на „Златна игла“ 2018 за „Най-добър моден гримьор“ и Надежда Радева от салон за красота „Бюти клуб“, които придадоха артистичната и пленителна визия на очарователните балерини от Vaya  Dance  Studio.   Благодарим на проф. Любомир Стойков и екипа на „От игла до конец“ за подкрепата, която ни оказаха. Благодарим на всички медии, които ни подкрепиха и всички прекрасни хора, които бяха до нас. Благодарим на всички гости, които ни уважиха с присъствието си.   За всички нас този проект бе едно голямо предизвикателство, но благодарение на всички вас, ние заедно направихме още една крачка в артистичната Еволюция!“  ", "date": "2018.03.18", "title": "Мерлин Арно представи \"Еволюция\" от  фантазия, пера и танц "}
{"url": "http://epicenter.bg/article/TsSKA-Sofiya-pobedi-Levski-s-1-0/149659/8/0", "text": "\"ЦСКА-София\" победи \"Левски\" с 1:0 в дербито от последния 26-и кръг в редовния сезон на футболната Първа лига. Единственият гол бе записан на името на Фернандо Каранга, макар топката само да се отклони леко от крака на бразилеца при центриране на Тиаго Родригес от пряк свободен удар в 85-ата минута. Двубоят се игра на изключително тежък терен на Националния стадион \"Васил Левски\" в София, наводнен от почти непрестанен порой. Дъждът спря едва в средата на второто полувреме, но образувалите се огромни локви затрудняваха играчите до самия край на срещата. С успеха \"ЦСКА-София\" излезе временно начело в класирането, с равни точки с \"Лудогорец\", но с предимство в директните мачове с разградчани. По-късно днес шампионите гостуват на \"Етър\" и ще имат шанс да влязат в плейофите като лидери, стига да не загубят във Велико Търново.", "date": "2018.03.18", "title": "ЦСКА-София победи Левски с 1:0"}
{"url": "http://epicenter.bg/article/Putin-glasuva-i-obyavi--Dnes-za-men-e-obiknoven-raboten-den/149640/7/97", "text": "Президентът на Русия Владимир Путин гласува в Москва на изборите, съобщи РИА „Новости“.   Пред журналисти той заяви, че го устройва всеки резултат от изборите, който ще му позволи да продължи да управлява държавата като президент.   „Днес за мен е обикновен работен ден. Имам програма, срещи и разговори“, поясни президентът. Вече излязоха първите резултати от процента на гласувалите в Далечния Изток на Русия към 12 часа московско време.   Агенциите разпространиха новината, че няколко села в Чукотка и Якутия са регистрирали 100% участие на избирателите в гласуването. Иначе прогнозите на социолозите показват за този район на Русия около 67-70% избирателна активност.", "date": "2018.03.18", "title": "Путин гласува и обяви: Днес за мен е обикновен работен ден"}
{"url": "http://epicenter.bg/article/Boris-Dzhonsan-obyavi--Dnes-Rusiya-e-sama-i-izolirana/149643/7/50", "text": "Външният министър на Великобритания Борис Джонсън определя ответните мерки на Русия по случая \"Скрипал\" като „безполезни“, съобщава британския телевизионен канал Sky New Според него ответните мерки наказват само обикновените руснаци, като ще ги лиши от напълно „безвредния“ начин да научат английски език заради прекратяването на работата на Британския съвет. А затварянето на консулството в Санкт Петербург ще ги затрудни в изваждането на визи. Той обвини лидера на лейбъристите, че подпомага „руската пропагандна машина“. Според външния министър „Днес Русия е сама и изолирана“.  ", "date": "2018.03.18", "title": "Борис Джонсън: Днес Русия е сама и изолирана"}
{"url": "http://epicenter.bg/article/NATO-pompa-sili-zaradi--quot-ruskata-agresiya-quot-/149652/7/0", "text": "Русия е все по-агреснивна и НАТО трябва да подобри отбранителните си способности. Това коментира в интервю за немския вестник \"Велт ам зонтаг\" лидерът на Алианса Йенс Столтенберг. По думите му организацията трябва да има готовност да \"противодейства на все по-агресивните и непредсказуеми действия на Русия\".   Пред изданието Столтенберг казва, че Русия не трябва да бъде подценявана, а съюзниците трябва да бъдат защитени. Лидерът припомня последните събития - признанието на Москва за ядрените оръжия, кибер атаките, хибридната война и отравянето на двойния агент Сергей Скрипал.   На следващата среща на НАТО през юни той очаква от германския канцлер Ангела Меркел и останалите лидери да внесат промени в подхода си заради риска Русия \"поетапно да придаде повече тежест на ядрените си оръжия в доктрината си, в ученията и в новите си военни способности\". Ние трябва да сме нащрек и решителни, подчертава генералният секретар на Алианса.   Миналата седмица Столтенберг обвини Русия, че се опитва да дестабилизира Запада с новите ядрени оръжия, кибератака и прикрити действия, включително и с отравянето на Сергей Скрипал. Столтенберг подчертава, че Пактът не цели война, а единствено деескалация на напрежението.", "date": "2018.03.18", "title": "НАТО помпа сили заради \"руската агресия\""}
{"url": "http://epicenter.bg/article/Rusiya-preizbira-Vladimir-Putin-za-prezident/149656/7/97", "text": "  Първите секции в най-източните райони отвориха врати още в 20 ч. по Гринуич (22 ч. наше време) в събота, а последните ще затворят в 18 ч. по Гринуич в неделя (20 ч. наше време). До обяд в две села в Камчатка вече беше регистрирана стопроцентна избирателна активност, предаде ТАСС. Първите бюлетини всъщност бяха пуснати още преди дни в някои труднодостъпни арктически райони.     Само за една седмица във Федерацията бяха излъчени два биографични филма за него, в които той разказва как през 2002 г. е заповядал щурма на театъра на Дубровка, превзет от терористи, а след това е паднал на колене да се моли, как е наредил свалянето на пътнически самолет и опасно ли е да се спори с него.   Последното проучване на института ВЦИОМ показва, че Путин ще получи 69% от гласовете.  Трети ще се нареди ултранационалистът и най-колоритен кандидат Владимир Жириновски с 5 – 6%. След него ще остане телевизионната водеща, писателка и риалити звезда Ксения Собчак, дъщеря на първия кмет на Санкт Петербург. Останалите претенденти имат незначителна подкрепа.       Путин и основният му опонент Грудинин гласуваха рано. „Ще съм доволен от този брой гласове, който ще ми позволи да бъда президент. Сигурен съм, че предлагам правилната програма за развитието на страната“, каза Путин. Павел Грудинин обаче е оптимист.      ", "date": "2018.03.18", "title": "Русия преизбира Владимир Путин за президент"}
{"url": "http://epicenter.bg/article/Shef-na-germanskite-zheleznitsi-vzel-2-3-mln--evro-za-30-dni-rabota/149657/7/50", "text": "", "date": "2018.03.18", "title": "Шеф на германските железници взел 2,3 млн. евро за 30 дни работа"}
{"url": "http://epicenter.bg/article/Ruski-diplomat--Otrovata--Novichok--mozhe-da-e-doshla-ot-britanska-laboratoriya/149658/7/50", "text": "  В излъченото днес интервю Чижов допълва, че Русия не разполага със запаси от химически оръжия и не стои зад отравянето на Скрипал и дъщеря му Юлия.   На въпрос дали казва, че Портън Даун е отговорен, той отговаря с „Не зная”. Британското правителство окачестви твърдението на Чижов като „небивалица”. Руското посолство в Лондон съобщи, че британските власти са отказали да предоставят на руски представители достъп до Скрипал на основание, че той е техен гражданин, съобщи ТАСС.   По-рано руският посланик в Лондон каза, че британците не дават на посолството никаква информация за състоянието на Юлия Скрипал, която е руска гражданка.", "date": "2018.03.18", "title": "Руски дипломат: Отровата „Новичок“ може да е дошла от британска лаборатория"}
{"url": "http://epicenter.bg/article/Velikobritaniya-ne-dopusna-ruski-diplomati-do-Sergey-Skripal-i-dashterya-mu/149660/7/50", "text": "Великобритания отказа да осигури достъп на руски дипломати до бившия полковник от Главното разузнавателно управление Сергей Скрипал, който стана жертва на нападение с химическо вещество в началото на месеца в Солзбъри, предаде „Фокус“. От посолството на Русия в Лондон са заявили, че „са поискали консулски достъп до Сергей Скрипал и неговата дъщеря, но британската страна е отказала, тъй като разглежда двамата като свои граждани“. Според руския посланик в Лондон, отказа на Великобритания да даде информация за състоянието на Скрипал и неговата дъщеря Юлия, противоречи на Виенската конвенция, като дипломатът е подчертал, че Москва има право да получи данни за състоянието на бившия двоен агент, който все още е гражданин на Руската федерация.  Великобритания трябва да се насочи към богатство, свързано с Кремъл, в отговор на отравянето на бивш шпионин, каза в същото време външният министър Борис Джонсън в неделя, преди посещението на международни експерти по химически оръжия.   \"Когато хората са получили богатство чрез корупция и където можем да видим връзка с Кремъл, с Владимир Путин, възможно е да се иска обяснение за произхода на богатството и други санкции срещу тези лица\", каза Джонсън пред Би Би Си.   Бившият руски двоен агент Сергей Скрипал и дъщеря му Юлия са в критично състояние, след като бяха подложени на въздействието на нервно-паралитично вещество в английския град Солсбъри на 4 март, което доведе Великобритания до експулсиране на 23 дипломати от Кремъл.   Технически експерти от Организацията за забрана на химическите оръжия (ОЗХО) ще посетят Великобритания в понеделник, за да съберат проби от нервно-паралитичното вещество, използвано при нападението. \"Те ще бъдат изпратени до високо реномирани международни лаборатории, избрани от ОЗХО, за тестване с резултати, чието изготвяне се очаква да отнемат минимум две седмици\", се казва в изявление на външното министерство. Джонсън каза, че правителството обмисля нещо подобно на американския \"Закон Магнитски\", който беше приет през 2012 г., за да накаже руските официални лица, обвинени в нарушения на правата на човека.   Джонсън обвини руснаците в \"самодоволен сарказъм и отричане\" в отговор на обвиненията и каза, че международната общност е зад Великобритания. „Зловредното, разрушително поведение“ на Москва в международен мащаб е причината съюзниците да са \"склонни да не дават на Русия полза от съмнението\", добави той.   Министърът обаче се изправи пред неудобни въпроси за мач тенис, който е изиграл със съпругата на бившия министър на Кремъл Владимир Чернухин, в замяна на дарение от 160 000 паунда за Консервативната партия. Москва обяви, че „Русия е прекратила производството на каквито и да било химически вещества [за химически оръжия] през 1992 г.“, но от британското външно министерство отхвърлят твърдението и казват, че имат „информация, посочваща, че през последното десетилетие Русия е изучавала пътища за доставката на нервно-паралитични вещества вероятно за убийство“. Борис Джонсън определи като „смехотворни“ обвиненията на Русия, че в Англия се произвеждат вещества-убийци и добави, че „няма да отговаря на страна, която наистина си вярва, че е невинна“.", "date": "2018.03.18", "title": "Великобритания не допусна руски дипломати до Сергей Скрипал и дъщеря му"}
{"url": "http://epicenter.bg/article/Germanski-ministar-poiska-otmyana-na-Shengen/149661/7/50", "text": "Германският вътрешен министър поиска отмяна на Шенген, предаде БНР. Хорст Зеехофер, който пое поста в новия кабинет на Ангела Меркел, предложи контролът по вътрешните граници на държавите в Европейския съюз да продължи, докато съюзът не съумее да опази външните. Министърът е развил тезата си в интервю за неделното издание на вестник \"Ди Велт\".   Според баварския политик граничният контрол по границите на Германия дори трябва да се засили. Гранична полиция има и други функции, освен да отблъсква нелегални мигранти, казва Зеехофер. ЕС настоява контролът по вътрешните граници в Шенгенската зона, който бе въведен като извънредна мярка през 2015 г., да бъде отменен през май.   Преди няколко дни австрийският канцлер Себастиян Курц коментира в София, че проверките трябва да продължат, докато не се гарантира сигурността по външните граници на евросъюза.   Освен Германия и Австрия граничен контрол въведоха и Дания, Швеция и Норвегия, която не е член на ЕС, но е част от Шенгенското споразумение.", "date": "2018.03.18", "title": "Германски министър поиска отмяна на Шенген"}
{"url": "http://epicenter.bg/article/Germaniya--Tramp-shte-se-provali--ako-si-opita-da-razedini-Evropa/149669/7/0", "text": "Американският президент Доналд Тръмп „няма да успее“ в разединяването на европейските нации една срещу друга заради търговията, заяви германският министър на икономиката Петер Алтмайер преди визитата си във Вашингтон, предаде БГНЕС.   В Европейския съюз „ние сме в митнически съюз и действаме колективно. Няма да бъде в интерес на американското правителство да разедини Европа, нито пък то ще успее“, каза Алтмайер пред германския делови вестник „Ханделсблат“.   Сред най-важните моменти от визитата във Вашингтон на близкия съюзник на канцлера Ангела Меркел ще бъдат разговорите за въведените от Тръмп мита от 25% за стоманата и 10% за алуминия. Американският президент каза, че изненадващите мерки са в отговор на „нечестните“ търговски практики, но ЕС се закани да предприеме ответни мерки - включително с налози върху вноса на уиски или мотоциклети – което увеличава възможността за избухването на търговска война по модела „око за око“. \"Компаниите и потребителите от двете страни биха платили сметката, ако САЩ и Европа потънат в търговска война\", каза Алтмайер.   Междувременно страни като Китай, които са обвинени, че наводняват глобалните пазари с евтина стомана, ще се \"смеят отстрани\", добави той.   В изявление в събота от кабинета на Меркел се казва, че германският лидер е говорила с китайския президент Си Дзинпин. Двамата подкрепили продължаващите разговори между индустриализираните страни и нововъзникващите страни от Г-20 за намаляване на свръхпроизводството на стомана, които до този момент са имали малко влияние.   Алтмайер допусна, че \"световната свободна търговия определено не е добра\", добавяйки, че ако Вашингтон е нещастен \", ние трябва да говорим за това, вместо да действаме едностранно\". В отговор на заплахата на Тръмп за вносни мита за немски автомобили, ако ЕС отмъсти за облагането на нейната метална продукция, Алтмайер добави, че \"немските автомобили са успешни на всички световни пазари, защото са толкова добри. Високите вносни мита биха били грешния отговор на това.\"", "date": "2018.03.18", "title": "Германия: Тръмп ще се провали, ако си опита да разедини Европа"}
{"url": "http://epicenter.bg/article/Vladimir-Putin-specheli-prezidentskite-izbori-s-nad-70-/149673/7/0", "text": "Владимир Путин ще продължи да бъде президент на Русия. Първите екситполове след затварянето на урните на изборите в страната показват, че той категорично печели.   Съгласно данните Всеруския център за проучване на общественото мнение (ВЦИОМ) Путин печели със 73,9 процента от гласовете на руските граждани. Именно с колко ще спечели беше голямата въпросителна и дали ще успее да надскочи вота, който получи при предишните си мандати. През 2012-а той бе избран с гласовете на 63,6% от гласувалите руснаци, а рекордът му бе от 2004-та, когато получи 71,3%.   Според другата голяма социологическа агенция Фонд за обществено мнение (ФОМ) победата на Путин е още по-голяма и той получава 76,3% от вота. И според двете агенции на второ място е кандидатът на комунистите Павел Грудинин с 11,2% според ВЦИОМ и 11,9% според ФОМ. Владимир Жириновски получава малко над 6 процента, а Ксения Собчак е с малко над 2 процента.   Официалните данни на руската ЦИК при обработени 21,33 процента от бюлетините, пък показват, че Владимир Путин получава 71,97 от гласовете. Така Путин ще бъде избран за четвърти път като президент на Русия. Той спечели през 2000 г. и 2004-та, като тогава мандатът бе 4-годишен, както и през 2012-а и сега, когато периодът на управлението вече е 6 години.   Общата избирателна активност час преди затварянето на урните бе 59,9 процента.\"В полицията днес са постъпили 642 сигнали за нарушения на избирателното законодателство. Отчитаме спад на броя на престъпленията, административните нарушения и дори на пътно-транспортните произшествия\",  обяви първият заместник-министър на вътрешните работи на Русия Александър Горовой.", "date": "2018.03.18", "title": "Владимир Путин спечели президентските избори с над 70%"}
{"url": "http://epicenter.bg/article/Sazdatel-na--Novichok--Uchastvah-v-neshto-prestapno--Sazhalyavam/149674/7/97", "text": "Оръжие за масово избиване на незащитени хора – по този начин руският експерт по бойните отровни вещества Вил Мирзаянов описва отровата „Новичок”, по която в миналото е работил и за която се смята, че е била използвана срещу бившия двоен агент Сергей Скрипал и дъщеря му в Лондон. В интервю за БТВ живеещият в изгнание химик изрази мнение, че поразените от веществото никога няма да се възстановят.   Той описа подробно начина на действие на „Новичок”, по трагична ирония на съдбата изпитан върху по-късно починал негов колега учен при лабораторен инцидент.   „Постепенно стигнах до извода, че химическото оръжие не е отбранително оръжие за отбраната на страната. Това е оръжие за масово избиване на незащитени хора – това оръжие има ужасно въздействие и, разбира се, затова усетих, че се занимавам с нещо престъпно”, подчерта Мирзаянов, който е бил арестуван след като разгласил информация за химическото оръжие.   По думите му няма как терористи да се справят със синтезирането на новичока, а само Русия сред развитите държави притежава технология, която да позволява преноса на отровата в два отделни и слабо токсични компонента.", "date": "2018.03.18", "title": "Създател на „Новичок”: Участвах в нещо престъпно. Съжалявам"}
{"url": "http://epicenter.bg/article/Apatiyata-na-izbiratelite-mozhe-da-pomrachi-pobedata-na-Putin/149668/11/33", "text": "Руските граждани са готови да поставят Владимир Путин начело на държавата за пореден шестгодишен мандат, доверявайки му противопоставянето със Запада, който смята руския президент за опасен автократ.   Резултатите от допитванията до общественото мнение показват, че 65-годишният Путин изпреварва останалите кандидати с гигантска разлика. Поредният президентски мандат ще му позволи да остане на власт почти четвърт век, отстъпвайки само на Йосиф Сталин по този показател.   Триумфът на Путин може да бъде помрачен само от апатията на избирателите в условията на предсказуем резултат от гласуванията, която може да се трансформира в ниска активност, и от протестите, ако на улиците излязат онова малцинство от руснаци, които открито критикуват действащия президент и наричат предстоящите избори фарс.    В навечерието на изборите Путин не слизаше от екраните на водещите телевизии, представящи го като единствения, който може да защити националните интереси на Русия пред лицето на враждебния външен свят. “Нищо, ще издържим и този натиск. Ще подкрепим Русия и Владимир Владимирович“, заяви Светлана Андрус, която участва в митинг в подкрепа на Путин в Москва. Като доказателство за патриотизма на руския президент неговите привърженици посочват военната интервенция в Сирия и присъединяването на Крим. Те смятат западните санкции, въведени срещу Русия заради кризата в Украйна, за цена, която си струва да бъде платена.    Конфликтът с Великобритания заради отравянето на бившия офицер на руското военно разузнаване Сергей Скрипал с бойно отровно вещество, за което Лондон обвинява Москва, не е поколебал позициите на Путин. Русия отрича да е свързана с този акт. Бойкот Проведеното на 9 март от държавния фонд ВЦИОМ проучване на общественото мнение дава на Путин 69% от гласовете. Неговият най-близък съперник – издигнатият от комунистите Павел Грудинин е с малко над 7%. Другият кандидат, дъщерята на бившия началник на Путин телевизионната журналистка Ксения Собчак, въпреки очакванията остро критикува Кремъл, но подкрепата за нея е 2%, показва същото допитване.   Кремълските чиновници признават, че доминирането на Путин може да намали желанието за гласуване. В очите на елита ниската активност ще навреди на легитимността на президента, която отчасти се основава на народната подкрепа. В Екатеринбург 38-годишният безработен Сергей Хазиев описа изборите като „цирково представление, което незнайно защо у нас наричат избори“. „Този път няма да отида“, добави той.   Първият политик, който от много години оспори властовата хватка на Кремъл, Алексей Навални не е включен в избирателната бюлетина. Той е отстранен от участие в изборите заради присъда по дело за корупция и кражби, което той твърди, че било изфабрикувано от Кремъл. Навални, който използва социалните мрежи за разгарянето на недоволството на своите предимно млади привърженици от корупцията на чиновничеството, призова за бойкот на изборите. „Нашата кампания за бойкот работи“, каза той тази седмица.   Като доказателство той посочи усилията на чиновниците да привлекат хората да отидат да гласуват, включително с обещания за евтина храна. Опозиционерът също заяви, че държавата оказва натиск върху държавните служители и студентите, принуждавайки ги да гласуват. Тежестта на службата Управлението на Русия през следващите шест години обещава многобройни предизвикателства, въпреки гарантираната победа. Заради тежестта на ниските цени на петрола и западните санкции руската икономика през 2017 г. нарасна само с 1,5%, което е значително по-малко, отколкото тази динамика, която тя демонстрираше през първите години от управлението на Путин.   Той многократно е говорил за необходимостта да се оживи икономическия ръст, но мерките, препоръчвани от много икономисти – по-конкретно съкращаването на държавния дял в икономиката – срещнаха съпротивата на тези в президентското обкръжение, които дължат на държавата своето положение и богатство.    Новият президентски мандат на Путин може също така да бъде отбелязан и заради неяснотата на неговите планове за бъдещето. Конституцията му забранява да се избира за нов мандат и Путин е заявявал, ме няма да я променя в името на запазването на президентския стол. Някои източници в управляващия елит споделят, че очакват повторение на маневрата, предприета от Путин през 2008 г., когато в името на заобикалянето на конституционните ограничения президентският пост бе зает от лоялния му Дмитрий Медведев, а самият той управляваше през премиерския пост.   Ако Путин, който в края на поредния президентски мандат ще бъде на 71 години, иска спокойно да излезе в пенсия, на него ще му се наложи да помисли за наследник, което може да провокира конфликт сред различните групировки вътре в управляващия елит.  ", "date": "2018.03.18", "title": "Апатията на избирателите може да помрачи победата на Путин"}
{"url": "http://epicenter.bg/article/V-Albaniya-zadarzhaha-balgari-za-falshifitsirane-na-pasporti/149637/3/0", "text": "\"След продължително международно полицейско разследване са разкрити 7 престъпни структури, които са действали в 10 държави. Те са помагали на албанци нелегално да влизат в Европейския съюз с фалшиви паспорти и лични карти\". Това съобщи директорът на албанската полиция Арди Велиу, цитиран от БГНЕС.    Той поясни, че всеки един от получилите фалшиви документи е заплащал между 9750 и 30 000 долара. \"До момента по този начин в САЩ, Канада и Великобритания са пристигнали около 1000 албанци. При акцията са арестувани двама български граждани. Общо броят на арестуваните е 39. Силите на реда издирват още 12 души\", уточни Велиу.   Директорът на албанската полиция съобщи, че при акцията са задържани компютри, мобилни телефони, автомобили, пари, оръжие и много документи.", "date": "2018.03.18", "title": "В Албания задържаха българи за фалшифициране на паспорти"}
{"url": "http://epicenter.bg/article/Otkradnaha-chast-ot-ogradata-na-magistrala--Trakiya-/149641/3/0", "text": "Част от телената ограда, разположена край магистрала „Тракия“ в района на Българово, липсва, съобщиха шофьори, забелязали кражбата, предаде „Бургас. Инфо“.   Те са заснели този участък, в който липсва предпазното съоръжение. „Буквално е срязана. Не е възможно да е свалена за подмяна, защото никъде не се виждаха работници. Освен това коловете са изтръгнати от земята. Явно крадците са действали като тайфун“, коментираха очевидците. Една от функциите на оградата край магистралата е да спира дивите животни, за да не изскачат на пътните платна. През последните месеци станаха няколко катастрофи точно заради внезапно присъствие на животни на магистралата. Информацията е важна за пътуващите в този участък, за да се избегнат подобни инциденти.", "date": "2018.03.18", "title": "Откраднаха част от оградата на магистрала „Тракия“"}
{"url": "http://epicenter.bg/article/Sestra-ubi-ot-boy-brat-siv-Razgrad/149644/3/0", "text": "  Мъжът починал няколко дни след сбиване със сестра си. Сигналът за сбиването подала на 13 март самата жена с инициали Ц. И. на 67 години от Разград. Тогава брат ѝ за пореден път прекалил с алкохола и я тормозел.   След сбиването мъжът е откаран в болница, където на 16 март починал. По разпореждане на окръжния прокурор случаят се разследва. Образувано е досъдебно производство.", "date": "2018.03.18", "title": "Сестра уби от бой брат си в Разград"}
{"url": "http://epicenter.bg/article/Eto-gi-Radi-i-Iliyana-ot-karvavata-drama-v-Plovdiv/149653/3/0", "text": "Преди да се разиграе кървавата трагедия в Пловдив, Ради Енев и половинката му Илияна са били неразделни близо пет години. Това показват снимки в интернет на убитата от приятеля и бащата на детето си млада жена, пише Marica.bg.   През лятото на 2013 г. Илияна е публикувала в профила си във Фейсбук кадър от планински излет, на който двамата са прегърнати. Година по-късно в профила й има пусната снимка на Ради с мощен мотоциклет. През следващата година пък явно двамата са били на море в Несебър и Илияна е пуснала три кадъра, на които е заснета пред старините в древния морски град.   В последно време обаче в профила си младата жена е качвала само снимки на страховити кучета. Приблизително преди 5 години Илияна е постъпила на работа в EVN, а от година и няколко месеца е била в майчинство. Ради пък е работил във фирма за търговия с метали на Кукленско шосе в Пловдив.   Припомняме, че Ради уби жена си, а после се самоуби. Впоследствие се оказа, че той е имал психическо заболяване.", "date": "2018.03.18", "title": "Eто ги Ради и Илияна от кървавата драма в Пловдив"}
{"url": "http://epicenter.bg/article/13-dushi-sa-v-aresta-predi-macha-TsSKA----Levski-/149666/3/0", "text": "Общо задържани преди началото на дербито \"Левски\"-ЦСКА са 13 души за различни нарушения, съобщава пресцентърът на МВР. В резултат на предприетите от СДВР мерки, дербито е преминало без нарушения на обществения ред. Преди, по време и след футболната среща на отборите не са били допуснати нарушения на обществения ред в София. С оглед засиления контрол, ръководството на СДВР е създало необходимата организация и е предприело превантивни действия. В района на стадион \"Васил Левски\" са били изградени контролно-пропускателни пунктове.   При извършените от служителите на СДВР проверки преди началото на мача, са задържани общо 13 души. Двама от тях са заловени с наркотици, други осем са носили забранени предмети и вещи /пиротехника, нож и маска/, трима са отказали да изпълнят полицейско разпореждане, държали са се грубо и арогантно, се посочва в информацията.  На стадиона не са били допуснати и други 27 зрители във видимо нетрезво състояние. Спрямо тримата, проявили грубо и арогантно поведение, ще бъде приложена разпоредбата по чл. 21 от Закона за опазване на обществения ред при спортни мероприятия, уточняват от МВР.", "date": "2018.03.18", "title": "13 души са в ареста преди мача ЦСКА - „Левски“"}
{"url": "http://epicenter.bg/article/Izpalnitelnoto-byuro-na-BSP-shte-zasedava-v-Kardzhali/149662/2/45", "text": "    В 16, 30 часа председателят на Националния съвет Корнелия Нинова ще открие нов клуб на БСП в община Кирково, а членовете на Изпълнителното бюро ще се включат в събирането подписи срещу сделката с ЧЕЗ.   Посещението ще завърши със среща-разговор на Изпълнителното бюро с граждани, партийни членове и симпатизанти. Началото е в 18 часа в Народно читалище „Обединение 1913” .", "date": "2018.03.18", "title": "Изпълнителното бюро на БСП ще засeдава в Кърджали"}
{"url": "http://epicenter.bg/article/-Makedonski-balgarin--oglavi-na-balgarska-partiya-v-Makedoniya/149663/2/48", "text": "С македонския химн и Ода на радостта започна представянето на първата българска партия в Македония - Граждански демократичен съюз (ГДУ).   Процесът на формиране на тази партия продължи дълго време. Начело на партията ще бъде Петър Колев, бивш член на българската ВМРО-БНД и председател на Сдружението за македонско-българско приятелство, който сам се определя като \"македонски българин\", съобщава  електронното издание на в. \"Вечер\", цитирано от БТА. В изпълнителния комитет ще бъдат включени и бившият лидер на ВМРО-Народна партия Георги Трендафилов и изтъкнати българофили, които живеят в Македония, посочва \"Вечер\". Инициативата за формиране на ГДУ бе оповестена на 6 декември миналата година, когато бяха обяснени принципите на политиката на бъдещата партия. На днешното представяне Петър Колев благодари на всички, които са помогнали за събиране на необходимия брой подписи за регистриране на партията, и съобщи, че първото нещо, с което ще се захване ГДУ, ако получи доверието на гражданите, е въвеждането на ред и справедливост в Република Македония. Петър Колев е пробългарски активист от Република Македония. Един от неформалните лидери на българите в Западната ни съседка. Роден е през 1986 г. в Ново село, община Щип. Завършва право в Софийския университет “Свети Климент Охридски”. Цялото му семейство има българско гражданство. Брат му е завършил медицина у нас и работи в столична болница. Колев е женен за българка от Добрич и имат дъщеря.", "date": "2018.03.18", "title": "”Македонски българин” оглави на българска партия в Македония"}
{"url": "http://epicenter.bg/article/Georgi-Gergov--Glasuvah-za-badeshteto-na-Rusiya/149664/2/0", "text": "„Гласувах за бъдещето на Русия”, заяви убедено и оптимистично почетният консул на Руската федерация у нас Георги Гергов. Тъй като притежава двойно гражданство – българско и руско, той упражни избирателното си правото в пловдивската задгранична предизборна секция на Руската федерация. „Този ден е важен не само за Русия, но и за България, и за света. Русия е необходимият за човечеството балансьор”, каза Гергов, след като пусна бюлетината.     „Този ден е важен не само за Русия, но и за България, и за света. Русия е необходимият за човечеството балансьор”, каза Гергов, след като пусна бюлетината, съобщава вестник ”Марица”.  „Пореден неуспешен компромат и опит да се дестабилизира, да се подрони авторитета на страната” – така отговори той на  журналистически въпрос за „лондонския” скандал. Според него Русия върви напред, а това явно дразни определени сили. „Идете да видите, Русия се развива, не само в Москва и големите градове, а навсякъде - от столицата до Далечния изток. Русия е друго измерение!”, твърди Георги Гергов.  Той подчерта, че времето ще оцени какво е Русия за света, а за българите тя има специално място. „Поне 70% от нашия народ са русофили”, изтъкна председателят на социалистите в Пловдив област.  Георги Гергов реагира на журналистически въпрос, че Путин е пожизнен президент. „Не съм съгласен с оценката „пожизнен“.  Търси се човекът и той е намерен. И защо трябва да откриваме топлата вода? ...Без да искам, казах кого съм подкрепил”, обясни социалистът.   На въпрос: къде е сърцето му – тук или в Русия? Гергов отговори:   „Е, това е трудното, но аз балансирам нещата. Един руски гражданин по един начин може да изказва мнението си, а за един човек с двойто гражданство е много по-сложно, особено в държава, която е член на Европейския съюз. Но аз съм обективен човек, в живота съм видял много неща и постъпвам така, както трябва”. За топлите чувства между двата народа се изказа и посланика Н.Пр. Анатолий Макаров. Руският дипломат пристигна в града на тепетата, за да провери как протича изборния ден в пловдивската секция. Двамата с почетния консул Георги Гергов се спряха да погледат концерта „С Русия напред”, организиран от руската диаспора в двора на пловдивския клуб „Берьозка”.   „   Той подчерта, че времето ще оцени какво е Русия за света, а за българите тя има специално място. „Поне 70% от нашия народ са русофили”, изтъкна председателят на социалистите в Пловдив област.   За топлите чувства между двата народа се изказа и посланика Н.Пр. Анатолий Макаров. Руският дипломат пристигна в града на тепетата, за да провери как протича изборния ден в пловдивската секция. Двамата с почетния консул Георги Гергов се спряха да погледат концерта „С Русия напред”, организиран от руската диаспора в двора на пловдивския клуб „Берьозка”.", "date": "2018.03.18", "title": "Георги Гергов: Гласувах за бъдещето на Русия. Търси се човекът и той е намерен"}
{"url": "http://epicenter.bg/article/Tsvetan-Tsvetanov-provede-rabotna-sreshta-s-direktora-na-Evropol/149665/2/0", "text": "Председателят на парламентарната група на ГЕРБ и председател на Комисията по вътрешна сигурност и обществен ред Цветан Цветанов проведе работна среща с директора на Европол Роб Уейнрайт.   По време на разговора двамата дадоха изключително висока оценка за съвместната работа между България и Европол. Цветан Цветанов благодари на Роб Уейнрайт за неговата отдаденост и висок професионализъм в работата му като ръководител на службата. Директорът на Европол заяви, че винаги е работил с лекота с представителите на българските служби и оцени високо техния професионализъм.   Цветанов и Уейнрайт подчертаха изключителната важност на Проекта на многогодишното програмиране на Европол за периода 2019-2021 г. в борбата с трансграничната организирана престъпност и тероризма. Двамата се обединиха около извода, че специално място в програмирането трябва да намери темата за европейската перспектива пред страните от Западните Балкани.   Цветан Цветанов заяви, че европейското бъдеще на региона е от изключителна важност, за да потвърди проевроатлантическата ориентация на тези страни, защото те не са съседи на Европа, а са част от нея. „Не трябва да допускаме тези страни да останат бели петна в картата на Европа, защото в против случай този вакуум може да бъде зает от други геополитически играчи“, посочи Цветанов.  ", "date": "2018.03.18", "title": "Цветан Цветанов проведе работна среща с директора на Европол"}
{"url": "http://epicenter.bg/article/Selski-kmet-zamina-da-kara-kamion-v-chuzhbina/149667/2/0", "text": "    Първоначално той бил в неплатен отпуск. Когато се разбрало, че няма да се върне, била уведомена Общинската избирателна комисия и оттам прекратили правомощията му.    С указ на президента Румен Радев частичните местни избори в село Миланово, община Велики Преслав са насрочени за 20 май. Тогава ще бъде и вотът за нов кмет във върбишкото село Маломир, тъй като и там първенецът поиска правомощията му да бъдат прекратени. Причината да освободи ръководната длъжност е, че спечелил конкурс за полицай.", "date": "2018.03.18", "title": "Селски кмет замина да кара камион в чужбина"}
{"url": "http://epicenter.bg/article/Boyko-Rashkov--V-Balgariya-da-spazvash-zakona-e-priznak-na-neposlushanie/149670/2/48", "text": "Да спазваш закона в настоящия период на нашето държавно развитие е признак на непослушание – по този начин колеги на председателя на Бюрото за контрол на СРС Бойко Рашков обсъждали с него ситуацията около структурата, която трябва да контролира действията на МВР, ДАНС и прокуратурата, но в последно време се оказа „на мушката” на последните две.   Пред БТВ Рашков коментира отстраняването на заместника си Георги Гатев, който остана без допуск за класифицирана информация след обвинение, че е помагал на подслушвани лица да пишат молби, с които официално бюрото да изисква от спецслужбите информация дали са били обект на СРС.   „Оперативен интерес представлявате ли за службите докато общувате с мен? Не знаете и аз не знам”, подчерта Рашков, като допълни, че по тази линия всеки може да бъде атакуван за нерегламентирани контакти. По думите му сред цитираните от прокуратурата случаи има фрапиращи – магистрати с повдигнати обвинения (т.е. по закон запознати с всички материали по досъдебното производство в т.ч. и СРС) влезли в контакт с Гатев за проверка на правомерността на следенето, но след това ПРБ твърдяла, че той им е предоставял класифицирана информация – същата, която те така или иначе те вече са имали.   Началникът на бюрото отговори положително на въпроса дали СРС се използват за изнудване. В тази връзка имало и сериозна проверка, която довела и до среща с ръководството на ДАНС: „Платихме за тази внимателност на проверката с допуска на колегата Гатев”.   Рашков подчерта, че решението на Върховния административен съд за съдбата на Георги Гатев може само да бъде изпълнено, но е нормално преди това ръководството на бюрото да запознае депутатите с подробности по случая – нещо, което в крайна сметка не се е случило въпреки първоначалната публичност около прокурорската атака срещу бюрото.   „Демокрацията бива мълчалива и говореща. Истинската е говореща”, цитира той пасаж от книгата на Гиньо Ганев „Парламентарен говор и безмълвие”.   Рашков е от квотата на БСП, а Гатев – от ДПС. Има ли политически натиск върху членовете на Бюрото за контрол на СРС? „Телефонното право е доста развито в нашата страна станаха при невнимателната му употреба когато някои успяват да се доберат до подобни разговори. Аз не мога да кажа за моите колеги, но забелязвам промяна в тяхната работа след отстраняването на колегата Гатев”.", "date": "2018.03.18", "title": "Бойко Рашков: В България да спазваш закона е признак на непослушание"}
