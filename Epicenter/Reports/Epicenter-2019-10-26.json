{"url": "http://epicenter.bg/article/Dnes-e-denyat-za-razmisal-predi-izborite-za-mestna-vlast/196767/2/0", "text": "Забранена е политическата агитация и публикуването в медиите на социологически проучвания. В срок до днес, включително, Централната избирателна комисия регистрира наблюдатели и публикува на интернет страницата си техен регистър. До 17.00 ч. днес партиите, коалициите и инициативните комитети подават в районните избирателни комисии /РИК/ заявление за регистрация на застъпниците на кандидатските листи. РИК регистрира до изборния ден застъпниците и им издава удостоверения. РИК води публичен регистър на застъпниците по кандидатски листи, който публикува на интернет страницата си. В срок до днес определените СИК получават техническите устройства и всички други изборни книжа и материали, необходими за машинното гласуване.", "date": "2019.10.26", "title": "Днес е денят за размисъл преди изборите за местна власт"}
{"url": "http://epicenter.bg/article/Dimitrovden-e--Parviyat-gost-v-doma-orisva-predstoyashtata-godina/196724/2/0", "text": "На днешния 26 октомври народът празнува Димитровден, един от най-големите християнски празници.    В народния календар празникът Димитровден бележи поврата в годишното време и началото на зимата. Според поверията в полунощ срещу празника небето се отваря, след което се очаква и първият сняг.  , а баща му е тогавашният градоначалник. След неговата смърт император Максимиан Херкул възлага този пост на Димитър, който е приет с голяма радост и почит от жителите на града. Като управител на Солун Димитър открито изповядва и слави християнската вяра. Недоволен от неговото поведение, император Галерий го хвърля в тъмница, а по-късно, на 26 октомври 306 г. нарежда да бъде убит.   Празникът на Свети Димитър се чества в Солун още от V век, а скоро след това е пренесен и в Тракия, и Македония. Днес мощите на св. Димитър се съхраняват в едноименната базилика в Солун, издигната на лобното му мястото, а св. Димитър се почита като покровител на гр. Солун. В деня на неговата памет в града се стичат поклонници от цял свят. Почитта към великомъченик Димитрий Солунски се разпространила по целия Балкански полуостров и особено на Света Гора (Атон), където се съхраняват частици от неговите мощи. В иконографията е изобразяван като конник на червен кон, който с копието си убива военачалника Лий. . През 1185 година, по време на двувековното византийско робство, братята-боляри Асен и Петър обявили в Търновград, че не признават повече византийската власт.   Това станало на 26 октомври, на храмовия празник на построената от тях църква, наречена на св. Димитър. Закриляни от него, въстаниците довели борбата за независимост и възстановяване на българската държавност до успешен край: през пролетта на 1187 г., след неуспешна обсада на гр. Ловеч, византийският император подписал мирен договор, който признал властта на Асен и Петър над Северна България. Така започнала историята на Второто българско царство. Светията – мъченик е един от най-почитаните у нас. На него са посветени много храмове по цяла България и в деня на неговото честване ще бъдат отслужени навсякъде празнични св. Литургии.   ; народната поговорка гласи: “Георги лято носи, Димитър ‐ зима”.    на св. Георги. Той язди на червен кон, а от дългата му бяла брада се изсипват първите снежинки. “Дойде ли Димитровден, идва и снегът” ‐ казват българите. Затова на този ден стопаните прибират ралата си на сухо под стрехите и подреждат дървата си за огрев.    През това време жените не трябва да подхващат женска работа ‐ да шият, да тъкат, да предат или плетат. Не се взима в ръка нито хурка, нито вретено, за да не се разсърдят мишките и да не проядат всичко, работено през годината. И за мъжете има някои забрани през тези дни ‐ да не загребат жито от хамбара, да не ронят дори едно зърно от събраната царевица. Те трябва да замажат с кал хамбара, праговете на къщата, ъглите и кошовете, вярвайки, че така замазват очите на мишките.    С него завършва периодът, за който се наемат сезонните работници като говедари, овчари, ратаи, и става разплащането с тях. Понякога като заплата се дава, освен определената сума, още дрехи и по чифт цървули за всеки от зимните месеци. Започва и спазаряването на работници за следващата година.    В съботата преди празника е една от най-големите задушници - Димитровската, на която се раздава варено жито и питки за помен. По това време на годината започват годежи и сватби.    ‐ с петел ако именника е мъж и с кокошка ако е жена. Сервират се и зеленчуци. Също на масата се слага варена царевица, пестил, пита с ябълки или печени ябълки, рачел, тиква.    Димитър, Димитрина, Деметра, Димо, Дима, Димка, Димитричка, Димчо, Димана, Драган, Митко, Митка, Митра, Митрана, Мита.", "date": "2019.10.26", "title": "Димитровден е! Първият гост в дома орисва предстоящата година"}
{"url": "http://epicenter.bg/article/Tazi-vecher-minavame-kam-zimno-chasovo-vreme--Spim-edin-chas-poveche-predi-izborite/196807/2/0", "text": "  Това означава, че денонощието, в което в България се провеждат местни избори, ще бъде с един час по-дълго.   В България преминаването от астрономическото зимно към лятно часово време започва от 1979 г.   Според актуалното решение, взето по-рано тази седмица, масовото време в Европа, поне според нагласите в Страсбург ще е лятното, а тези, които предпочетат да останат в зимното ще сменят времето за последно в края на 2021 година.   Решението е в резултат на дебат, започнал преди две години. След отчитане на вредата от въртенето на стрелките Европейския парламент гласува смяната от стандартно към лятно часово време да бъде преустановена от 2020 г. Така,   Предвижда се дотогава да приключи съгласуването между съседните държави, обявили предварително, че желаят да останат в един и същи часови пояс.   Така, например, Германия и скандинавските страни вероятно ще изберат стандартното часово време, докато южните държави - лятното.   Проучване на Европейската комисия показа, че   На същото мнение са повечето държави от южна Европа. Германия и скандинавските страни предпочитат стандартното часово време.   Преди повече от 40 десетилетия причината за въвеждане на смяната на времето е била икономическа - пестене на разходи за осветление. Оказало се, обаче, че ползите не са толкова големи. Всеки българин например пести около 54 стотинки годишно.   Последиците за здравето обаче са негативни. Медици посочват  увеличаване на сърдечно-съдовите заболявания, безсънието и на пътните произшествия в периода около и след определения за смяна на часа ден.  ", "date": "2019.10.26", "title": "Тази вечер минаваме към зимно часово време! Спим един час повече преди изборите"}
{"url": "http://epicenter.bg/article/Aleksandar-Andreev--TsIK--Gotovi-sme-za-provezhdaneto-na-izborite/197037/2/0", "text": "Готови сме за провеждането на местните избори. Това заяви в ефира на Нова телевизия говорителят на ЦИК Александър Андреев.    Той заяви, че бюлетините във всеки регион в страната са различни в зависимост от броя на кандидатите и коалициите. По думите му обаче избирателите трябва да разгледат добре образеца на бюлетината преди да влязат в тъмната стая и да дадат гласа си.", "date": "2019.10.26", "title": "Александър Андреев, ЦИК: Готови сме за провеждането на изборите"}
{"url": "http://epicenter.bg/article/Otchetoha-zavisheni-niva-na-azoten-dioksid-vav-vazduha-na-Sofiya/197038/2/0", "text": "Завишени нива на азотен диоксид по големите кръстовища в центъра на София са отчетени през последните месеци. Това завеи в ефира на БТВ съобщи Стефан Димитров от airsofia.infо.    „Започнахме още през юни да измерваме освен фините прахови частици, но и азотния диоксид – типичен за автомобилния трафик и го направихме през лятото, така че да няма съмнения от къде произтича той. Започнахме със София, но в момента измерваме и в други големи градове на страната. Резултатите от август и септември показаха, че дори и на празен град, имаме проблем на оживените кръстовища и там, където има трафик”, уточни Стефан Димитров.    През последните 4 месеца доброволци измерват нивата на азотен диоксид във въздуха в София, като на 30 места поставят специални измервателни уреди. В централната част на града доброволческите станции са единствените, които следят за качеството на въздуха, тъй като станциите на екоминистерствсто са разположени в по-крайните квартали на града.    Освен азотния диоксид, проблем е и превишената концентрация на фини прахови частици (ФПЧ), в резултат на което по данни на СЗО 41 души всеки ден умират преждевременно.    Изследванията на Диомитров показват още, че в големите жилищни квартали на София няма проблем, но в центъра на града, в оживения трафик или когато се разхождате наоколо или спортувате, имате голям проблем, посочи още Стефан Димитров.    По думите му мръсният въздух е особено опасен за децата, защото се носи в ниското.", "date": "2019.10.26", "title": "Отчетоха завишени нива на азотен диоксид във въздуха на София"}
{"url": "http://epicenter.bg/article/Anton-Stankov--Ako-votat-za-Geshev-beshe-taen--shteshe-da-e-razlichen/197046/2/0", "text": "Имаме разделен Висш съдебен съвет на две колегии и възможност кандидатури да се издигат само от прокурорската колегия или от министъра на правосъдието. Това е едната голяма разлика, а другата е в публичното гласуване. Така в ефира на БТВ бившият правосъден министър Антон Станков. С тези си думи той коментира приликите и разликите в избора на главен прокурор през 2006 г. и през 2019 г.    Според него публичното гласуване създава проблем, защото свободата на вътрешното убеждение на волята е част от съдебната система, от вземането на решението.    „Ако вотът за Иван Гешев беше таен, може би щеше да е по-различен”, предположи Антон Станков.    Възможността министърът на правосъдието да направи номинация сега има много по-голяма тежест, отколкото в предишния правен ред, отбеляза още Станков и добави, че безалтернативността в случая не е изиграла добра роля, а е оставила горчив привкус.   „Иван Гешев се състезаваше със себе си, но това състезание беше тежко”, коментира Станков.    „Прокуратурата е пирамидална структура с едноначалие. Това че 11 прокурори, включително и сегашният главен прокурор, издигнаха само една кандидатура, отново показва на преден план проблема за единоначалието в прокуратурата. Не си дадоха сметка колегите,че сами себе си показаха в една друга светлина. Дали пък не е било по нареждане това издигане на една кандидатура”, посочи още Антон Станков.    Според него подкрепата, която Гешев е получил от от изпълнителната власт, в лицето на МВР структури, ДАНС и т.н., за пореден път поставя и другия въпрос – къде е мястото на прокуратурата, в съдебната власт или в изпълнителната.    Не мога да предположа дали президентът ще издаде указ за избрания за главен прокурор Иван Гешев, но категорично съм на мнение, че той няма срок за за това, каза още Антон Станков. Според него Румен Радев има много силен правен екип, който ще го посъветва как да действа.", "date": "2019.10.26", "title": "Антон Станков: Ако вотът за Гешев беше таен, щеше да е различен"}
{"url": "http://epicenter.bg/article/Chlen-na-VSS--Izborat-na-Geshev-ne-e-predreshen--zakonosaobrazen-e/197047/2/0", "text": "Изборът на Иван Гешев не е предрешен, тъй като изборът протече абсолютно законосъобразно, съобразно процедурата, която е разписана в Закона за съдебната власт, в конституцията, бяха запазени абсолютно всички етапи, каза в ефира на БНТ Даниела Машева, член на ВСС.    Предложението беше направено от всичките 11 членове на прокурорската колегия за г-н Гешев, продължи Машева.    \"Беше направено едно много продължително обсъждане на тази кандидатура, тя беше публично оповестена с абсолютно всички документи като концепция, като кадрова справка, докладите относно професионалните му качества, относно нравствените му качества и беше една много продължителна процедура, разположена във времето, която приключи към настоящия етап с този успешен избор\", заяви тя.    По думите й за пръв път се гласува за магистрат, който е от прокурорските среди. Колкото до възникналата ситуация с протести, които са против направения избор тя смята, че реакцията срещу него е достигнала недопустими рамери и заподозря политически страхове.   Машева коментира и хипотезата президентът да не подпише указ за назначаването на Иван Гешев за главен прокурор с думите, че тя смята, че дори президентът да върне тяхното решение, те отново ще обсъдят възможността дали да внесат за гласуване същата кандидатура.   \"При гласуване, както знаете отново, при повторно внасяне на нашето решение до президента, той тогава тогава задължен да издаде указ и да назначи избрания главен прокурор\", каза още тя.", "date": "2019.10.26", "title": "Член на ВСС: Изборът на Гешев не е предрешен, законосъобразен е"}
{"url": "http://epicenter.bg/article/Borisov-kam-stroitelite--Ne-otstapvate-na-Vashite-chuzhdestranni-kolegi--gordeyte-se-s-izgradenoto-/197053/2/0", "text": "Вие не отстъпвате на Вашите чуждестранни колеги и сте търсени по целия свят, гордейте се с изграденото от Вас. Това написа премиерът Бойко Борисов в страницата си във фейсбук по повод Деня на строителя.   „Честит Ден на строителя! Поздравявам всички, свързани с тази отговорна работа. Знам, че полагате много усилия и не Ви е лесно, но се справяте отлично с предизвикателствата. Честито и на всички именици!“, пише още министър-председателят.  ", "date": "2019.10.26", "title": "Борисов към строителите: Не отстъпвате на Вашите чуждестранни колеги, гордейте се с изграденото "}
{"url": "http://epicenter.bg/article/Katastrofa-mezhdu-kola-i-patnicheski-avtobus-blokira-bulevard-v-Sofiya/197056/2/0", "text": "Катастрофа между лек автомобил и пътнически автобус затруднява движението по столичния булевард \"Данаил Николаев\" преди моста при гара \"Подуяне\", предаде БГНЕС.   На място има два екипа на полицията, а автобусът е пътнически. Не е ясно дали има пострадали при катастрофата. Материалните щети по автомобила са значителни.   Движението в района е натоварено. Автомобилите по бул. \"Данаил Николаев\" в посока от Сточна гара към гара \"Подуяне\" са спрени и изчакват на платното.   Голямо задръстване се е образувало по бул. „Ген. Данаил Николаев“ между кръстовището с бул. „Мадрид“ и ул. „Оборище“. На мястото на инцидента е пристигнал и екип на Спешна помощ.", "date": "2019.10.26", "title": "Катастрофа между кола и пътнически автобус блокира булевард в София"}
{"url": "http://epicenter.bg/article/Vlak-blasna-kola-na-zhp-prelez-kray-Razgrad-/197067/3/0", "text": "Влак е блъснал кола на жп прелез край Разград. За щастие при инцидента няма пострадали, научи NOVA.   Инцидентът е станал около 14.30 часа днес. По данни на полицията лекият автомобил угаснал и спрял на прелеза. Зад волана му e бил 34-годишен мъж от Кубрат, а във возилото имало още двама души. Тримата са успели да се измъкнат невредими.   Направена е алкохолна проба на 34-годишния водач. Тя е показала, че той седнал зад волана с 0,7 промила алкохол. На мястото тече оглед.", "date": "2019.10.26", "title": "Влак блъсна кола на жп прелез край Разград "}
{"url": "http://epicenter.bg/article/Novo-ognishte-na-afrikanska-chuma/197050/4/0", "text": "В област Смолян регистрираха ново огнище на Африканска чума по свинете. Взетата проба от мъртъв глиган, който е бил открит в землище на рудоземското село Мочуре, е положителна.    Обявената инфектирана зона е в размер на 200 кв. км. В зона от приблизително 8 км се забранява достъпа на хора до горските и ловни територии. Забраната е в сила за един месец и важи до 25 ноември.    Новото огнище е регистрирано само 18 дни, след като отмениха забраната за движение в останалите инфектирани зони в областта.    Това е поредното огнище на чумата, регистрирано в Смолянско. От началото на лятото имаше общо пет огнища на Африканска чума по свинете. Те бяха в районите на доспатското село Змеица, Държавно ловно стопанство „Извора“ – Девин, с. Михалково – Община Девин, в района на „Чудните мостове“ край Забърдо и в района на с. Проглед, Община Чепеларе. Всичките положителни проби са от намерени трупове на мъртви глигани.", "date": "2019.10.26", "title": "Ново огнище на африканска чума в област Смолян"}
{"url": "http://epicenter.bg/article/Akad--Georgi-Markov--Glavniyat-prokuror-tryabva-da-vsyava-strahopochitanie/197071/11/34", "text": "      - Надявам се, че той ще издигне авторитета на прокуратурата спрямо другите институции, за да не му дават разтегливи оценки, защото главният прокурор трябва да има силен авторитет, да е меродавен и да всява страхопочитание. В САЩ, както знаете, министърът на правосъдието е главен прокурор. В най-голямата демокрация на света. Защото виждам тези, които стоят на \"Орлов мост\" и пречат на движението и се правят на демократи, забраят какво е в САЩ – тяхната любима държава. Подкрепям Иван Гешев, защото е професионалист и си върши работата. Надявам се, че така ще продължи и занапред.      - Едва ли президентът Радев ще откаже да подпише указа и ще послуша съвета на Плевнелиев, защото това е отлагателно вето. Това означава да бъде върнато решението, нови протести, преизбиране. Щом Прокурорската колегия го иска, значи той има качества. Аз съм \"за\" професионализма. Омръзна ми тази партийност, защото партиите преди да вземат властта говорят за професионалистите – \"ще им дадем път\", след което, като дойдат на власт, започват разни партийни назначения, разни \"калинки\" и разни некадърници. След като той е професионалист, значи трябва да бъде главен прокурор, а не някой от \"еколозите\" или тези на \"Орлов мост\" да определят това.      - Улицата не трябва да диктува нищо. Тълпата не е народ. Да се съберат 200-300 души на \"Орлов мост\" и да казват – ние имаме право – не нямате право, вие ощетявате правата на над 200 хиляди души, които не могат да пътуват за \"Дружба\" и за \"Младост\". Категорично смятам, че полицията трябваше да ги разгони. Така е в една Германия, например, там дори изкарват и водни оръдия. Говорим за нерегламентиран протест. Те имали права – стига вече – 30 години минаха. Люшна се махалото – от едната в другата крайност, станало е слободия. Не може улицата да определя кой да е главен прокурор.      - Защото и аз съм потърпевш от такива, които са създадени от една фондация. Тази фондация вече има кадри и в политиката, и в науката, и в културата – т.нар. \"соросоиди\". Омръзна ми те да пренаписват историята и те да казват как тя да се пише. Тези хора са предубедени, да не кажа подкупени. Те получават още една заплата от определени чужди фондации и каквото им посочи Големият брат – това е. А после се правят на демократи.     - Тези хора, които 30 години са безнаказани. Това е един голям порок на нашето общество. Затворите са пълни с разни джебчии, кокошкари и т.н., а такива като Баневи, Арабаджиеви, които напоследък взеха да протестират, че имат човешки и граждански права, никой не ги закачаше. Тези първенюта, които купуват яхти, разни скъпи коли и частни самолети. Крайно време е да слязат на земята и да понесат своята наказателна отговорност.      - За мен това е напълно рутинна визита. Който и да бъде главен прокурор ще го направи – както преди се посещаваше Москва.  ____  ", "date": "2019.10.26", "title": "Акад. Георги Марков: Главният прокурор трябва да всява страхопочитание"}
{"url": "http://epicenter.bg/article/Kray-na-tsiganskoto-lyato--idva-loshoto-vreme/197057/2/0", "text": "През нощта над по-голямата част от страната ще е ясно. След полунощ на места в низините в източната половина от страната и по поречието на Дунав отново ще се образува мъгла или ниска слоеста облачност.   Утре ( ) в повечето райони ще е слънчево. До обяд мъглите ще се разсеят и видимостта ще се подобри. Ще бъде почти тихо. Минималните температури ще са от 1 до 6 градуса, максималните - между 19 и 24 градуса, по-ниски в районите с по-трайна мъгла, сочи прогнозата на НИМХ. Над  преди обяд на места ще преобладава облачно и мъгливо време. Около и след обяд видимостта ще се подобри, облачността ще се разкъса и намалее до предимно слънчево. Ще духа слаб до умерен източен вятър. Максимални температури 17-20 градуса. Температурата на морската вода е около 20 градуса. Вълнението на морето ще е 1-2 бала. Над  ще е слънчево. Ще духа до умерен вятър от север-северозапад. Максималната температура на височина 1200 метра ще е около 19 градуса, на 2000 метра - около 13 градуса. Атмосферното налягане е по-високо от средното за месеца, но ще започне бавно да се понижава.   все още съществена промяна на времето не се очаква. Ще остане топло за сезона, в повечето райони - и слънчево, само на отделни места в низините в източната половина от страната и по поречието на Дунав в часовете след полунощ и преди обяд ще има ниска облачност или мъгла. В Дунавската равнина ще се появи слаб северозападен вятър, а над страната - и разкъсана висока облачност. Максималните температури ще са над 20 градуса, сутрешните ще са без особена промяна.    облачността ще се увеличи, а вятърът навсякъде ще се ориентира от северозапад и ще се усили. С него    Източник: Дарикнюз", "date": "2019.10.26", "title": "Край на циганското лято, идва лошото време"}
{"url": "http://epicenter.bg/article/Maykrosoft-poluchi-dogovor-za-oblachni-uslugi-za-10-miliarda-dolara-ot-Pentagona/197044/7/0", "text": "Пентагонът предостави на софтуерния гигант Майкрософт (Microsoft) договор за облачни услуги на стойност 10 млрд. долара, информира Асошиейтед прес, цитира Канал 3.   Търгът за огромния проект, известен като ДЖЕДИ (JEDI - Joint Enterprise Defense Infrastructure), изправи един срещу друг водещи технологични гиганти като Майкрософт, Амазон (Amazon), Оракъл (Oracle) и Ай Би Ем (IBM).   Огромният договор привлече повече внимание от обичайното, а в ранните етапи на процеса се разнесоха спекулации, че победителят ще бъде Амазон. Оракъл и Ай Би Ем оттеглиха офертите си и официално оспориха тръжната процедура миналата година. По-късно Оракъл оспори процедурата и в съда, но загуби делото.   Министърът на отбраната Марк Еспър се оттегли от процедурата по-рано тази седмица, позовавайки се на конфликт на интереси, тъй като синът му работи за една от компаниите, подали първоначално оферти.   Новата система ще съхранява и обработва големи количества класифицирани данни, давайки възможност на въоръжените сили на САЩ да използват изкуствен интелект, за да ускорят планирането на военни действия и да повишат боеспособността си. Министерството на отбраната подчерта, че процедурата е била справедлива и е отговорила на указанията за възлагане на обществени поръчки.   Сделката е голяма победа за облачната платформа на Майкрософт Ежа (Azure), която отдавна се опитва да настигне пазарния лидер Амазон уеб сървисиз (Amazon Web Services).", "date": "2019.10.26", "title": "Майкрософт получи договор за облачни услуги за 10 милиарда долара от Пентагона"}
{"url": "http://epicenter.bg/article/Milioni-v-Kaliforniya-ostavat-na-tamno-zaradi-pozharite/197045/7/0", "text": "  Заради огнената стихия около 50 000 души вече бяха превантивно евакуирани. Обявено е извънредно положение за района на окръг Сонома и Лос Анджелис.   \"Пасифик газ енд илектрик\" предупреди около 850 000 домакинства (близо 2 милиона души), че могат да бъдат засегнати от спирането на тока между събота вечерта и понеделник следобед. Според компанията огънят Кинкейд в северната част на Калифорния в сряда е започнал седем минути след като далекопровод в непосредствена близост е дал на късо.   Пламъците до момента са изпепелили около 8800 хектара гори и горски насаждения в окръг Сонома, известен с винарските си изби и лозовите си масиви. Над 1300 пожарникари се борят с пламъците, които все още не показват признаци на овладяване.   Най-смъртоносният пожар в историята на щата, при който загинаха 85 души в Северна Калифорния през 2018 година, беше причинен именно от проблеми с електропреносната мрежа на „Пасифик газ енд илектрик“. Ветрове със скорост от около 112 километра в час разпалиха пожарите. Калифорния е засегната от ветровете Санта Ана, които са сухи и бурни и допълнително усложняват противопожарната обстановка. ", "date": "2019.10.26", "title": "Милиони в Калифорния остават на тъмно заради пожарите"}
{"url": "http://epicenter.bg/article/-Misis-Balgariya-2019----izbrana--Ot-zhuri-v-sastav-misiski-ot-minali-rekolti-/197049/10/0", "text": "В бална зала Монтесито, се проведе 21-то издание на националния конкурс за омъжени жени „Мисис България 2019″.  Повече от 300 бяха кандидатките за короните на предварителния кастинг, а специална комисия определи 14 финалистки, които се бориха за титлите „Мисис България Universe”, „Мисис Бългaрия Europe”, „Мисис България World”, „Мисис България International”. Бяха избрани и сребърните финалистки, които ще представят страната ни на международни конкурси.   Запазва се тенденцията интерес към конкурса да проявяват омъжени дами с висше образование и престижни професии. Сред кандидатките за тазгодишните титли бяха лекари, адвокати, бизнес дами, но също така и домакини, както и българки, живеещи в чужбина.  В първи тур участничките дефилираха с бижута от естествени перли, корали и камъни на Velmar. Във втори тур по традиция на сцената да ги подкрепят излязоха техни близки и приятели. За първи път участничките и гостите имаха възможност да опитат KANGEN – единствената вода в света, която е създадена от японски професор преди 45 години. Сертифициран медицински уред използван в болници и противоракови клиники. Антиоксиантна, алкална, преструктурирана вода.   Специален поздрав към гостите отправи Радостина Йовкова солистка от фолклорен ансамбъл „Филип Кутев”. Журито бе съставено от носителките на титлата „Мисис България“ през годините, както и представители на спонсорите между които Верджиния Кръстева – „Дари травел“ и Анелия Петкова – „Брайдъл Фешън“. Най-красивите омъжени дами на България получиха подаръци от: Premium Health products & Benostan България – най-добрите козметични и лайфстайл продукти. Revanesse – канадски дермални филъри, Tonino Lamborgini, Body T@l, Bridal Fashion, Merelin Cosmetics – израелска козметика от мъртво море.  Клиника „Spectro Aesthetics, Locherber Milano – италиански интериорни аромати, Skin professional Dead Sea Cosmetic – уникални формули с лифтинг ефект. Както и избрана процедура от д-р Асе Лозанов, основател на Монте Карло Бюти институт. А Рефан подариха на всички участнички новата златна серия „Рефан GOLD Collection”. Тази година средствата, събрани от благотворителната кампания на „Мисис България“ ще бъдат предоставени за социално слаби пациенти на болница и техните нужди. Отново основен дарител на кампанията беше Мисис дама на годината Гергана Ташкова, която откупи картина на дете от Асамблеята „Земята на децата“. Водеща на събитието бе Тв водещата и журналист Нели Пандилова.    Сребърните медалистки на „Мисис България 2019“   Мисис България Transcontinental 2019   Красиана Василева – 24 години с три годишна дъщеря, на която е посветила цялото време.   Мисис България Universal 2019  Мануела Парушева – 30 години от Варна в момента учи четвъртото си висше в медицински университет Варна. Омъжена е с 1 дъщеря на 5 години. Работи във фармацевтична компания .   Мисис България Top of the world 2019  Йорданка Зафирова от Варна юристконсулт със син на 3 години   Мисис България Worldwide 2019  Марина Цветанова на 27 години от София. Професионален модел и притежател на сайт за дрехи .Майка на момче на 7 години  Носителките на титлата Мисис България 2019   „Mrs Bulgaria” 2019 World – Мира Стоянова с едно дете на 2 години и 6 месеца- бизнес дама   “Mrs Bulgaria” 2019 International   Неделина Цанева – 25 години модел и собственик на автокъща   “Mrs Bulgaria” 2019 Europe  Емилиана Стоименова – София, 38 години по образование магистър българска филология, има две деца – момиче на 9 и момче на 7. PR на министерството на икономиката.   “Mrs Bulgaria” 2019 Universe  Яна Коджейкова – Бургас. На 32 години. Има син на 5 години и работи с мъжа си в семейния бизнес .   Фотограф Теодор Атанасов – „Качество, дизайн и точност” ", "date": "2019.10.26", "title": "„Мисис България 2019“ – избрана! От жури в състав мисиски от минали реколти "}
{"url": "http://epicenter.bg/article/72-godishna-napitka-za-120-hilyadi-leva-e-golyamata-atraktsiya-/197070/9/0", "text": "На чист български език посланикът на Великобритания Ема Хопкинс откри осмия Уиски Фест София 2019.   Тя сподели, че за нея е чест да открие най-престижното уиски събитие в Централна и Източна Европа и насърчи гостите на тридневния фест да участват в томболата, която ще направи София още по-зелена.   „Няма лошо уиски, просто някои уискита са по-добри от други”, завърши тя речта си с цитат от Реймънд Чандлър. Посланиците на САЩ и Ирландия също приветстваха гостите на Уиски Фест София 2019, които препълниха Sofia Event Center в Парадайз Център на откриването на тридневния фестивал на качествените напитки.   Голямата изненада за любителите на класните питиета е 72-годишното уиски Genesis Mаcallan в кристален декантер, сътворен от майсторите на Lalique. Разкошният декантер е с цена 120 000 лв. и е единствен за България, в цял свят има само 600 броя от колекционерското бижу.   Изискани вкусове, редки и екзотични уискита, отделна зала за ром и коняк, тераса с вкусотии и жива музика очакват посетителите на Уиски Фест София 2019, който продължава днес и утре, на 26 и 27 октомври. В съботната нощ ще спим един час повече заради преминаването към зимно часово време и ще сме по-отпочинали за третия ден на престижния фестивал. Над 300 вариации уиски от цял свят, сред тях и собствената марка Уиски Фест София могат бъдат опитани от гостите на феста.    Един от посетителите ще спечели пътуване до три дестилерии в Шотландия за двама души, както и Golden Tour на култовата атракция The Scotch Whisky Experience в сърцето на Единбург.   Майсторските класове, водени от световноизвестни експерти, привличат истински ценители, които искат да научат повече за тайните на създаването на качественото уиски.   На феста се предлагат ексклузивни уискита, за които има ограничение в броя на закупените бутилки.   Посетителите на Уиски Фест София се радват и на  бариста кът с изключителни кафе напитки, на уникален шоколад с уиски, а фууд корнерът предлага гурме специалитети и сочни меса със сосове от уиски. Специално за любителите на пури има отоплена тераса, където да се насладят на вкуса и аромата на страхотни марки.    Нови уиски-коктейли, които са супер модерни в момента, се приготвят на място, а приятните моменти с нови и стари приятели на Уиски Фест София са незаменими.   Най-престижното уиски събитие у нас привлича почитатели на класните напитки, които харесват феста и заради страхотната атмосфера, която организаторите създават.   Стотици хора пристигат от различни краища на страната, за да се насладят на редки питиета, някои от които за първи път са в България.   На щандовете, които предлагат разнообразие от вариации на напитки, посетителите се посрещат от истински експерти, които предлагат най-доброто от различни кътчета на света. Не само тези, които идват за първи път на Уиски Фест София, но и редовните посетители са изненадани не само от големия избор, но и от интересните активности и събития по време на феста.   Билетите за уиски феста са два вида: единият струва 45 лв. и включва 15 уиски кредита, дегустационна чаша Glencairn, справочник с марките и дестилериите, бутилка вода. Специалният неделен билет е 30 лв. и  включва достъп до фестивала само в неделя, 27 октомври, 10 уиски кредита, дегустационна чаша Glencairn, справочник с марките и дестилериите, бутилка вода.    Билетите за осмия Уиски Фест могат да се купят в Sofia Event Center по време на самото събитие. На касите на фестивала се продават допълнителни уиски кредити, а също така „златни” кредити за много специални уискита.   Всеки уиски кредит е равен на половин унция =15 мл – според експертите това е достатъчно, за да може човек да разбере дали иска отново от същото или е готов за нови усещания.    Уиски Фест София е и чудесен шанс за имениците – на Димитровден трябва да се празнува по най-добрия и бляскав начин!   За трета поредна година каузата на Уиски Фест София е засаждане на дъбови дръвчета – с усилията на организаторите на престижното събитие са засадени 1 000 дръвчета в Новата гора на София.   Пълната програма и допълнителна информация за Уиски Фест София 2019 ще намерите на   и       За повече информация може да пишете на електронен адрес      Всички удоволствия, които предлага Уиски Фест, са достъпни само за пълнолетни лица. Организаторите и официалните представители на марките апелират: Консумирай отговорно!", "date": "2019.10.26", "title": "72-годишна напитка за 120 хиляди лева е голямата атракция!"}
{"url": "http://epicenter.bg/article/Albanskiyat-premier--Ideyata-za--Velika-Albaniya--ne-mozhe-da-se-osashtestvi/197048/7/0", "text": "Министър-председателят на Албания Илир Мета заяви пред журналисти, че идеята за „Велика Албания“ не е възможна, както се е провалил и проекта за „Велика Сърбия“, предава македонската медия ”Фокус”   „Всички албанци имат един проект. Това е обединение с Европа. Идеята за „Велика Албания“ не ни най-малко възможна. Проектът „Велика Сърбия“ не успя. Живеем в сложен регион, на Балканския полуостров няма „етнически чисто“ място. Лудост би било да се говори за екпанзионистки проект“, заяви Мета. Премиерът се фокусира върху процеса по евроинтеграцията на Тирана, като подчерта, че албанските граждани имат общ проект, който е тяхното обединение в голямото семейство на Европейския съюз. Той добави, че ЕС не е изразил най-добрата си позиция спрямо Албания, но реформите ще помогнат за забързване на този процес. „Ситуацията с ЕС ще се подобри след новите реформи“, каза още премиерът и допълни, че вярва, че някой ден целият регион на Западните Балкани ще бъде приет в структурите на Общността и това е в интерес на Брюксел. Той коментира и отношенията на Тирана с Гърция и Турция. „Отношенията на Албания с Атина са изключително важни, ние сме и ще останем съседи. Ние сме (съюзници) в НАТО. В Албания имаме гръцко малцинство и в Гърция живеят много албанци. Връзката ни с Турция също е историческа. Имаме големи икономически интереси и също сме членове на НАТО. Но бих искал да поясня: за Албания е важно проблемите между другите държави да не ни засягат. Не сме длъжни да играем ролята на арбитър при конфликти и проблеми, които възникват в други страни“, добави Мета.", "date": "2019.10.26", "title": "Албанският премиер: Идеята за „Велика Албания“ не може да се осъществи"}
{"url": "http://epicenter.bg/article/Momiche-sas-SMS-ot-kamiona-kovcheg--Mamo--obicham-vi-mnogo--Umiram--zashtoto-ne-moga-da-disham-/197051/7/0", "text": "Още виетнамски семейства обявиха днес, че техни роднини може би са сред 39-те жертви, открити мъртви в контейнера на камион в Югоизточна Англия, предаде Асошиейтед прес, цитира Новини.бг    Британската полиция първоначално обяви, че загиналите вероятно са китайци, но призна, че „нещата са в развитие“.    Бащата на 20-годишния Нгуен Дин Луонг във Виетнам каза, че се бои, че синът му е сред мъртвите. Той каза пред АП, че не се е свързвал с него от миналата седмица, когато момчето казало на баща си, че ще се присъедини към група в Париж, която се опитва да достигне до Англия.    „Той често се обаждаше вкъщи, но от миналата седмица, когато говорихме за последно, от него няма никаква вест. Казах му, че може да отива където иска, стига да е безопасно, и да не се безпокои за пари, аз имам грижата за това“, каза Нгуен Дин Гиа.    Бащата обясни още, че синът му е напуснал дома в централната провинция Хатин през 2017 г., за да работи в Русия, а по-късно в Украйна. През април 2018 г. пристигнал в Германия, а после във Франция. Казал на семейството си, че иска да отиде във Великобритания.    По-големият брат на Луонг - Фам Дин Хай, каза, че Луонг имал татуировка на дясното си рамо, изобразяваща молещи се ръце върху кръст. Семейството добави, че е съобщило тази информация на местните власти.    Виетнамското посолство в Лондон съобщи вчера, че е влязло във връзка с полицията относно изчезнала жена, смятана за една от мъртвите в камиона. Говорител на посолството каза, че е получило обаждане от семейство във Виетнам, което твърди, че тяхната дъщеря не се е обаждала след откриването на камиона с труповете.    Би Би Си съобщи вчера, че е в контакт с шест виетнамски семейства, които също се страхуват, че техни близки са сред жертвите. Роднините на 26-годишната Фам Ча Ми казали на телевизията, че не могат да установят контакт с нея от вторник вечерта, когато за последно получили СМС, в който тя съобщава, че се задушава:    „Извинявайте много, мамо и татко... Моето пътешествие в чужбина приключва неуспешно. Мамо, обичам ви много тебе и татко. Умирам, защото не мога да дишам... Мамичко, толкова съжалявам“, написала тя.    Католическият свещеник Данг Ху Нам от малкото градче Йен Тхан в централната виетнамска провинция Нгеан, на 300 км южно от Ханой, изрази пред Ройтерс мнение, че повечето от жертвите в камиона вероятно са от този затънтен аграрен район на страната, занимаващ се с отглеждане на ориз. Отецът каза, че е във връзка с няколко семейства на загиналите в камиона.    \"Целият район потъна в скръб. Все още събирам данни за всички семейства на жертвите и довечера ще отслужа молитвена служба за тях. Това е катастрофа за нашата община\", заяви той.    Над потъналото в мъгла и подгизнало от дъждове градче високоговорители вече разнасят молитви за загиналите в камиона.    Някои от почернените семейства твърдят, че след трагичната вест от Великобритания трафикантите са им върнали парите за проваления нелегален трафик на близките им. Едно семейство съобщи, че става дума за 38 000 долара.    Виетнамското външно министерство, цитирано от Ройтерс, съобщи днес, че е инструктирало посолството си в Лондон да съдейства на британската полиция за идентификация на жертвите.    Китай обяви, че все още не може да потвърди националностите и самоличностите на жертвите, обявени първоначално за негови граждани. Във виетнамското интернет пространство циркулират предположения, че жертвите може би са пътували с фалшиви китайски паспорти.    „Полицията каза, че спешно се извършва работа по установяването на самоличността на жертвите, но засега тя не може да бъде потвърдена“, заяви китайски консулски служител в Лондон, цитиран от АП.    „Искам да подчертая, че каквато и да е тяхната националност, този инцидент е огромна трагедия, която насочва вниманието на международната общност към въпросите на нелегалната имиграция“, допълни той.    Говорителката на китайското външно министерство Хуа Чунин каза, че китайските власти търсят информация и от полицията в Белгия, тъй като превозният контейнер е пристигнал с ферибот от Зеебрюге до Пърфийт, Англия, рано в сряда и е бил натоварен от шофьор на камион и откаран на няколко мили от там до Грейс, на 32 км източно от центъра на Лондон.    Смята се, че камионът, който е регистриран в България от името на компания, притежавана от жена ирландка, е тръгнал от Северна Ирландия до Дъблин, откъдето се е качил на ферибот за Уелс, а после е прекосил южна Великобритания, за да поеме контейнера.    25-годишният шофьор е арестуван по подозрение в убийство. Вчера британската полиция арестува още трима души, заподозрени за убийство и заговор за трафик на хора.", "date": "2019.10.26", "title": "Момиче със СМС от камиона-ковчег: Мамо, обичам ви много. Умирам, защото не мога да дишам..."}
{"url": "http://epicenter.bg/article/Britanskite-deputati--oponirashti-na-Brekzit--shte-initsiirat-vtori-referendum-v-parlamenta/197052/7/0", "text": "Депутатите в парламента на Великобритания, които се застъпват за оставането на страната в Европейския съюз се готвят да инициират провеждането на втори референдум до дни, пише вестник London Evening Standard, цитиран от Фокус. Според информацията няколко депутати са индикирали, че ще се опитат да убедят Камарата на общините, че е нужно да се проведе втори референдум за сделката за излизането от ЕС. За да направят това, депутатите ще трябва да се позоват на „Наредба 24“, според която те могат да инициират спешни дебати в графика на Камарата, но ще имат нужда от нейното одобрение дори за този си ход. Ако те все пак получат благоволението на своите колеги, те вероятно ще внесат в Камарата предложението на министър-председателят Борис Джонсън за Брекзит, или по-ранната сделка на бившия премиер Тереза Мей, с идеята те да бъдат гласувани от британците на референдум. Информацията идва след като Брюксел отказа да реши до кога ще отложи Брекзит и дискусиите в ЕС продължават. След среща между посланиците на страните от Общността, източник на ЕС потвърди, че има „пълно съгласие за нуждата от отсрочка“ и че „работата ще продължи“. Финалното решение за това дали Брюксел ще предостави забавяне на процеса по Брекзит до ноември 2019 г. или до януари 2020 г. ще бъде взето вероятно на 28 или 29 октомври, като първият вариант изглежда се радва на подкрепата на френския президент Еманюел Макрон. Преговорите ще се проведат на фона на изтекли документи, публикувани от  , според които правителството на Великобритания може да се опита да промени законодателството, свързано с правата на работниците, както и защитата на природата след Брекзит. Има страхове в някои части на ЕС, особено в Берлин, че Джонсън се готви да реформира Великобритания и да я превърне в страна с ниски данъци и слаба регулация върху икономиката, в съседство с Общността, след като напусне. Според информацията от изтеклите документи и статията в  , засягащи търговията между ЕС и Лондон, споразумението определя правата на работниците и защитата на природата по начин, който оставя „място за интерпретация“. Джонсън заяви по-рано пред депутатите, че Великобритания е посветена на „най високите възможни стандарти“ по отношение на борбата с промените в климата и правата на работниците, което му помогна да спечели на своя страна 19 представители от Лейбъристката партия, които бяха готови да подкрепят неговата сделка за Брекзит с ЕС. Според министъра за Брекзит в сянка на Лейбъристка партия Джени Чапман, документите потвърждават „най-големите страхове“ на опозицията. „Планът за Брекзит на Борис Джонсън е проект за нерегулирана икономика, в която основни права и защити ще бъдат разкъсани“, заяви тя. По-рано премиерът призова за провеждането на предсрочни общи избори на 12 декември и неколкократно поиска от опозицията да подкрепи инициативата му, като обеща, че ако това се случи, те ще имат колкото време им е нужно да прегледат сделката му за излизане от ЕС. До този момент ръководителят на лейбъристите Джереми Корбин твърдеше, че ще чака решението на Брюксел, за да е сигурен, че Брекзит без сделка вече не е възможен, преди да подкрепи провеждането на избори. Депутати от неговата партия обаче го призоваха да откаже предложението на Джонсън и вместо това сам да инициира втори референдум. Междувременно съветниците на Джонсън ще се надяват, че при нов вот ще спечелят с лекота, както предвиждат последните статистически проучвания и искат да се възползват от инерцията си.", "date": "2019.10.26", "title": "Британските депутати, опониращи на Брекзит, ще инициират втори референдум в парламента"}
{"url": "http://epicenter.bg/article/Arestuvaha-Dzheyn-Fonda-i-Ted-Dansan-zaradi-ekoprotest/197054/7/0", "text": "Холивудските звезди Джейн Фонда и Тед Дансън бяха арестувани във Вашингтон. Двамата участваха в протест срещу бездействието на властите в борбата с климатичните промени. За Джейн Фонда да се озове в полицейските патрулки се превърна в регулярно събитие. Това е третият й арест за три седмици.   Заедно със звездата от сериала \"Бар Наздраве\" и още около 30 протестиращи, тя беше прибрана от полицията за смущаване на обществения ред и възпрепятстване на трафика. Джейн Фонда каза, че няма да се откаже от протестите. Тя се включва в подобни демонстрации всеки петък и твърди, че е дошло време да осъзнаем, че дома ни гори.   Източник: Нова.тв", "date": "2019.10.26", "title": "Арестуваха Джейн Фонда и Тед Дансън заради екопротест (Видео)"}
{"url": "http://epicenter.bg/article/Okolo-milion-demonstranti-nastoyavat-za-reformi-v-Chili/197055/7/0", "text": "Един милион души участваха в протест в Чили. Това е най-голямото множество, събирало се в страната от десетилетия. Трафикът спря почти изцяло, като дългата колона от хора премина няколко километра в центъра на столицата. Протестът беше почти изцяло мирен, за разлика от сблъсъците през изминалите няколко дни. Митинги имаше и в други градове на страната. \"Впечатляващо е. Има наистина много хора. Знаехме, че протестът ще е многоброен, но никой не е очаквал да е толкова голям\", каза Лукас Гансон.   Протестът е срещу социалното неравенство и апатията на управляващия елит към него. Много хора носеха тигани и тенджери, за да вдигат шум и искаха по-високи заплати и пенсии.   \"Чувствата са смесени - носталгия, яд, страх и съжаление. Дълго искахме масова демонстрация и накрая стана. Мисля, че това е от полза за всички, но в крайна сметка имаме една цел\", каза още Каролина Систерна.   Десният президент, милиардерът Себастиан Пинера, вече обеща редица придобивки, но това не спря протестите. Пинера благодари на хората след митинга в събота, че не е имало насилие. В 6-милионния град продължава да е наложен полицейски час и е обявено извънредно положение. Полицията каза, че протестиращите не са били 1 милион, а 250 000.   Източник: Нова.тв", "date": "2019.10.26", "title": "Около милион демонстранти настояват за реформи в Чили"}
{"url": "http://epicenter.bg/article/Ilhan-Kyuchyuk-e-izbran-za-vitseprezident-na-evropeyskite-liberali-s-nay-visok-rezultat/197058/7/0", "text": "Евродепутатът Илхан Кючюк бе избран за втори път за вицепрезидент на европейските либерали с най-висок резултат. Това е третият избор на г-н Кючюк, като два от тях са с най-висок резултат от всички кандидати.    Между 24 и 26 октомври столицата на Гърция – Атина се проведе 40-ия Конгрес на Партията на Алианса на либералите и демократите за Европа под надслов „Мисията възможна. Ренесанс на либерализма”. Събитието събра близо 1000 делегати, които проведоха задълбочени дискусии по важни за бъдещето на Европа теми, сред които опазването на околната среда, ролята на Европа на глобалната сцена и защита на правовата държава.    По време на конгреса, бе избрано и ръководство на партия АЛДЕ. След преизбирането на председателя на Ханс ван Баален се състоя и избор за шест вицепрезиденти, на който евродепутата на ДПС/Обнови Европа Илхан Кючюк получи внушителната подкрепа от 84% от гласовете, което го постави на първо място сред всички кандидати.    „Резултатът, който получих е преди всичко международно признание за Движението за права и свободи. През годините ние се утвърдихме като най-европейската и най-либерална партия както в България, така и в централна и източна Европа. С работата си в Европейския парламент и либералните институции доказахме, че сме системен и предвидим партньор и може да ни се гласува доверие. Ето защо, и на предстоящите местни избори в България утре, хората трябва да направят своя осведомен и ценностен избор. Дали да подкрепят политици с ясни програми за развитие и европейска легитимация или да се доверят на ширещия се популизъм без цел и посока”, заяви Кючюк.    В Атина ДПС бе представено на годишния конгрес от делегация в състав - Илхан Кючюк, заместник-председател на АЛДЕ и ръководител на делегацията на ДПС в групата „Обнови Европа“ в Европейския Парламент, зам.-председателя на групата „Обнови Европа“ Искра Михайлова, евродепутата Атидже Алиева-Вели и Биршен Ибрямова, изп.-директор на фондация „Либерална интеграция“. Делегацията взе участие в дискусиите с колеги от либералното семейство и обсъждането на предложените за Конгреса резолюции, както и при избора на ръководство на партия.    Приветствия при откриването на конгреса бяха отправени от лидерите на либералното политическо семейство, включително министър-председатели и еврокомисари.", "date": "2019.10.26", "title": "Илхан Кючюк е избран за вицепрезидент на европейските либерали с най-висок резултат"}
{"url": "http://epicenter.bg/article/Otkriha-81-migranti-v-kashta-blizo-do-balgarskata-granitsa/197059/7/0", "text": "81 мигранти от страни от Близкия Изток са били открити от полицията в къща в липковското село Ваксинце, предаде БГНЕС.    Тази сутрин е арестуван и собственикът на жилището. В дома му е извършен обиск след съдебно разпореждане. В къщата му са открити 62 възрастни и 19 непълнолетни лица.  Мигрантите са прехвърлени в бежански център в Табановце. След разследване по случая срещу собственика на къщата ще бъде повдигнато обвинение.   Куманово се намира само на 30 километра от границата с България и през града минава нелегален канал за трафик на хора.", "date": "2019.10.26", "title": "Откриха 81 мигранти в къща близо до българската граница"}
{"url": "http://epicenter.bg/article/Heyko-Maas--Ankara-ni-uveri--che-operatsiyata-v-Severna-Siriya-ima-vremenen-harakter/197060/7/0", "text": "Турските власти са уверили външния министър на Германия Хейко Маас, че присъствието на въоръжените сили на Анкара в Северна Сирия е само временно решение, предава TACC, цитира Фокус. Той заяви това малко след края на срещата му с неговия турски колега Мевлют Чавушоглу. „Очакваме Турция да остане на територията на Сирия за кратко. Ние говорихме за това днес и то отново беше потвърдено\", каза Маас. \"Това е нещо, което приветствам\", допълни министърът.", "date": "2019.10.26", "title": "Хейко Маас: Анкара ни увери, че операцията в Северна Сирия има временен характер"}
{"url": "http://epicenter.bg/article/Otkriha-dve-tela-v-kinosalon--podozirat-ubiystvo-v-Holandiya/197061/7/0", "text": "Две тела са открити в киносалон в Холандия. Това съобщиха от местната полиция, цитирани от БТА.   От там допълниха, че има съмнение за насилствена смърт. На мястото има полицаи, а района около киното е отцепен.   Според местни медии телата са открити от служители на обекта по-рано днес.", "date": "2019.10.26", "title": "Откриха две тела в киносалон, подозират убийство в Холандия"}
{"url": "http://epicenter.bg/article/Stevo-Pendarovski--Stabilni-Balkani-oznachavat-stabilna-Evropa/197062/7/0", "text": "Недаването на дата за започване на преговорите за присъединяване към ЕС на Македония и Албания, е наказание за целия регион, заяви президентът на Македония Стево Пендаровски по време на съвместната пресконференция с албански му колега Илир Мета в отговор на въпрос на журналист - дали това, че Македония не е получила дата е \"наказание\" за страната , цитира думите му скопският телевизионен канал, излъчващ на албански език “Алсат М“. Пендаровски добави, че усилията на ЕС трябва да се съсредоточат и върху приближаването на Босна към Съюза, както и върху международното легитимиране на Косово. \"ЕС трябва да намери начин да придвижи Босна и Херцеговина към Европа в институционален смисъл, а не по отношение на политическата реторика и трябва да инвестира допълнителни ресурси. Заедно с нашите приятели отвъд океана, трябва да се придвижи към финализиране процеса на международно легитимиране на Косово. Това означава да се завършат преговорите между Белград и Прищина, защото без да се затварят тези въпроси, регионът няма да бъде окончателно стабилизиран. Аксиомата на европейската стабилност е, че ако Западните Балкани не са стабилни, останалата част от континента не може да бъде стабилна\", каза Пендаровски.   Източник: Фокус", "date": "2019.10.26", "title": "Стево Пендаровски: Стабилни Балкани означават стабилна Европа"}
{"url": "http://epicenter.bg/article/Erdogan-se-zakani-da-prochisti-kyurdite--vapreki-sporazumenieto-s-Rusiya/197065/7/0", "text": "Турция ще прочисти района край границата си бойците на сирийските кюрдски Сили за защита на народа (СЗН), ако Русия не изпълни задълженията си по постигнатото двустранно споразумение между Анкара и Москва по-рано тази седмица, заяви турският президент Реджеп Ердоган, цитиран от \"Ройтерс\".    Съгласно меморандума от Сочи, договорен от президентите на Турция и Русия във вторник, руската военна полиция и сирийски правителствени части поемат задачата да прочистят бойците на СЗН от ивица в Северна Сирия с дълбочина 30 километра от турската граница. Анкара разглежда СЗН като терористична организация.    Ердоган повтори и предишната си заплаха да \"отвори границите\" за бежанци към Европа, ако европейските страни не подкрепят плановете на Анкара за зона за сигурност в Североизточна Сирия, където да бъдат върнати сирийски бежанци, избягали в Турция.   Източник: Новини.бг", "date": "2019.10.26", "title": "Ердоган се закани да прочисти кюрдите, въпреки споразумението с Русия"}
{"url": "http://epicenter.bg/article/Zoran-Zaev--Mechtata-za-chlenstvo-v-ES-ne-e-razbita--drugiyat-variant-e-natsionalizam-i-radikalizam/197068/7/0", "text": "Мечтата за членство в Европейския съюз не е разбита. Другата алтернатива е национализъм, радикализъм, несигурност и завръщане към мрачните времена, заяви премиерът на Северна Македония Зоран Заев в интервю за белградския в. \"Политика\", цитирано от БТА.    Заев изразява увереност, че не би навредило, ако страната му получи възможност да започне преговори с ЕС, и дори напротив - би било добър стимул да продължи вътрешните реформи, зачитайки европейските ценности, и да допринесе за процесите на реформи вътре в ЕС.    Според премиера на Северна Македония неговата страна е доказала, че \"чрез искрено приятелство, ефективна дипломация, диалог и консенсус със своите съседи и вътре в страната отстоява и създава европейски ценности\". \"От друга страна, ако принципът на заслуги бъде отхвърлен, какво може да донесе това\", пита Заев.    \"Дали напредъкът ще остане мощен стимул? Как ще засегне това други отворени регионални въпроси, от които пряко зависи политическата обстановка и положението със сигурността? Европейската перспектива няма алтернатива за Скопие и балканските страни\", добавя той.    Заев мотивира решението да бъдат свикани предсрочни избори в Северна Македония с необходимостта партията му да получи нов мандат от гражданите, за да продължи \"да води страната напред, към НАТО и към ЕС, към икономически развита, стабилна и сигурна държава, защото другият вариант е национализъм, радикализъм, несигурност и завръщане към мъчителните и мрачни времена, към които никой не иска да се завърне\".    Министър-председателят изтъкна добросъседските отношения като предпоставка за напредъка в евроинтеграцията, но и най-вече като необходимост за гражданите и региона. \"Споразуменията с Гърция и България донесоха само изгоди: търговията нарасна, развиваме икономика в региона\", подчертава той.    \"Регионалното сътрудничество е необходимост и ние ще го развиваме в духа на нашата обща стратегическа цел - европейската интеграция. Европейската интеграция няма алтернатива и нашето място е в ЕС. Може би сега аз съм умерен оптимист, но все още съм оптимист. Мечтата за членство в ЕС не е разбита\", заявява още в интервюто Заев.", "date": "2019.10.26", "title": "Зоран Заев: Мечтата за членство в ЕС не е разбита, другият вариант е национализъм и радикализъм"}
{"url": "http://epicenter.bg/article/Velikobritaniya-otlozhi-secheneto-na-spetsialna-moneta-za-Brekzita/197069/7/0", "text": "Британското финансово министерство отложи изсичането на монета от 50 пенса, посветена на Брекзит, на която трябваше да бъда изписана датата 31 октомври. Именно тогава се предвиждаше да стане факт разводът между Обединеното кралство и ЕС, но той бе отложен за трети път, предаде БТА, цитира Новини.бг   Кралският институт на британската монета спря производството на тази възпоменателна монета с датата 31 октомври и посланието \"Мир, просперитет и приятелство с всички страни\". Тези думи са взети от цитат от първата реч при встъпването му в длъжност на Томас Джеферсън, една от големите личности на американската независимост и трети президент на САЩ.    \"Ще вземем окончателно решение, когато настъпи моментът\", заяви говорител на финансовото министерство пред британски журналисти.    Според в. \"Гардиън\" 1000 такива монети вече са изсечени. Цената на една от тях би могла да достигне 800 британски лири (930 евро) на пазара за колекционери.    През март бе спряно производството на такава монета с дата на Брикзита 29 март в очакване хоризонтът да се проясни. Излизането на Великобритания от ЕС бе отлагано оттогава за 12 април, а после за 31 октомври. То отново ще бъде обсъждано идната седмица за период, чиято продължителност е неизвестна. Въпреки обещанието си да има Брекзит каквото и да се случи в края на месеца, британският премиер Борис Джонсън бе принуден от закон да поиска отлагане заради избора на депутатите те пък да отложат решението си по споразумението, постигнато с много усилия при преговорите с Брюксел.", "date": "2019.10.26", "title": "Великобритания отложи сеченето на специална монета за Брекзита"}
{"url": "http://epicenter.bg/article/Putin-i-Makron-sa-obsadili-rezultatite-ot-sreshtata-na-visoko-ravnishte-Rusiya-Afrika-po-telefona/197074/7/0", "text": "Руският президент Владимир Путин и френският му колега Еманюел Макрон са разговаряли днес по телефона. Двамата са обсъдили резултатите от завършилата среща на високо равнище Русия-Африка, която се проведе в Сочи, както и руско-турските договорености за Северна Сирия, съобщи пресслужбата на Кремъл.   \"Владимир Путин разказа за резултатите от току-що завършилата в Сочи среща на високо равнище Русия-Африка, подчертавайки, че участниците са изразили желание за укрепване на многоплановото сътрудничество на взаимноизгодна и взаимноуважителна основа\", се посочва в комюникето.    \"Подчертано беше, че решенията, вписани в съгласувания на срещата меморандум за взаимно разбирателство, отчитат интересите на всички страни, допринасят за възстановяването на суверенитета и териториалната цялост на Сирия. Еманюел Макрон е оценил положително постигнатите договорености между Русия и Турция\", се допълва в съобщението.    Събеседниците се отбелязали в разговора си, състоял се по предварителна уговорка, че мерките в меморандума от Сочи са добра основа за стабилизиране на обстановката в района на източния бряг на река Ефрат и като цяло ще съдействат за намирането на изход от сирийската криза.   Според информацията на пресслужбата на Кремъл Путин и Макрон са изразили надежда, че насроченото за 30 октомври в Женева първо заседанието на сирийския Конституционен комитет ще премине в конструктивен дух и ще бъде резултатно.   Путин и Макрон са обсъдили и някои въпроси от руско-френските отношения и са се договорили да продължат контактите на различни равнища, пише още в комюникето.   Източник: Новини.бг", "date": "2019.10.26", "title": "Путин и Макрон са обсъдили резултатите от срещата на високо равнище Русия-Африка по телефона"}
{"url": "http://epicenter.bg/article/Zapechatvat-izbiratelnite-sektsii-predi-vota-utre/197063/2/0", "text": "Днес е ден на размисъл и агитацията е забранена. ЦИК заседава от сутринта по сигнали и жалби и се подготвя за изборния ден. Според данните в избирателните списъци  . Кандидатите за местната власт общо са 36 251, от тях най много са за общински съветници – над 29 хил., кандидати за кметове на общини са 1254 , а за кметове на кметства – над 5000. Под строга охрана над 17 млн. бюлетини са разпределени в цялата страна. Пред всяка секция има разположени списъци с кандидатите, указания за гласуване и телефон за подаване на сигнали за злоупотреби и нарушения. Днес и утре е забранена агитацията до приключване на изборния ден в 20 ч., както и оповестяването под каквато и да било форма на социологически проучвания.   Източник: Дарикнюз", "date": "2019.10.26", "title": "Запечатват избирателните секции преди вота утре"}
{"url": "http://epicenter.bg/article/Prokuraturata-vav-Vidin-proveryava-i-banitsa-ot-imenniya-den-na-predsedatel-na-BSP-/197064/2/0", "text": "Прокуратурата във Видин е назначила проверка на действия на председателя на БСП-Видин Димитър Велков днес.   В хода на проверката той е дал писмено обяснение, че става въпрос за личния му празник. Внимание е обърнато и на баницата по случай именния ден, като тя е била иззета заради съмнение за наличие на пари в нея.   “За мен буди недоумение защо трябва да давам обяснение как и защо отбелязвам личния си празник”, казва в обяснението си председателят на БСП-Видин Димитър Велков.", "date": "2019.10.26", "title": "Прокуратурата във Видин проверява и баница от именния ден на председател на БСП "}
{"url": "http://epicenter.bg/article/Sedem-pati-poveche-podvizhni-sektsii-v-Galiche/197066/2/0", "text": "Седем пъти повече са подвижните секции в село Галиче в сравнение с 2015 г.  За утре са предвидени 7 броя спрямо само една на предишните избори. Това е установено от предcтaвители нa Коaлиция \"БCП зa Бългaрия\" в изборнaтa aдминиcтрaция.     По думите им хората в списъка за гласуване в тези секции - 68 души, са възрастни, но активни, а голяма част от тях дори не знаят, че са включени за този начин на гласуване. Преди два дни е била организирана традиционната вече екскурзия за жители на селото, като от щаба на левицата изразяват съмнение, че именно по този начин са взети данните на гласоподавателите.", "date": "2019.10.26", "title": "Седем пъти повече подвижни секции в Галиче"}
{"url": "http://epicenter.bg/article/Predsedatelyat-na-NS-na-BSP-Korneliya-Ninova-shte-glasuva-v-Sofiya/197073/2/0", "text": "На 27.10.2019г. (неделя) лидерът на БСП Корнелия Нинова ще упражни правото си на глас за Местни избори 2019.    Тя ще гласува в 11.00 часа, в София, в 25 ОУ „Петър Берон“, ж.к. „Лагера“, ул.\"Балканджи Йово\"22, секция 48.", "date": "2019.10.26", "title": "Председателят на НС на БСП Корнелия Нинова ще гласува в София"}
{"url": "http://epicenter.bg/article/Kandidatite-za-kmetove-na-oblastni-gradove--izdignati-i-podkrepeni-ot-BSP--shte-glasuvat/197072/2/0", "text": "  – Кандидатът за кмет на общината Румен Томов ще гласува в 9.00 часа, във 2-ро  ОУ \"Димитър Благоев\";    – Кандидатът на левицата за градоначалник Николай Тишев ще упражни правото си на глас в 9:00 часа, в СИК 194, в СУ \"Епископ Коснтантин Преславски\";    – Кандидатът за кмет на Варна, издигната от БСП, проф. Анелия Клисарова ще гласува в 10:30 часа, в ОУ „Св. Св. Кирил и Методий”, секция 3;    –Весела Лечева, кандидат на БСП за кмет на общината, ще гласува в 11:00 часа, в СИК 62, Спортно училище \"Георги Живков\";   – Кандидатът за кмет на левицата Борис Николов ще гласува в Клуб на пенсионера \"Белия Дунав\", в 10:00 часа;    – Кандидатът на левицата за кмет на общината Момчил Младенов ще упражни вота си в СУ \"Кирил и Методий\",  в 10:30 часа;    – Кандидатът на БСП за градоначалник Ивелин Николов  ще гласува в 26 секция, в  Професионална техническа гимназия, в 11:00 часа;    –Георги Петков, кандидат на БСП за кмет на общината, ще гласува в 10:00 часа, в СИК 28, в Детска ясла № 5;    – Кандидатът за кмет на общината Милко Багдасаров ще упражни правото си на глас в СИК 136 , в СУ \"Петко Рачов Славейков\",в 11:00 часа;    – Здравко Милев, кандидат на БСП за кмет на общината, ще гласува в 11.00 часа, в СИК 44, в Природоматематическа гимназия \"Емануил Иванов\";    – Кандидатът за кмет на общината, издигната от инициативен комитет и подкрепена от БСП, Радина Банкова ще гласува в 10:30 часа; в ОУ \"Васил Левски\",СИК  6;   – Илия Илиев, кандидат на за кмет на общината, ще гласува в 13-та секция, в 6-то СУ \"Отец Паисий\" в 10.45 ч;    – Кандидатът на БСП Благо Солов ще гласува в СИК 33, в сградата на  читалище \"Виделина\";    –Станислав Владимиров, кандидат за кмет на общината от БСП, ще гласува в 10:00 часа, в СИК 76, в СУРИЧЕ „д-р Петър Берон”;    – Кандидатът за кмет на БСП Илиян Йончев ще гласува в 10:00 часа, в СИК 88, в ОАПС - Плевен;    – Николай Радев, кандидат на БСП за градоначалник, ще гласува в 10:30 часа, в СИК 7, в ОУ \"Васил Петлешков\";    – Кандидатът за кмет на общината Денчо Бояджиев ще гласува в 10:30 часа, в ОУ „Васил Левски”, секция 35   – Кандидатът за кмет на общината Пенчо Милков ще упражни своя вот в 11:30 часа, в СУ \"Възраждане\";    –Момчил Неков, кандидат за кмет от БСП, ще гласува в 10.00 часа, в ДГ \"Радост\" , СИК 107;    – Кандидатът за кмет от БСП Кольо Милев ще гласува в 10.00 часа, в 72-ра секция, в Професионалната гимназия по икономика „проф. д-р  Димитър Табаков“;   – Стефан Сабрутев, кандидат за кмет на общината, ще гласува в  Българо-германски център за професионално обучение, в кв. \"Райково\", секция 28;    – Проф. д-р Иван Върляков, кандидат за кмет на общината, ще гласува в  10:30 часа, в СИК 178,   в кметството на с. Богомилово, общ. Стара Загора;   – Рая Матева, кандидат за кмет на общината, ще упражни своя вот в 10:45 часа, в 13-та секция, в Професионална гимназия по икономическа информатика \"Джон Атанасов\";    – Кандидатът за кмет на общината  Коста Стоев ще гласува в 08:30 часа; в Младежки център, гр. Хасково;    –Венцислав Венков, кандидат за кмет на общината, ще гласува в 61-ва секция, в СУ \"Панайот Волов\", в 11:00 часа;    – Катя Георгиева, кандидат за кмет на БСП, ще гласува в 10: 30 часа, в СИК 74, в сградата на  ПГ по лека промишленост, екология и химични технологии.", "date": "2019.10.26", "title": "Кандидатите за кметове на областни градове, издигнати и подкрепени от БСП, ще гласуват"}
{"url": "http://epicenter.bg/article/Kaloyan-Pargov-shte-glasuva-v-12-15-chasa/197075/2/0", "text": "Лидерът на БСП – София Калоян Паргов ще упражни правото си на глас в 12.15 часа.    Той ще даде своя вот в 61-во ОУ „Св. Св. Кирил и Методий“ в ж.к. „Връбница – 2“ (бул. „Ломско шосе“ №186).", "date": "2019.10.26", "title": "Калоян Паргов ще гласува в 12.15 часа"}
