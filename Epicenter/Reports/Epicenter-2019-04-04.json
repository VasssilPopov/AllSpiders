{"url": "http://epicenter.bg/article/Arman-Babikyan--Vazhno-e-efektat-ot-koruptsionnite-skandali-da-e-v-polza-na-grazhdanite-/179393/2/48", "text": "Корупционните скандали трябва да отговорят на обществото, каква е разликата между политическата класа и тези, които я избират. Това каза за обзорното предаване „Това е България“ на Радио „Фокус“ политологът проф. Арман Бабикян. По думите му прекият ефект от корупционните скандали върху изборите за Европарламент няма да бъде директен, но вътрешно-българските теми ще надделеят, а корупцията е основна такава.  Според политолога партиите биха могли да употребят корупционните скандали в техен интерес на предстоящите евроизбори, като допълни, че и преди са го правили. Той обясни, че е важно ефектът да е в полза на гражданите.  „А не в полза на една или друга партия, която доказва, че единият е крадлив, ама видите ли – другият е още по-крадлив, затова трябвало да си изберем по-малкото зло. Това вече ни се е случвало много пъти – смисъл от това няма, тъй като българите все повече имат желание да живеят по друг начин, а не да избират между две злини. Хората вече изпитват абсолютно безразличие, дали ще бъдат крадени от левия или десния джоб – все става дума за техните пари\", коментира Бабикян.  \"Единственият по-траен ефект, който политиците постигнаха във времето по този начин, беше отвращението въобще от политиката, въобще от партиите, което е лошо, защото това е легитимният интструментариум, по който се произвежда обществения процес и се регламентира управлението в една страна“, обясни политологът.  Арман Бабикян добави, че оставките са средство за минимизиране на щетите, но става въпрос за начина, по който се практикува политиката. Той не е собственост само на ГЕРБ, но те са тези, които са на власт, обобщи политологът.  ", "date": "2019.04.04", "title": "Арман Бабикян: Важно е ефектът от корупционните скандали да е в полза на гражданите "}
{"url": "http://epicenter.bg/article/Parvan-Simeonov--Borisov-nameri-nachin-da-iztlaska-Tsvetanov-i-da-namali-prekomernoto-mu-vliyanie-/179369/2/0", "text": "„ . Борисов отново хваща на ръчен режим всичко и ще се опита да поведе кампанията на ГЕРБ“. Това коментира пред БНР политологът Първан Симеонов, изпълнителен директор на „Галъп Интернешънъл“.  „ , каза политологът Димитър Аврамов в предаването „Нещо повече“.  „ГЕРБ отново ще опитат да излязат с мотива, че и другите имат подобни провинения“, допълни Симеонов.  Според Аврамов не е невъзможен вариантът, при който, ако конкуренцията за гласовете на избирателите се движи по скалата „кой е по-неприятен от двамата големи\", да има отлив на избиратели.  „  коментира Димитър Аврамов.  „Това е нормално износване на формация, която от десетилетие управлява“, подчерта Първан Симеонов.  „ . Във времена, когато се търсят личности и яркост, ГЕРБ предложи партийност и Брюксел. Това може би не е свидетелство за криза, а за загуба на чувствителност по отношение на общественото мнение. Проблемите в последните месеци дойдоха от загуба на тази чувствителност, от леко самозабравяне, но Борисов не е загубил усета и неслучайно се намесва. Трябва да се запитаме дали политиката не се превръща в професия на хора, които иначе трудно биха си намерили друга работа,“ добави Симеонов.  По думите на Димитър Аврамов, „нищо ново не се случва“, припомняйки критични ситуации във всяка втора година на кабинетите на Иван Костов, на Симеон Сакскобургготски, на тройната коалиция.  ", "date": "2019.04.04", "title": " Димитър Аврамов: След тези скандали няма да се изненадам, ако ДПС извади неочаквано висок резултат"}
{"url": "http://epicenter.bg/article/Angelkova-za-apartamenta-si-ot-142-kv-m--Kupen-e-ot-moite-roditeli-za-75-000-leva-na-grub-stroezh/179370/2/0", "text": "  рипомняме, че днес лидерът на НФСБ Валери Симеонов използва разрастването на скандала с имотите на властта и поднови \"огъня\" по министъра на туризма Николина Ангелкова.  \"  каза пред журналисти Валери Симеонов.  Даде и конкретен адрес, който да бъде огледан - София, „Овча Купел“, „Бързарица“ №2. Поясни, че става въпрос за 142 кв. метра за 61 000 лв.    \"Явно за пореден път става дума за силните чувства на г-н Симеонов към мен. отговори на атаката министърът на туризма Николина Ангелкова на брифинг, кацайки на Летище София. Тя допълни, че имотът е закупен с риск от редица разходи след това.  „  Всеки човек, който се занимава с недвижими имоти е наясно, че има риск дали този строеж ще бъде довършен“, поясни Ангелкова.  „Аз имам и пазарна оценка. Юрист съм по образование и за всяка една сделка преди това съм възлагала оценка на лицензиран оценител. Всеки имот има индивидуални характеристики. Средствата са изцяло от моите родители.  Всичко може да бъде доказано и нямам никакви притеснения“, подчерта министърът на туризма.  Тя сравни случващото се с обвинения през миналата година, които не са разкрили закононарушения.  „  Много е жалко да се правят внушения по един такъв начин, който да засегне сектор „Туризъм“, каза още Ангелкова.   В последната ѝ декларация за имущество фигурира апартамент от 142 кв.м, придобит през 2008 г., като обаче сумата е 75 000 лв., по-висока от обявената от Валери Симеонов.    като според посоченото в документа с произходът на всички средства е от спасявания и дарения от роднини, съобщава телевизия Евроком.   От документа също така ясно се вижда, че    Още по-любопитен факт обаче е, че    Всичките три апартамента на министър Ангелкова отново са закупени със средства, дарени от роднини, плюс в някои от случаите и спестявания и заплати.   Остава открит въпросът    , пише Биволъ.  Панайот Николов Панайотов е съсобственик на „Графит Комерс“ ООД, регистрирана в Кърджали. Обществените поръчки спечелени от тази фирма (вкл. и в консорциумите „Женда“ ДЗЗД и „Баните“ ДЗЗД, в които фирмата има малък дял) са основно за строителство и ремотни на пътища и мостове. Общата сума е 11 855 469 лв. Това показва справка в данните от регистъра на Агенцията за обществени поръчки.   - всъщност е била в екипа му още докато той ръководи строителното министерство и някои медии тиражират, че дължи израстването си във висшата администрация изцяло на него и на платежоспособния си баща.    \"  писа тогава седмичникът „168 часа\".    От 2002 г. до 2006 г. Николина Ангелкова е председател на Асоциацията за правно развитие и юридически съветник в парламентарната Комисия по регионална политика и благоустройство.  От 2005 г. до 2007 г. е стажант в ГД „Околна среда\" на Европейската комисия и съветник към ръководителя на българската делегация в групата на ЕНП в Европейския парламент, където работи в областта на регионалното развитие, транспорта и околната среда.  В периода 2005-2010 г. е собственик на „Николова и партньори консулт\", последователно е генерален директор на компанията „Херчеса България\" ЕООД (2007-2009 г.) и управител на „Хелектор България ЕООД\" (2009-2010 г.).  През 2010-2011 г. е ръководител на звено „Контрол, комуникация и координация\" към министъра на регионалното развитие и благоустройството.  През 2011 г. е член на Управителния съвет на Агенция „Пътна инфраструктура\", а до 2013 г. е заместник-министър на регионалното развитие и благоустройството с ресор европейски въпроси, връзки с международните институции, европейско териториално сътрудничество и стратегическо планиране на регионалното развитие.  Николина Ангелкова е служебният министър на транспорта, информационните технологии и съобщенията. Като служебен министър на транспорта Ангелкова записва няколко скандални изяви покрай смяната на шефове на ключови държавни предприятия, между които БДЖ, Летище София и Пристанище Бургас.", "date": "2019.04.04", "title": "Нов скандал! Ангелкова за имота си от 142 кв.м: Купен е от родителите ми за 75 000 лв на груб строеж"}
{"url": "http://epicenter.bg/article/I-Borislav-Sarafov-se-ottegli--samo-Lozan-Panov-se-opitva-da-se-spasi-/179373/2/0", "text": "Заместник-главният прокурор по разследването и ръководител на Националната следствена служба Борислав Сарафов излиза в отпуск,    Това е второто оттегляне след като днес сутринта председателят на КОНПИ Пламен Георгиев заяви, че се оттегля в отпуск, докато трае разследването на прокуратурата на имотните му сделки. До решението на Сарафов се стигна, след като в четвъртък сутринта по разпореждане на Сотир Цацаров започнаха проверки за имотите на сина на шефа на националното следствие, на председателя на Антикорупционната комисия Пламен Георгиев, на Елисавета Панова, съпругата на председателя на ВКС и на самия Лозан Панов.  Премиерът Бойко Борисов призова ръководителите на трите институции да подадат оставки или да излязат в отпуск, докато проверките не приключат.  Георгиев почти незабавно обяви, че излиза в отпуск и е готов да съдейства на разследването. Същото по-късно през деня направи и Сарафов, който посочи, че своевременно ще предостави цялата изискана документация.  \"Категорично декларирам, че всичките ми действия са в рамките на закона и не противоречат на морала. Доходите и имуществото - моите и на членове на моето семейство, са декларирани по надлежния ред\", каза Сарафов.  След решенията на Георгиев и Сарафов, Лозан Панов вече е единственият от попадналите в имотния скандал висши представители на властта, който отказва да поеме моралната отговорност като напусне поста си или поне да излезе в отпуск, докато тече разследването за това с какви средства е закупен апартамента, в който живее и има ли конфликт на интереси, че продавачи на жилището са бъдещите му кумове – собствениците на фирма \"Артекс\".  Проверката за конфликт на интереси на Панов ще се извършва от Инспектората към Висшия съдебен съвет, чийто членове след приключване на мандата им, могат да се окажат в зависимост от председателя на ВКС.  Във вторник стана ясно, че по друга проверка срещу Лозан Панов - за натиск върху съдии от Апелативния специализиран наказателен съд по делото \"Иванчева\", инспекторите не са установили нарушение.  ", "date": "2019.04.04", "title": "И Борислав Сарафов се оттегли, само Лозан Панов се опитва да се спаси "}
{"url": "http://epicenter.bg/article/Borislav-Tsekov--G-n-Lozan-Panov-izglezhda-zhivee-s-useshtaneto--che-e-nedosegaem-/179376/2/0", "text": "Тези твърдения, факти, изнесени за жилището на съпругата на Лозан Панов, не опровергават обстоятелството, че той живее в това жилище. Той живее в него, ползва го, така че би трябвало да постъпи както останалите засегнати административни ръководители. Най-малкото това, което, направи Пламен Георгиев, трябва да го направи и той. Г-н Панов изглежда живее с усещането, че е недосегаем.   Това каза докторът по конституционно право Борислав Цеков във \"Всичко коз\" по Канал 3 за днешното оправдание на шефа на ВКС Лозан Панов, че щял да излезе излезе \"най-минатия\" с оставка или отпуск след като купеното от жена му на рекордно ниска цена жилище не е негова собственост.  \"Аз все пак като юрист си позволявам за кажа, че председателят на едно от върховните съдилища първо да употребява такъв език, и второ - да се чувства минат\", продължи Борислав Цеков.   \"Този двоен стандарт, който се проявява - за едни ако може веднага и сега да си ходят, същевременно за други има корпоративен медиен чадър. Все от едни и същи лица с обвинения, като има съмнения, че господин Панов ги поставя под чадър.  Този магистрат не може да бъде третиран като независим магистрат. И той изглежда като недосегаем. Не може в една правова държава да има хора, които да смятат че са над закона или са недосегаеми\", наблегна юристът.   \"Ако г-н Панов иска да надскочи останалите участници в скандала и да ги бие по морал, нека си подаде оставката, както съветват в такива случаи неговите приятелски медии\", препоръча другият гост във \"Всичко коз\" юристът Марин Киров.  \"Явно едни лица имат висока степен на морал и се оттеглят при проверки, а при други не можем да разчитаме на оставка. Защото виждаме, че няма проблем от закупуването на занижена цена, няма проблем, че фирмата, замесена в скандала и чиито собственици му кумуват, днес се оказа, че и небостъргачът им е нередовен и предстоят действия. На г-н Панов му е лесно - националните медии мълчат, когато има проблем, за това не може да се разчита само на морала, само на натиска отвън, а на законовите процедури\", посочи Марин Киров.  Борислав Цеков подсказа, че в тази насока Висшият съдебен съвет има правомощия, но подчерта, че трябва да се изчака проверката на прокуратурата.   \"Надявам се, че българската прокуратура няма да е орган с фейсбук реакция. Институциите с правораздавателна функция трябва да са много по-обрани, по-прецизни, да не допускат действия заради гняв във фейсбук, защото след това идва безправието. Нека да излязат проверените факти и тогава - всекимо своето\", призова за търпение той. \"Това са рутинни действия в случая, защото не бива да залитаме в другата крайност - един волунтаризъм, някой хвърлил нещо в публичното пространство. Ако има такива факти, тогава да се вземат решения. Останалото е джунгла, тълпа, сбирщина, а не общество, което се бори с корупция\", подчерта Борислав Цеков.  Колегата му Марин Киров отбеляза, че само шефът на КПКОНПИ Пламен Георгиев е изявил готовност за съдействие.  \"Проблемът, според мен е, че от експертното ниво на хората в скандала, който разгръща своя потенциал, единствено Пламен Георгиев изявява готовност за съдействие, и пръв послуша съвета на премиера и излезе в отпуск, за да не пречи на проверката. Много хора казват: защо политиците си подадоха оставката, а магистратите излизат в отпуска? Нека да приключат всички проверки и ако има нарушения и престъпления, законът много ясно посочва какво следва\", съгласи се Киров, според когото тези сделки са практика.  \"Очевидно в България продължава да се продават имущество и МПС на занижени цени - сделките си приличат, защото са масова практика\", обърна внимание той.  По оценката на Борислав Цеков развихрилият се скандал с евтините жилища за хората във властта е \"свидетелство на продължаващо разложение на държавния морал\". \"През 30-те години са употребявали термина \"партийна развала\".  Ние сега сме свидетели на манталитет на всепозволеност, на това, че винаги ще има властови политически чадър. Че правилата не се спазват, че тези етични стандарти у нас остават просто едно пожелание, без реално значение за администрацията и народните представители. Ако се върнем години назад аз съм говорил във вашето предаване за лобистки закони, за силово законодателство - ситуацията с \"Артекс\" навява същото\", сравни той.   ", "date": "2019.04.04", "title": "Борислав Цеков: Г-н Лозан Панов изглежда живее с усещането, че е недосегаем (ВИДЕО)"}
{"url": "http://epicenter.bg/article/Radev--Dokato-ne-se-ustanovi-istinata--redno-e-Plamen-Georgiev-da-bade-nay-malkoto-vstrani-/179377/2/0", "text": "\" .    Това заяви днес  президентът по повод разрастването на \"апартаментгейт\" и призива на премиера шефа на КОНПИ да подаде оставка или да излезе в дълъг отпуск. Държавният глава отбеляза, че и това е причината да свика Консултативния съвет по национална сигурност (КСНС), насрочен за понеделник.    Президентът Румен Радев обяви, че е оттеглил доверието си от председателя на антикорупционната комисия (КПКОНПИ) Пламен Георгиев.    По-рано днес премиерът Бойко Борисов призова Георгиев и останалите, купили евтини жилища, да подадат оставки или да излязат в дълъг отпуск. \"Изпратих писмо с искане за доклад към неговия заместник. Считаме, че докато не се установи с едно пълноценно разследване истината, е редно той да бъде най-малкото встрани\", каза Радев. Позицията му е, че е важно органите, които следят за наличие на корупция, да бъдат пример за чистота.   \"Имаме проблем, който е сериозен - за доверието в държавността, и както виждате как реагират партиите в момента - с оставките те казват, че проблемът е приключен. Той може да е приключен за партиите, но не трябва да бъде приключен за държавата. , заяви президентът.    Той добави, че по време на свикания от него Консултативен съвет за национална сигурност в понеделник    \"Това, за което съм настоявал, не е само да вземаме мерки спрямо нарушителите, а  Това означава прозрачност, отчетност и отговорност на управлението, ясни механизми, пълна прозрачност\", посочи президентът.   По думите му корупцията трябва да се бори с всички възможни условия и механизми.  каза той.", "date": "2019.04.04", "title": "Радев: Докато не се установи истината, редно е Пламен Георгиев да бъде най-малкото встрани "}
{"url": "http://epicenter.bg/article/Royters-/179378/2/0", "text": "Главният прокурор на България нареди още разследвания, включително срещу оглавяващия комисията за борба с корупцията, в скандалът с покупките на луксозни имоти на изгодни цени, който вече накара някои висши политици да подадат оставка. \r\n Така започва  , който разказва за скандалът, който тресе страната ни вече няколко седмици. \r\n   \r\n Ето какво още пише в статията. \r\n Главният прокурор Сотир Цацаров заяви в четвъртък, че шефът на борбата с корупцията Пламен Георгиев е сред разследваните за предполагаеми фалшиви данни за обстоятелствата, при които той и съпругата му придобиват  апартамент в столицата. \r\n   \r\n Георгиев отрече всякакви нарушения и заяви, че ще сътрудничи изцяло на разследването. Прокурорите ще поискат документи, включително нотариален акт и банкови документи за ипотечното финансиране, за да изяснят откъде идват средствата за закупуване на имота, заявава Цацаров. \r\n   \r\n Сред разследваните той посочи и съпругата на председателя на Върховния касационен съд Лозан Панов, както и синът на директора на Националната следствена служба Борислав Сарафов. Нито един от тях не беше на разположение за коментар, пише световната агенция. \r\n   \r\n България е класирана като най-корумпираната държава-членка на Европейския съюз от международната организация за борба с корупцията \"Transparency International\". Въпреки обещанията на правителството да изкорени корупцията, тя все още не е изпратила нито един високопоставен служител зад решетките по обвинения в корупция. \r\n   \r\n Анализатори твърдят, че корупцията на високо равнище е основната пречка за амбициите на България да привлече повече чуждестранни инвестиции и да се присъедини към зоната за свободно пътуване на Шенген в ЕС. \r\n   \r\n Премиерът Бойко Борисов заяви, че посочените от главния прокурор лица, трябва или да подадат оставка, или да вземат отпуск. \r\n   \r\n Георгиев потвърди, че ще е  в отпуск, за да няма подозрение, че по някакъв начин ще повлияе на разследването. \r\n  \"С настоящото заявявам, че винаги съм спазвал закона и че в работата си се ръководя от високи морални принципи и професионални стандарти,\" каза той. \r\n   \r\n Миналата седмица зам.-председателят на управляващата българска партия ГЕРБ Цветан Цветанов напусна парламента след подобни обвинения. \r\n Скандалът накара също така българският министър на правосъдието и двама зам.-министри да подадат оставка, след като беше обявено, че са закупили просторни апартаменти в луксозен квартал в София на по-ниски от пазарните цени от един и същ  строителен предприемач. \r\n   \r\n И четиримата политици отричат ​​всякакви нарушения. Социалистите, които са в опозиция и бойкотират парламента от средата на февруари, повториха призивите си за предсрочни избори, обвинявайки правителството на Борисов, че не успява да се бори с корупцията на високо равнище. \r\n \r\n   \r\n", "date": "2019.04.04", "title": "Ройтерс: България разследва още трима в скандала с луксозни апартаменти"}
{"url": "http://epicenter.bg/article/Ot-nachaloto-na-mandata-na-pravitelstvoto-sa-osigureni-32-mln--lv--za-patishta-v-oblast-Kardzhali/179379/2/0", "text": "Строителството на обходния път на Кърджали – най-важният инфраструктурен обект за региона - ще стартира през 2020 г. Техническият проект е завършен, предстои финализиране на отчуждителните процедури и обявяване на процедура за инженеринг. През последната година и половина по проекта е направено толкова, колкото за последните 15 г.   Това стана ясно по време на гражданския диалог „Европа в нашия дом“ на тема регионално развитие, който се проведе в Кърджали.   На форума бе съобщена и новината, че в средата на април започва ремонтът на останалите 28 км. от междуобластния път Кърджали – Ардино, а през май започва строителството на отсечката Кърджали – Мост – Манастир за 15 млн. лв.  „Този форум е пример за успешен диалог между властта и хората. Благодарение на свършеното от правителството по отношение на инфраструктурата, Южна България е изпреварила икономически Северна. Голямата ни тема обаче е околовръстното на Кърджали заради тежкия транзитен трафик към Гърция. Радвам се, че зам.-министър Нанков пое ангажимент изграждането му да стартира догодина. Ще настоявам пред Министерски съвет и премиера да продължи програмата за саниране, защото тя е изключително важна за хората“, подчерта председателят на Народното събрание Цвета Караянчева, която е и областен координатор на ГЕРБ-Кърджали. Тя бе категорична, че ролята на европейската солидарност в модернизирането на българските региони е ключова.  От началото на мандата на правителството са осигурени 32 млн. лв. под формата на национално и европейско финансиране за ремонт и строителство на над 50 км. пътища в област Кърджали, съобщи на свой ред зам.-министърът на регионалното развитие Николай Нанков. Той обясни, че обходният път на Кърджали е с дължина 15 км. и индикативна стойност 140 млн. лв. „По ОП „Региони в Растеж“ на територията на област Кърджали са сключени общо 22 договора на стойност 51 млн. лв. Инвестициите са в модернизиране на училища, градска среда, социална и здравна инфраструктура. На 70 млн. лв. възлиза инвестиционната програма на „ВиК“ по ОПОС“, каза още Нанков.  „Факт е, че големите инфраструктурни проекти в област Кърджали се изпълняват с европейски пари, за което сериозен принос имат стабилността в държавата и грижата на правителството на Бойко Борисов за българските региони“, подчерта областният управител Никола Чанев, който бе символичен домакин на събитието.  На форума присъстваха над 200 души – представители на бизнеса, браншовици, кметове и граждани. Въпросите към гостите бяха свързани основно с ремонта на пътищата, санирането, водоснабдяването на малките населени места и др.", "date": "2019.04.04", "title": "От началото на мандата на правителството са осигурени 32 млн. лв. за пътища в област Кърджали"}
{"url": "http://epicenter.bg/article/Vokalistat-na-Gravity-Co-ostava-v-kritichno-sastoyanie---lekarite-se-boryat-za-zhivota-mu/179315/3/0", "text": "  Вокалистът на рок групата Gravity Co Явор Захариев е бил открит целият в кръв на тавана на дома си в столичния кв. \"Лозенец\". Открили го негови близки около 12:30 часа вчера в безпомощно състояние и викнали полиция и линейка. По непотвърдена информация той е бил и със счупен нос.    Известно е, че Явор Захариев се бореше със зависимост към наркотиците. Миналата година обаче бе обявил, че е спрял употребата на наркотици след 3-годишна борба.   Вече тече разследване на полицията за изясняване на обстоятелствата около случая. ", "date": "2019.04.04", "title": "Вокалистът на Gravity Co остава в критично състояние - лекарите се борят за живота му"}
{"url": "http://epicenter.bg/article/Evropeyskiyat-parlament-utvardi-Gazovata-direktiva-na-ES-/179345/4/0", "text": "Европейският парламент утвърди проекта за поправки към Газовата директива на Европейския съюз, която ще позволи на Брюксел да разшири възможностите си за контрол над морските газопроводи и в частност, „Северен поток 2“. В четвъртък евродепутатите гласуваха с огромно мнозинство в полза на документа на пленарна сесия на Европейския парламент, предават ТАСС и Агенция \"Фокус\".  „Днес слагаме край на ерата на външните монополи на газовия пазар на ЕС, която от години принуждава потребителите да плащат много по-високи сметки за електроенергия. Това са отлични новини за нашите граждани, промишлеността и нашата обща сигурност в ЕС“, заяви председателят на комисията по промишлеността, изследванията и енергетиката, полският евродепутат Йежи Бузек, който бе автор на проекта.  Сега доработеният текст ще бъде предаден на Съвета на Европейския съюз за окончателно утвърждаване и въвеждане в действие. Съюзът има намерение да изпълни всички технически процедури до края на 2019 година, тъй като, както заяви началника на генералния директорат на Европейската комисия по енергетиката Доминик Ристори, модифицираната Газова директива на ЕС трябва да влезе в сила до пускането на „Северен поток 2“, за да може нейното действие да се разпространи върху този проект. Газопроводът между Германия и Русия трябва да бъде пуснат в експлоатация до края на 2019 година.  Приетата директива разширява енергийните правила на Съюза върху морските газопроводи от трети страни към държави от ЕС, преминаващи извън пределите на териториите на държавите от блока. Според нормите на Третия енергиен пакет на ЕС, оператор на „Северен поток 2“ трябва да бъде независима от „Газпром“ компания, а 50% от мощността на газопровода трябва да бъде резервиран за преминаване на газ от независими доставчици, което може да остави за неопределено време тръбата наполовина празна.  След консултации с ЕК, Германия получи значително смекчаване на тези поправки, тъй като в заключителния текст се казва, че решението за предоставяне на изключение за руския проект от тези правила ще бъде взето не от Брюксел, а от страната-членка на Съюза, където тръбата влиза на европейска територия. В случая със „Северен поток 2“, това е самата Германия.  Според оценките на мнозинството от европейските експерти, в този си вид Газовата директива не позволява да се блокира строителството на „Северен поток 2“, но може да създаде проблеми за инвеститорите, особено по въпроса за възвращаемостта на вложените средства.  ", "date": "2019.04.04", "title": "Европейският парламент утвърди Газовата директива на ЕС "}
{"url": "http://epicenter.bg/article/Kevork-Kevorkyan--Izvinenie-ot-Imperiite-/179300/11/33", "text": "Тия дни първите ни хора се самоопияняват от заканите си по адрес на турския външен министър.  На предизборен митинг миналата седмица в Текирдаг той казал, че Турция ни е принудила да направим отстъпките, отнасящи се до милионните задължения на Мюфтийството.  И какво друго да каже, когато нашите първенци се държат, меко казано, нелепо: отначало изцяло опрощават 8-милионния дълг, сетне го разсрочват.  Те все отсрочват, отлагат, протакат - това е един от любимите им похвати, с който подхранват Безредието. Времето сякаш няма никакво значение за тях.  Бойко загуби пет часа, за да изкрънка „извинение“ от турския вицепрезидент - но никой от обкръжението му не е намерил и 5 минути, за да му напомни, че Империите никога не се извиняват, никога – особено, когато пет века са ти украсявали държавата с фес.  През последните три десетилетия някои тукашни поганци правят всичко възможно, за да забравим това. Но Империята никога няма да го забрави, тя и досега ни вижда с фесове, и така ще е до свършека на света.  Когато отцеругателите пък искат да заличат дори Баташкото клане, Империята само се подсмихва доволно.  Извинение тъй и не дочакахме, няма и да дочакаме.  Вместо това, турското външно министерство уточни, че министърът им е бил разбран неправилно.  Но и в това изявление пак са ни наградили с една отровна фраза, обаче и на нея тук не й обърнаха внимание, ето я: „Сънародниците ни в България внасят специално допълнително значение на отношенията ни с България.“ Сънародници?  Турците говорят за „сънародници“. И колко народа има тогава в България? Вие това чуйте - то е опасното.  А пък Захариева се „ядосала“, и уточнява: „Аз разговарях с Чавушоглу. Ако той си мисли, че ми е оказвал натиск, си е негов проблем“.  Така се изразяват героите на Безредието - сякаш се разправят с продавачка в провинциален плод-зеленчук.  Според правилата на дипломатическите отношения, разговорите - дори и телефонни - между външни министри се записват.  Ще бъде крайно интересно Захариева да публикува стенограма на въпросния разговор с Чавушоглу, за да преценим как й е оказвал „натиск“, как се е държала тя, как се е изразявала, колко е била ядосана и пр.  Ще бъде забавно четиво.  Иначе, Захариева никак не се ядоса, дори внезапно оглуша, когато през март миналата година Ердоган безцеремонно притегли Кърджали към Турция.  „Кърджали е част от душевните ни граници“ - обяви тогава той.  И нещо повече: прати поздрави на всички жертви и потиснати негови братя, включително и от България, които се молили за успеха на Турция.  Тогава никой от нашите първенци не го подсети, че Кърджали все още е в България.  Може би, защото бяхме във фазата на разгорещените прегръдки и пет пари не давахме, че се държи безцеремонно с Историята - колкото отново да ни подскаже, че изобщо не ни брои, понеже знае, че нашите ще мълчат като пукали.  И те премълчаха обидата.  И Захариева храбро я преглътна - Ердоган и София да поиска, тя пак ще мълчи.  Сега обаче се ядосала за нещо доста по-маловажно – макар че и то подсказва, че Властта засилва Безредието с колебливи и взаимно изключващи се решения.  Пак Захариева казала, че засега няма да се вземат крайни мерки - няма да се прекъсват дипломатическите отношения.  Отново лафове от плод-зеленчука.  Това не е само хвалипръцковщина. Идиотщина подходяща дума ли е - или е прекалено мека?  Стенограмата, стенограмата - там е истината.  Турският външен министър направи изявлението си в Текирдаг след срещата си със Захариева.  Какво точно му е казано, как, дали не е използван типичния за Захариева бъбреж, след който можеш да получиш световъртеж, но не и Истината. Хаотичното отношение на Властта към дълга на Мюфтийството може да обърка всеки.  Не знаем дали е имало натиск от страна на Турция, но е факт, че нашите властници усърдно се самопритискаха.  Безредието се храни с подобни взаимноизключващи се решения.  Целта е всички да загубят представа, какво, всъщност, се случва наоколо.  През Ерата на Безредието/Прехода почти никога не научавахме, какво точно са бъбрели нашите по-първи хора при общуването си с чужди политици. Така е и досега.  Най-много сами да преразкажат приключението си и, естествено, винаги приповдигнато.  Тези срещи сякаш са част от личното им имане - а не част от Историята, която би трябвало да бъде всеобщо достояние.  Плащаме от нашите джобове воаяжите им, а нищо не научаваме.  Напрмер, Цв. е много горд от непрекъснатото си търчане до САЩ – но никога не уточнява, какво е бродирал там, кого е похвалил, кого е ощипал, какви ангажименти е поел.  Това трябва да минава за някаква тайна дипломация - обаче не е нищо друго, освен присвояване на един държавен/обществен трафик.  В една нормална държава това би било абсолютно неприемливо поведение, но тук никой не му обръща внимание.  Обърнаха хастара на Белия дом заради предполагаеми контакти на предизборния щаб на Тръмп с руснаци.  Тук е съвсем различно. Трябваше да минат повече от три десетилетия, за да научим, че един българин е натопил България за покушението срещу папата /генерал проф. Гудман във „Всяка неделя“/.  Истината е, че постепенно и окончателно, общуването със света се превърна в частна далавера.  И докато Безредието произвежда несмислен шум, не успяваме да чуем важни новини.  В навечерието на президентските избори в Украйна, Москва съобщила, че никога няма да спре доставките на газ и дори ще намали цената поне с 25% - ако се промени статуквото в страната.  А в изборите там води Зеленски, за когото се намеква, че ще промени отношенията с Кремъл.  25 процента! Така действат Империите.  А нас ни баламосват с потоци - оттук-оттам, с отсечки, пресечки и пр.  Дали да не поискаме да ни се извинят – и от другата Империя?   ", "date": "2019.04.04", "title": "Кеворк Кеворкян: Извинение от Империите "}
{"url": "http://epicenter.bg/article/Spirame-vremeto-s-velichaviya-ruski-kinorezhisyor-Andrey-Tarkovski-i-negovata-izpoved--Ulovenoto-vreme-/179326/6/0", "text": "На  5 април ще спрем времето с величавия  руски кинорежисьор Андрей Тарковски и неговата проникновена изповед. Излиза от печат „Уловеното време“ в превод на Владимир Игнатовски. (272 стр., цена: 18 лв.) е разказ за сложните отношения на режисьора с властта, за трудната съдбата на неговите филми, за ограниченията и препятствията, които е трябвало да преодолява през годините. Читателят добива представа за развитието на възгледите на Тарковски за киното и на изкуството въобще, за аспектите на творческия процес: работата със сценария, с актьорите, с композитора и оператора… Режисьорът отделя особено внимание на изразните средства на киното: изображението, монтажа и най-важното за него ─ екранното време, времето, уловено от камерата, фиксирано върху филмовата лента, в чието протичане на екрана се реализира животът на героите и на произведението. „Уловеното време“ е третото издание на този текст на големия режисьор след немското „Die Versiegelte Zeit“ и английското „Sculpting in the Time“. Почитателите на Тарковски в родината му все още очакват публикуването на неговата книга.   „Шедьоврите се раждат от стремежа да се изразят нравствени идеали”, пише  , едно от най-ярките имена не само в руската, но и в световната кинематография. „Уловеното време“ е неговата изповед ─ разказ за живота му в изкуството, за  „Иваново детство“, „Андрей Рубльов“, „Соларис“, „Сталкер“, „Носталгия“, „Жертвоприношение“, превърнали се отдавна в неделима част от световната  култура. По думите на Тарковски всички ние живеем във въображаем свят, кой­то сами създаваме: „Затова сме зависими от него­вите недостатъци, а бихме могли да зависим и от него­вите достойнства.”     *** “ СТАВРОГИН:…В апокалипсиса ангелът се кълне, че времето вече няма да съществува. КИРИЛОВ: Зная. Там това е много вярно; ясно и точно. Когато целият човек постигне щастието, времето няма да съществува вече, защото не е нужно. Много вярна мисъл. СТАВРОГИН: Но къде ще го скрият? КИРИЛОВ: Никъде няма да го скрият. Времето не е предмет, а идея. Ще угасне в ума.   Времето е условие за съществуването на нашето „Аз“. Нашата хранителна атмосфера, която се разрушава, когато стане ненужна поради разкъсването на връзките на личността с условията на нейното съществуване. Когато дойде смъртта. Същото е със смъртта на индивидуалното време – тогава съществуването на човека става недостъпно за чувствата на останалите живи. Мъртъв е за околните. Времето е необходимо на човека, за да може той да се реализира, да се осъществи като личност. Но нямам предвид линейното време, което позволява да направим нещо, да извършим някаква постъпка. Постъпката е резултат, а аз сега разсъждавам за причината, която нравствено оплодотворява човека. Историята още не е Времето. Също и еволюцията. Те са последователности. А Времето е състояние. Пламък, в който живее саламандърът на човешката душа. Времето и паметта са взаимно свързани, те са като двете страни на един и същ медал. Съвършено очевидно е, че и паметта не съществува извън времето. А паметта е твърде сложно понятие и не е достатъчно да изброим нейните признаци, за да определим сумата от впечатления, с които тя ни въздейства. Паметта е духовно понятие! Достатъчно е например някой да разкаже детските си впечатления и може да сме сигурни, че ще разполагаме с материал, от който може да си създадем най-пълно впечатление за човека. Докато човек, лишен от памет, е в плен на илюзорно съществуване, изпаднал е от времето, той не може да улови своята собствена връзка с външния свят, т.е. обречен е на безумие. Човекът като нравствено същество е надарен с памет, която посява в него усещането, че е недоволен. Тя ни прави уязвими и способни да страдаме. Когато изкуствоведите или критиците изследват времето такова, каквото е представено в литературата, в музиката или в живописта, те ни обясняват как то може да бъде фиксирано. Например, когато изследват произведенията на Джойс или на Пруст, те разглеждат естетичната механика на съществуващите в тях ретроспекции, личността, която си спомня и фиксира собствения опит. Те изследват онези обективни форми, с които се фиксира времето в изкуството, но мен ме интересуват вътрешните, иманентно присъщите на времето качества. Времето, в което човек съществува, му позволява да се осъзнае като същество нравствено, стремящо се към истината. Макар че това е едновременно и сладък, и горчив дар, с който човек разполага. Животът е само срокът, определен за човека, през който той може и е длъжен да формира духа си така, както сам го разбира. Целите на човешкото съществуване. Но твърдите рамки, в които е натикан животът, демонстрират още по-категорично нашата отговорност за нас и за другите. Съвестта на човека зависи от времето, тя съществува благодарение на него. Казват, времето е необратимо. Това е вярно само дотолкова, доколкото, както казват, не можеш да върнеш миналото. Но всъщност какво е „миналото“? Това, което вече е отминало? Но какво означава „отминало“, ако за всеки тъкмо в миналото е непреходната реалност на настоящето, на всеки протичащ сега миг? В определен смисъл миналото е много по-реално или във всеки случай е по-стабилно, по-устойчиво от настоящето. То се изплъзва и отминава като пясък през пръстите и определя материалната си тежест само в спомените за него. Противоположно на надписа на пръстена на Соломон, който, както се знае, гласи: „Всичко отминава“, аз искам да подчертая, че в етичен смисъл времето е обратимо. Времето не може безследно да изчезне, защото то е само субективна духовна категория. Времето, което преживяваме, се утаява в душите ни с опита, който се разполага във времето. Причините и следствията са взаимно обусловени с пряка и обратна връзка. С неумолима предопределеност едното поражда другото; тя би била фатална, ако не бяхме способни да открием всички връзки веднага и докрай. Връзката на причината със следствието, т.е. преминаването от едно състояние в друго, е формата на съществуване на времето, начин да се материализира това понятие във всекидневната ни практика. Но причината, породила едно следствие, въобще не се изхвърля като отработена степен на ракета. Щом разполагаме с дадено следствие, ние от време на време се връщаме към неговата причина, с други думи, казано формално, ние с помощта на съвестта си връщаме времето обратно. В нравствен смисъл причината и следствието може да изпаднат в обратна връзка и тогава човек сякаш се връща в миналото си. Когато описва впечатленията си от Япония, руският журналист Овчинников пише:     В някакъв смисъл по този начин японците се стремят да усвоят времето като материал за изкуството. В този контекст ми идва наум Пруст, който си припомня баба си:     „Да съживиш огромното здание на спомените“ – и тези думи са на Пруст, и си мисля, че тъкмо кинематографът е призван да изиграе особена роля в този процес на съживяване. В известен смисъл тъкмо кинематографът е идеалът за японците с тяхната „саби“. Тоест киното усвоява един напълно нов материал и се превръща в нова муза в истинския смисъл на думата. Не бих искал никому да натрапя моята гледна точка за кинематографа. Само разчитам, че всеки, за когото пиша (а аз пиша за тези, които познават и обичат киното), има собствени представи, свои възгледи за принципите на творчеството в кинематографа и неговото възприемане. Има маса предразсъдъци за професията на кинематографиста и около нея. Имам предвид не традиции, а именно предразсъдъци: щампи в мисленето, банални факти, които обикновено са свързани с традициите, и които постепенно възникват около всяка традиция. Но в творчеството можеш да постигнеш нещо само ако нямаш предразсъдъци. Трябва да си изработиш собствена позиция, собствена гледна точка, разбира се, съобразени със здравия разум, и докато работиш, да ги пазиш като зеницата на окото си. Работата на кинорежисьора не започва, когато обсъжда сценария с драматурга, не когато работи с актьорите или с композитора, а в мига, когато пред вътрешния взор на човека, който ще прави филма и когото наричат режисьор, възникне образът на този филм: независимо дали като детайлна поредица от епизоди, или само като усещане за фактурата и за емоционалната атмосфера, които трябва да бъдат пресъздадени на екрана. Режисьорът, който ясно вижда своя замисъл и по-късно, когато работи с екипа си, е в състояние завършено и точно да го осъществи, може да се нарече режисьор. Но това все още е в рамките на обикновения занаят. В тези рамки има много неща, без които изкуството не може да се осъществи, но те не са достатъчни, за да може режисьорът да бъде наречен художник. Той става художник тогава, когато в неговия замисъл или вече в неговия филм възниква особена негова нагласа, негова система от мисли, и режисьорът ги представя пред съда на зрителите, споделя ги със зрителя като свои най-заветни мечти. Той е художник, а кинематографът е изкуство само ако той има свой възглед за нещата и се превръща в своеобразен философ (но философ в твърде условния смисъл на думата). Както е казал по този повод Пол Валери: „Поетите били философи? Все едно да сбъркаш художник маринист с капитан на кораб“.", "date": "2019.04.04", "title": "Спираме времето с величавия руски кинорежисьор Андрей Тарковски и неговата изповед „Уловеното време“"}
{"url": "http://epicenter.bg/article/Samo-s-edin-glas-razlika-britanskiyat-parlament-poiska-otlagane-na-Brekzit-/179304/7/0", "text": "Долната камара на Британския парламент одобри законопроект, с който задължи премиера Тереза Мей да поиска от Европейския съюз отлагане на Брекзит.  Целта е да бъде избегнат Брекзит без сделка. Текстът бе прокаран с 313 гласа \"за\" срещу 312 гласа \"против\", предава Канал 3.  Очаква се горната камара да разгледа още днес законопроекта. Ако Камарата на лордовете одобри закона, за да влезе той в сила, е необходимо да бъде утвърден и от кралица Елизабет Втора.  Това означава, че още тази седмица той може да бъде окончателно одобрен.  Ако не бъде одобрен, то остава датата 12 април като краен срок за излизането на Великобритания от Европейския съюз без сделка.   ", "date": "2019.04.04", "title": "Само с един глас разлика британският парламент поиска отлагане на Брекзит "}
{"url": "http://epicenter.bg/article/Otnovo-naprezhenie-mezhdu-Ankara-i-Vashington--vitseprezidentite-si-razmenyat-zaplahi-/179309/7/0", "text": "Вицепрезидентът на САЩ Майк Пенс в сряда вечерта предупреди Турция да не купува системи С-400, с което продължи натиска над партньора в НАТО да изостави закупуването на руски системи за противовъздушна отбрана, които Вашингтон счита за заплаха за американската военна техника, пише електронното издание на вестник Kathimerini, цитирано от Агенция \"Фокус\".  „Турция трябва да избере. Иска ли да остане ключов партньор на най-успешния военен съюз в историята, или иска да постави на карта сигурността на това партньорство, като вземе подобно безразсъдно решение, което подкопава нашия алианс?“, заяви Пенс по време на мероприятие по повод 70-годишнината на НАТО в столицата на САЩ.  Предупреждението на Пенс идва в момент, когато Вашингтон и Анкара продължават да са дълбоко разделени за това, дали Турция трябва да купува системи за ПВО от Русия, което САЩ вярват, че ще компрометира сигурността на техния изтребител от пето поколение F-35.  Анкара обаче отговори светкавично. Вицепрезидентът на Турция Фуат Октай веднага написа в „Туитър“: „САЩ трябва да изберат. Искат ли да останат съюзник на Турция или ще продължат да рискуват нашето приятелство, съюзявайки се с терористи, за да подкопаят отбраната на съюзник в НАТО срещу неговите врагове?“  Вашингтон многократно предупреди, че осъществяването на сделката за С-400 може да доведе до санкции на САЩ срещу Турция и изключването й от програмата за F-35. През тази седмица американците спряха доставката на оборудване, свързано със самолетите от пето поколение, за Турция.  „Също така ние дадохме ясно да се разбере, че няма да стоим със скръстени ръце, докато съюзниците ни от НАТО купуват оръжия от нашите противници, които заплашват кохезията на нашия съюз“, заяви Пенс.  По-рано в сряда министърът на външните работи на Турция Мевлют Чавушоглу обясни, че Анкара е предложила на Вашингтон да формират работна група, която да гарантира, че руските зенитно-ракетни комплекси С-400 не представляват заплаха за техниката на САЩ или НАТО.  „Тя няма да бъде интегрирана в системата на НАТО ... затова предлагаме Съединените щати да създадат техническа работна група, която да гарантира, че тази система няма да представлява заплаха нито за F-35, нито за системите на НАТО“, заяви той по време на посещението си в САЩ.  ", "date": "2019.04.04", "title": "Отново напрежение между Анкара и Вашингтон, вицепрезидентите си разменят заплахи "}
{"url": "http://epicenter.bg/article/Megan-i-Hari-sabraha-nad-2-700-000-posledovateli-v-Instagram/179302/10/99", "text": "Само ден след като създадоха собствен официален акаунт в Instagram, принц Хари и херцогинята на Съсекс Меган са събрали над 2 700 000 последователи, сред които много знаменитости. От Книгата за рекордите на Гинес потвърдиха, че акаунтът на Хари и Меган е счупил рекорда за бързина за набиране на 1 млн. последователи. Този символичен праг е бил преодолян само за 5 часа и 45 минути.   Досегашният рекорд беше на южнокорейския кей-поп изпълнител Канг Даниел. Той направи този резултат за 11 часа и 36 минути. Преди това папа Франциск постави този рекорд - за 12 часа.  ", "date": "2019.04.04", "title": "Меган и Хари събраха над 2 700 000 последователи в Instagram"}
{"url": "http://epicenter.bg/article/Proletni-sarmichki-s-lapad/179329/9/25", "text": "30 листа лапад  4 моркова  3 чушки  2 глави лук  100 гр. елда  100 гр. пълнозърнест ориз  150 гр. просо  300 гр. гъби   Пълнозърнестият ориз се попарва заедно с просото и елдата. Листата лапад също се попарват около 5 минути във вряла вода с малко сода за хляб.     В загрято олио се запържват ситно нарязания лук, нарязаните моркови и чушки. Към тях се добавят гъбите и всичко леко се запържва до зачервяване. Подправя се на вкус.   В същия тиган се добавят и попарените варива с ориза и се запържват за още няколко минути.  С тази смес се пълнят листата лапад. Поръсват се с олио и сол и се пекат около 40 минути, докато се зачервят леко на повърхността.   Поднасят се с кисело мляко.", "date": "2019.04.04", "title": "Пролетни сърмички с лапад"}
{"url": "http://epicenter.bg/article/Do-20-godini-zatvor-grozyat-holivudski-zvezdi-zaradi-sagata-s-podkupi-za-universiteti/179306/10/100", "text": "Актрисите Фелисити Хъфман и Лори Логлин, а също така и съпругът на Логлин - Мосимо Джанули, се явиха в съда в град Бостън по обвинение за даване на подкупи за постъпването на децата им в престижни университети, предадоха световните агенции. \r\n \r\n Съдията не поиска от тях да признаят или отрекат вината си. Обвиняемите бяха пуснати на свобода под гаранция. Но те бяха задължени да предадат паспортите си и да не напускат САЩ. Ако обвиняемите бъдат признати за виновни, могат да получат присъди до 20 години затвор.   Фелисити Хъфман е известна с участието си в сериала \"Отчаяни съпруги\", а Логлин от поредицата \"Бевърли хилс 90210\". Според обвинението, подкупите били получени от посредници, които фалшифицирали данни за тези деца, включително резултатите им на приемни изпити. Така било улеснено приемането им в известни учебни заведения.   Срещу ръководителя на престъпната мрежа Уилям Сингър са повдигнати 4 обвинения, включително за изнудване и пране на пари. Мрежата получила общо 25 милиона долара от родители, които желаели децата им да бъдат приети в престижни университети, сред които Йейлския, Станфордския, Южнокалифорнийския, Тексаския, Джорджтаунския, Калифорнийския в Лос Анджелис, \"Уейк Форест\". В някои случаи децата са приемани като спортисти, дори без да имат такива постижения. 33 родители са обвинени, че са ползвали услугите на Сингър, като за целта са платили суми, вариращи между 200 000 и 6,5 милиона долара.   , заяви прокурорът Андрю Лелинг на пресконференция в Бостън.   Източник: Дир.бг", "date": "2019.04.04", "title": "До 20 години затвор грозят холивудски звезди заради сагата с подкупи за университети"}
{"url": "http://epicenter.bg/article/Borisov-poiska-ostavkite-na-Plamen-Georgiev--Lozan-Panov-i-Borislav-Lazarov-zaradi--quot-apartamentgeyt-quot-/179299/2/0", "text": "    Бойко Борисов даде пример с кадрите на неговата партия и правителство като Цветан Цветанов и Цецка Цачева, които също подадоха оставки. \"Ние в ГЕРБ сме създали стандарт  и когато има такива скандали, дали е министър, зам.-министър или председател на парламентарна група се подава оставка. Същото бих препоръчал на замесените в тези скандали сега. Но понеже има и хора от съдебната система, но те не обичат да бъдат слагани под общ знаменател или са много чувствителни, а аршинът трябва да бъде еднакъв за всички, или да излязат в дълъг отпуск, докато различни от техните институции направят проверките.   , докато не минат проверките, и то максимално прозрачни проверки\", обяви Борисов на пресконференция в централата на ГЕРБ.  ", "date": "2019.04.04", "title": "Борисов поиска оставките на Пламен Георгиев, Лозан Панов и Борислав Сарафов заради \"апартаментгейт\""}
{"url": "http://epicenter.bg/article/Radev--Imame-problem-na-doverieto-v-darzhavnostta--tryabvat-prozrachnost--otchetnost-i-otgovornost-/179338/2/0", "text": "Снел съм доверието от председателя на Антикорупционния орган, редно е, докато не се установи истината, той да бъде най-малкото встрани. Това каза президентът Румен Радев във връзка с оттегленото доверие от председателя на КПКОНПИ и във връзка с днешния призив на премиера Бойко Борисов да излезе отпуск, предаде Агенция „Фокус“.  „Винаги съм твърдял, че ако искаме да имаме правова демократична и просперираща държава, трябва да водим борба с корупцията по високите етажи на властта. Затова и свиках вчера КСНС. С писмата и исканията за докладите, които изисквам за този съвет, на практика – да, съм снел доверието от председателя на Антикорупционната комисия. Изпратих писмо с искане за доклад към неговия заместник. Считаме, че така е редно, докато не се установи с едно пълноценно разследване истината, е редно той да бъде най-малкото в страни“, каза Радев.  Важно е органите, които следят за наличие на корупция, да бъдат пример за чистота, подчерта президентът.  \"Имаме проблем. Той е сериозен. Това е проблем на доверието в държавността и както виждате как реагират партиите в момента – с оставките те казват, че проблемът е приключен. Той може да е приключен за партиите, но не трябва да бъде приключен за държавата. Ако искаме да имаме убеденост, че имаме истински функционираща правова държава, който се е отклонил от закона, съответно към него трябва да бъде подходено с цялата строгост на закона. Това е моето категорично мнение\", заяви Радев.  \"Въпросът е не на този съвет само да разглеждаме какви мерки да бъдат прилагани в това отношение, въпросът е да отиваме много по-надълбоко. Това, за което винаги съм настоявал - не да вземаме мерки спрямо нарушителите само, а да създаваме такава среда, която да бъде безкомпромисна и да не допуска корупция. Това означава прозрачност, отчетност и отговорност на управлението, ясни механизми, пълна прозрачност при разпределяне на публични средства, открити процедури с ясни критерии и равен достъп за всички“, посочи президентът.  По думите му трябва да се борим корупцията с всички възможни условия и механизми.  „И много е важно органите, които точно следят, правоохранителните органи за наличие на борба с корупцията, да бъдат пример за чистота. Аз мисля, че вече започва един процес на очистване и на оздравяване на тези органи. Без здрава съдебна система, нямаме правова и просперираща държава“, допълни държавният глава.  ", "date": "2019.04.04", "title": "Радев: Имаме проблем на доверието в държавността, трябват прозрачност, отчетност и отговорност!"}
{"url": "http://epicenter.bg/article/Toma-Bikov--Predsedatelyat-na-VKS-ima-nay-evtiniya-apartament--a-za-nego-se-govori-nay-malko--VIDEO--/179341/2/48", "text": "\"Съветът ще бъде по-скоро тактически, отколкото стратегически. В този контекст едва ли може да очакваме някаква стратегия от президента\". Това обяви в интервю за Канал 3 депутатът от ГЕРБ Тома Биков по повод свикания от президента Румен Раден Консултатитивен съвет за национална сигурност на тема корупция.  \"По-скоро ще има някаква реч и изказвания от страна на политически сили, като вероятността г-жа Нинова и президента Радев да кажат едно и също не е никак малко\", обяви Биков, като не се нае с прогноза дали премиерът Бойко Борисов ще отиде на въпросния съвет на 8 април.  \"Според мен КСНС от доста време не е задължителен от страна на политическити сили. Премиерът ще прецени дали темата се нуждае от коментари\", каза още народният представител.  \"Свикнали сме да наричаме корупция всичко. А корупция по високите етажи на властта наричаме всичко, което не ни харесва. Със сигурност такава има в България, както и в много други страни. Това понятие за съжаление се използва по-скоро за пропагандни лозунги. Защото не само копрупция има – има злоупотреби с власт, търговия с влияние и т.н. Ако искаме сериозно да се занимаваме с този проблем, това не става чрез телевизията или чрез ораторското майсторство на един или друг политик. Това е много сериозна тема. Много трудно се доказва подобно престъпление, не само в България. Това, че някой не ни е симпатичен, не означава, че може да бъде осъден за корупция или че изобщо могат да бъдат събрани доказателства за това\", каза Биков.  Той коментира и скандала с евтините апартаменти, в който бяха замесени политици и магистрати.  \"Хората от ГЕРБ, които попаднаха във вихъра на този скандал, подадоха оставки от държавните постове, които заемат. Това се прави във всички по-развити европейски държави – има такива примери. Но само ГЕРБ е партията, която прави това. Нито една друга партия, начело с опозицията, която иначе е много патетична по тези въпроси, нито един политик от друга политическа сила не желае да отговори на този политически стандарт, който според мен вече е доста завишен, защото това са хора, за които има само сянка на съмнение. Дори няма някакви съмнения, обосновано доказани. Правят се връзки между различни факти, но всеки може да интерпретира една информация, както пожелае. Въпросът е, че само на базата на съмнение – без присъда, без обвинение, тези хора подадоха оставка\", обяви депутатът.  Според него темата с апартаментите вече е затворена за ГЕРБ и не бива да излиза на преден план в кампанията за евроизборите. По думите му кампанията на ГЕРБ ще бъде насочена към защитата на интересите на хората и да им бъде показано как това може да стане през Брюксел.  \"Ако някой е решил да си води някаква друга кампания, той е свободен да го прави, просто ние няма да участваме в подобна кампания\", каза Биков и изрази позиция, че листата на ГЕРБ е подредена добре и най-логично е именно Мария Габриел да я води, тъй като има най-голямо влияние в европейските институции.  Според него най-големите атаки срещу ГЕРБ ще идват от БСП и ДСБ, между които според него обаче няма голяма разлика.  \"ДСБ отиват в рамките на българската левица и те ще играят ролята на острие на БСП за поредни избори. Това бе така и на президентските\", обяви Биков и допълни, че БСП може да води спокоен диалог единствено с ДСБ.  Връщайке се на темата за евтините апартаменти той обяви, че това е част от компроматна атака.  \"Колкото и да изглежда примамлива този вид политика и водене кампания, тя не винаги дава резултат, а понякога се обръща срещу тези, които я произвеждат. Защото виждаме и с последната атака – т.нар. \"апартаментгейт\", виждаме оглушителното мълчание на определени среди по отношение на председателя на Върховния касационен съд (Лозан Панов), който аз обаче не бих коментирал, защото има някакво разделение на властите. Но той има най-евтиния апартамент от всички, а за него се говори най-малко\", каза още Тома Биков.  ", "date": "2019.04.04", "title": "Тома Биков: Председателят на ВКС има най-евтиния апартамент, а за него се говори най-малко (ВИДЕО) "}
{"url": "http://epicenter.bg/article/VMRO--Uslovnite-prisadi-za-izvergite-ot-Voyvodinovo-sa-proektsiya-na-palzyashtata-tsiganska-naglost/179343/2/0", "text": "\"Преди минути стана ясно, че двамата цигани от Войводиново, които пребиха почти до смърт военнослужещия Валентин Димов на Богоявление, са получили условна присъда за деянията си\", се казва в декларация на ВМРО.  \"Това е гавра и обида, защото циганите, нападнали командоса, получават смешни присъди заради това, че са подписали споразумение с прокуратурата, което съдът взима под внимание\", подчертават войводите.   В декларацията на патриотите от ВМРО се казва още: \"Свидетели сме на безпардонна наглост, защото двамата представители на циганския етнос са осъдени на пробация и ще се приберат вкъщи. И какво излиза – пребиваш жестоко някого и след два месеца си у дома?  Припомняме, че вицепремиерът по обществен ред и сигурност, министър на отбраната и председател на ВМРО Красимир Каракачанов след този брутален случай обяви, че е готов с концепцията за справяне с циганския проблем.  По всичко личи, че нуждата от приемане на нови законодателни промени и концепцията, която от ВМРО изготвихме, е налице. С днешните условни присъди на извергите от Войводиново се затвърди тезата на ВМРО, че трябва да се премахне възможността след подобни деяния, да е съществува вариантът за условна присъда.\" Народният представител от ВМРО в ПГ на „Обединени патриоти“ Александър Сиди коментира във Фейсбук страницата условната присъда на циганите от Войводиново. Ето какво написа той: ", "date": "2019.04.04", "title": "ВМРО: Условните присъди за извергите от Войводиново са проекция на пълзящата циганска наглост!"}
{"url": "http://epicenter.bg/article/Obyaven-e-konkurs-za-42-voynishki-dlazhnosti-v-68-ma-brigada--Spetsialni-sili--/179344/2/0", "text": "Със заповед на министъра на отбраната в 68-ма бригада „Специални сили” е разкрита процедура за 42 войнишки длъжности за приемане на военна служба на завършили граждански, средни или висши училища в страната и чужбина. Това съобщиха от пресцентъра на Министерството на отбраната.   Вакантните длъжности са във военни формирования в гарнизон Пловдив. Търсят се радиотелеграфисти, сапьори, санитари, шофьори и други. До 18 юни 2019 г. кандидатите могат да подадат заявление до командира на 68-ма бригада „Специални сили” чрез структурите на Централно военно окръжие (ЦВО).  Конкурсът ще се проведе на 25 и 26 юли 2019 г. Включва изпит по физическа подготовка, изпит-тест за обща култура (100 въпроса) и събеседване с кандидата. Изпитът по физическа подготовка цели да тества качества като сила и издръжливост и включва лицеви опори, коремни преси, бягане совалка 10х10 м и крос 1000 м, по нормативи. Балът за класиране на кандидатите се формира от точките на изпита по физическа подготовка и теста за обща култура, оценката от дипломата, като се добавят точки, ако кандидатът има висше образование, ако е бил на военна служба, ако притежава военноотчетна специалност, ако владее английски език и т.н.  Условията, на които трябва да отговарят кандидатите за войници в 68-ма бригада, необходимите документи, списък на вакантните длъжности и нормативите за физическа подготовка са посочени в обявата за конкурса, публикувана на 2 април 2019 година в интернет страницата на Министерството на отбраната, рубрика „Документи“ – секция „Обяви и конкурси“.  \"Освен на посочените в обявата телефони, кандидатите за участие в конкурса могат да получат допълнителна информация по време на информационните борси в рамките на кампанията „Бъди войник“ и на единния национален телефон: 0700 20 407\", се казва още в прессъобщението. ", "date": "2019.04.04", "title": "Обявен е конкурс за 42 войнишки длъжности в 68-ма бригада „Специални сили“ "}
{"url": "http://epicenter.bg/article/Protest-sreshtu-pakta--quot-Makron-quot--Zapaliha-kamion/179346/2/0", "text": "Превозвачи от Пловдив запалиха демонстративно тежкотоварен камион в базата на една от превозваческите фирми, в знак на протест срещу приемането на пакета „Макрон” в Европейския парламент, предаде репортер на Радио „Фокус”-Пловдив. Камионът бе залят с бензин, а след това - подпален. За минути, за да гасят пожара, пристигнаха два противопожарни автомобила с екипите си и полицейски служители. На паленето на камиона присъстваха над 200 служители на частни транспортни фирми от Пловдив.   „Това е краен акт на протест, тъй като сме свидетели на нещо, което е парадокс”, заяви Ангел Траков, председател на УС на Съюза на международните превозвачи. „Ние сме бранш и това, което можем, е да се опитаме да повлияем върху мнението на евродепутатите, които вземат решение”, добави той, като поясни, че днес ще бъдат гласувани текстовете, които са крайно рестриктивни към държавите от периферията на Европейския съюз (ЕС). Траков отбеляза, че превозвачите от България са готови на всичко, като започват да търсят нови форми на протест.  Камионът, който бе запален, е бракуван, но иначе цената на един такъв нов камион е 100 000 евро, а за втора употреба е 50 000 евро. Срещу пакета „Макрон” у нас протестират и големи и малки фирми – с 2 или 100 камиона, като за повечето от тях това е бизнес от около 10 години. Според повечето превозвачи с тези мерки ЕС се опитва да колонизира периферните държави на Европа, а тези мерки косвено засягат още много други сфери на икономиката.   Както гори този камион, така гори и нашият бизнес, коментираха от бранша, цитирани от пловдивския сайт \"Марица\".  Според пловдивското издание опожареният камион отдавна е бракуван и е пожертван от фирма, член на Съюза.  ", "date": "2019.04.04", "title": "Протест срещу пакта \"Макрон\"! Запалиха камион край Пловдив"}
{"url": "http://epicenter.bg/article/Ninova-za-rozhdeniya-den-na-v--Duma--Dokato-ima-BSP--shte-ima-vestnik-Duma-i-obratno/179347/2/0", "text": " Това заяви лидерът на БСП Корнелия Нинова по повод 29-тия рожден ден на.вестник\" Дума\", съобщиха от пресцентъра на партията.   Но се е съхранил, защото в него работят професионалисти, обективни и умни журналисти. Вие сте неговата сила. Пожелавам ви да бъдете здрави и все така активни\", каза още тя.", "date": "2019.04.04", "title": "Нинова за рождения ден на в. Дума: Докато има БСП, ще я има и \"Дума\"! "}
{"url": "http://epicenter.bg/article/Rumen-Petkov--Nyakoy-da-kazhe-na-Lozan-Panov-da-si-otiva-ot-VKS--Van--/179349/2/0", "text": "От извънпарламентарната партия АБВ настояват председателят на Върховния касационен съд Лозан Панов и председателят на Антикорупционната комисия Пламен Георгиев незабавното да се оттеглят от постовете си. Повод за изказването на лидера на партията Румен Петков е аферата с луксозните жилища, купени на ниски цени.  \"Значи министър на правосъдието си подава оставката, а Лозан Панов доста по-евтино си е купил апартамент – си седи! Висшият съдебен съвет да вземе мерки! Някой да му каже на този човек да си отива! Вън! Такива хора нямат място в такива звена! Какво ще чакаме Европейската комисия да ни го каже, че ние ги не виждаме\", заяви Петков.  Заради \"Апартаментгейт\" прокуратурата започва проверки срещу председателя на Антикорупционната комисия Пламен Георгиев, председателя на Върховния касационен съд Лозан Панов и заместник главния прокурор Борислав Сарафов.  От тримата проверявани само Пламен Георгиев обяви, че излиза в отпуск.  По-рано депутати от БСП заявиха, че ще внесат в Народното събрание подписка за отстраняване на Георгиев като председател на Антикорупционната комисия.", "date": "2019.04.04", "title": "Румен Петков: Някой да каже на Лозан Панов да си отива от ВКС! Вън! "}
{"url": "http://epicenter.bg/article/Stroitelstvoto-na--quot-Zlaten-vek-quot--spira-/179350/2/0", "text": "Строителството на \"Златен век\" спира, съобщиха от пресцентъра на Министерския съвет.   На среща при министър-председателя Бойко Борисов кметът на София Йорданка Фандъкова отново заяви, че разрешението за строеж на сградата „Златен век“ в столичния квартал „Лозенец“ е изтекло. Фандъкова поиска от министъра на регионалното развитие и благоустройството Петя Аврамова да бъдат предприети действия по спиране на строителството на сградата. Министър Аврамова информира премиера Борисов, че след окончателното приключване на проверката на ДНСК са констатирани съществени отклонения при строителството, които дават достатъчно основания за спиране на строежа.   На базата на всички факти и обстоятелства по приключилите проверки на ДНСК и Столична община, и докладваното от министър Петя Аврамова и от кмета Йорданка Фандъкова, премиерът Бойко Борисов разпореди на ДНСК да действа съобразно своите компетенции и строежът да не продължава.", "date": "2019.04.04", "title": "Борисов спря строителството на \"Златен век\""}
{"url": "http://epicenter.bg/article/Maya-Manolova-podkrepi-protesta-na-meditsinskite-spetsialisti-vav-Vratsa/179352/2/0", "text": "„Смятам за изключително недостойно поведението и опитите да бъдат натискани медицински специалисти, да не протестират. Това е конституционно право - да изразяваш мнение и да протестираш. И никой – бил той началник на болница, министър или кмет, не може да го забрани. Вие сте в правото си, а аз като омбудсман, който защитава правата на гражданите, ще бъда във всяка една ситуация, на всяко едно място, където някой се опитва да натиска хората, да ги мачка, да им извива ръцете и да не им дава да си кажат мнението и да си отстояват правата“. Това каза омбудсманът Мая Манолова днес пред протестиращите медицински специалисти във Враца, а думите й бяха посрещнати с бурни ръкопляскания. Заради оказван натиск да не протестират, медицинските специалисти от Враца днес са организирали два протеста - пред сградата на МБАЛ „Христо Ботев“ и пред общината, подкрепени от техни колеги от областта и от столицата. „Бях в Казанлък, бях в Кюстендил, през следващата седмица ще съм в Стара Загора, после сме в Бургас, в Русе - навсякъде, където някой се опитва да мачка медицински работници“, заяви общественият защитник.  Тя подчерта, че е имало опити от страна на ръководството на болницата да упражнява натиск, но вчера ситуацията била взривена допълнително с предложението да им бъдат увеличени заплатите с 50 лв., т.е. да станат 610 лв., което в условията на национален протест на медицинските специалисти било подигравка. В отговор на създалата се ситуация,  професионалистите по здравни грижи заявиха, че ще подготвят нов национален протест, който ще се състои на 15 май 2019 г. пред сградата на Министерския съвет в столицата.  Манолова заяви, че идва за четвърти път във врачанската болница, но подчерта, че ако трябва ще я посети още 44 пъти, докато проблемите в МБАЛ „Христо Ботев“ не бъдат решени.", "date": "2019.04.04", "title": "Мая Манолова подкрепи протеста на медицинските специалисти във Враца"}
{"url": "http://epicenter.bg/article/Borislav-Sarafov--Izrazyavam-gotovnost-za-palno-sadeystvie-na-proveryavashtite-/179353/2/0", "text": "Изразявам готовност за пълно съдействие на проверяващите от НАП и КПКОНПИ по повод разпоредената от главния прокурор Сотир Цацаров проверка. Това каза заместник-главният прокурор и директор на Националната следствена служба Борислав Сарафов в отговор на запитване на Агенция „Фокус“.  „Съдействието ми ще се изрази в своевременно представяне на цялата изисквана документация. Категорично декларирам, че всичките ми действия са в рамките на закона и не противоречат на морала. Доходите и имуществото - моите и на членовете на моето семейство са декларирани по надлежния ред“, обясни той.  ", "date": "2019.04.04", "title": "Борислав Сарафов: Изразявам готовност за пълно съдействие на проверяващите "}
{"url": "http://epicenter.bg/article/Germaniya-podkrepya-izgrazhdaneto-na-zavod-na--quot-Folksvagen-quot--v-Balgariya/179354/2/0", "text": "Германия подкрепя изграждането на завод на \"Фолксваген\" в България. Това заяви германският президент Франк-Валтер Щайнмайер, който е на посещение в България, след срещата си българския си колега Румен Радев, предава \"Канал 3\".  \"С този сигнал искаме да изпратим посланието, че Германия има голям интерес политическите, културните и икономическите отношения между нашите две страни да продължат и да станат още по-тесни\", каза Щайнмайер.  От своя страна Радев заяви, че с Щайнмайер са обсъдили перспективите за стратегическа германска инвестиция в България.  \"Смятам, че успешното българо-германско икономическо партньорство дава достатъчно основание да вярваме, че България може и е готова и заслужава да има стратегически инвеститор със затворен цикъл на производство\", каза българският държавен глава.  Радев е уверил Щайнмайер, че в България съществува пълен консенсус да предоставим най-добрите възможности и сигурна инвестиционна среда за една такава инвестиция.  \"Германия за нас е стратегически партньор, надежден съюзник и дългогодишен приятел. С Германия ни свързват дълбоки връзки между двата народа винаги е имало близост, независимо от предизвикателствата на различните епохи. Тази година ние отбелязваме 140 години от установяването на дипломатически отношения между България и Германия. Германия е най-големият икономически търговски партньор на България. За миналата година стокообменът надхвърля 8 млрд. евро. Това е една чувствителна цифра за нашата страна. Този стокообмен непрекъснато расте през годините. Ние вярваме, че тази тенденция ще се запази. Още по-важното е, че не става въпрос само за търговски отношения. Става въпрос за значими немски инвестиции и силно немско бизнес присъствие в България, за успешно икономическо сътрудничество и за успешни съвместни производства, които повишават нашата конкурентоспособност\", каза още държавният глава.  Той обяви, че пред германския си колега е повдигнал темата и за пакета \"Мобилност\", като е изразил позицията на страната ни, че той противоречи на основни принципи на Европейския съюз.  Радев обяви, че утре заедно с Щайнмайер ще посетят едно от успешните германски предприятия в района на Пловдив.   Очаква се управителният съвет на автомобилния гигант да вземе решение къде ще бъде новият му завод през май. Според публикации в пресата основната конкуренция е между България и Сърбия. Президентът на Сърбия Александър Вучич заяви по този повод, че изграждането на завода в Сърбия ще промени \"кръвната картина на нашата икономика\".  ", "date": "2019.04.04", "title": "Германският президент подкрепя изграждането на завод на \"Фолксваген\" в България"}
{"url": "http://epicenter.bg/article/Pencho-Milkov--Skandalat-s-apartamentite---tova-e-model-na-upravlenie/179358/2/0", "text": "\"Не става дума просто за един скандал, формите на уродливото управление започват да се виждат от гражданите. Не е само АРТЕКС, не са само тези лица, които са купували апартаменти на занижени цени - става дума за модел на управление\", това заяви народният представител от ПГ на \"БСП за България\" Пенчо Милков пред БНР.   По думите му при по-задълбочена проверка, най-вероятно ще се установят и други хора от висшите ешалони на властта, които са се възползвали от положението.  \"Пламен Георгиев с отпуската си се крие от проблема, а не подава оставка\", заяви Милков. Той припомни, че от левицата са възразявали срещу това- председателят на КОНПИ - комисията, която ще разследва политиците за корупция, да бъде избиран от политическото мнозинство от парламента, защото става зависим. По  предложението за нов министър на правосъдието- Данаил Кирилов, Милков коментира: \"Не става дума за очаквания, а за страхове. Данаил Кирилов използва правните си познания, за да забърка всеки скандал през изминалите месеци. Всеки път го изобличавахме от трибуната на Народното събрание, той  огъваше правото по такъв начин, че да изпълни указанията на правителството. Човекът казваше различни неща всеки ден-  с различни правни аргументи\". По повод отсъствието на БСП от пленарна зала, Милков заяви: \"С всяка изминала седмица, фактът, че от БСП не сме в парламента, дава възможността да се види още-по уродлива картина на управлението. Колкото повече тези хора седят в зала, виждате - те управляват заедно и това е вредно. Искаме картината да бъде ясно видяна от хората\". Народният представител коментира още, че парламентарната група на БСП ще внесе искане за отстраняване на Пламен Георгиев.  ", "date": "2019.04.04", "title": "Пенчо Милков: Скандалът с апартаментите - това е модел на управление"}
{"url": "http://epicenter.bg/article/Borisov-i-Shtaynmayer-obsadiha-dvustrannoto-partnyorstvo-i-predizvikatelstvata-pred-Evropa-/179361/2/0", "text": "Търговско-икономическите отношения между България и Германия, както и въпроси от сферата на сигурността, миграцията и европейския дневен ред бяха във фокуса на разговора между министър-председателя Бойко Борисов и президента на Федерална Република Германия Франк-Валтер Щайнмайер по време на работния им обяд в резиденция „Лозенец“. Това съобщиха от правителствената информационна служба.  Премиерът Борисов отбеляза ползотворното сътрудничество между двете страни по темите от взаимен интерес и изтъкна отличния политически диалог между България и Германия. Министър-председателят Борисов изпрати специални поздрави на германския канцлер Ангела Меркел.  По време на срещата премиерът Бойко Борисов и президентът Щайнмайер поставиха акцент върху темата сигурност. Българският министър-председател подчерта, че страната ни успешно изпълнява ангажимента по опазване на външната граница на ЕС.  „Без много шум и спазвайки европейските норми и добросъседските отношения с Турция, България сведе мигрантския поток до нулев“, заяви в разговора Борисов. По думите му е необходим устойчив общоевропейски механизъм, който да дава отговор на миграционните въпроси.  „България е стабилизиращ фактор за региона“, каза германският президент, коментирайки ролята на страната ни в икономически аспект.  От своя страна премиерът Бойко Борисов изтъкна добрите финансови показатели на България и изключителната финансова дисциплина, благодарение на която страната ни е една от трите държави в Европа с най-нисък външен дълг.  „Външният дълг за тези 2 години, когато бе последната ни среща през 2017 г., от 28% сега е 20% (от БВП, бел. ред.)“, посочи още българският премиер.  Борисов подчерта, че при стабилни данъци, стабилна икономическа среда и огромен фискален резерв, чуждестранните инвеститори, включително германските, имат добра икономическа основа за бизнес у нас.  По време на срещата министър-председателят Бойко Борисов изтъкна положителното развитие на двустранните икономически отношения.  „Няма сфера, в която икономическото сътрудничество между двете страни да не бележи постижения и да не открива нови възможности за взаимодействие. Това е ясен и важен сигнал, че Германия вижда в България надежден и стабилен икономически партньор“, заяви Борисов.  Министър-председателят Бойко Борисов обърна внимание, че стокообменът между България и Германия за 2018 г. надвишава 8 млрд. евро и бележи ръст от над 8% спрямо 2017 г. Показателно е също, че Германия отново заема водещи позиции като чуждестранен инвеститор с инвестиции в размер на 3,219 млрд. евро за периода 1996 – 2018 г. Само за 2018 г. инвестициите от Германия са в размер на 153.7 млн. евро. По данни на Българска агенция за инвестиции около 30% от 100-те най-големи инвеститори в България са германски или с германско участие.  Българският премиер Борисов и германският президент Щайнмайер обсъдиха и оттеглянето на Обединеното кралство от ЕС, като бяха единодушни, че при преговорите между ЕС и Великобритания правата на гражданите винаги трябва да бъдат първи приоритет.  ", "date": "2019.04.04", "title": "Борисов и Щайнмайер обсъдиха двустранното партньорство и предизвикателствата пред Европа (ВИДЕО)"}
{"url": "http://epicenter.bg/article/GERB-pita-Ninova-predlagali-li-e-30-miliona-na-Mikov--za-da-se-otkazhe-ot-posta-v-BSP/179362/2/48", "text": "Предлагала ли е Корнелия Нинова 30 млн. лева на Михаил Миков, за да се откаже от лидерското място в БСП? Това попита на пресконференция на ГЕРБ депутатът от управляващата партия Тома Биков, цитиран от „Фокус“.   От управляващата партия обявиха, че ще дадат пресконференция почти веднага, след като БСП свика медиите. Социалистите обявиха, че събират подписка с искане шефът на КОНПИ Пламен Георгиев и неговият заместник да се оттеглят.   От името на ГЕРБ пред медиите застанаха депутатите Тома Биков и Спас Гърневски.   „Докато гледах пресконференцията на БСП, си мислех, че ако Корнелия Нинова беше депутат от ГЕРБ досега да е подала оставка 10 пъти“, каза по повод изявата на червените Биков. „Етическият стандарт в БСП е на малко по-ниско ниво“, изтъкна Биков.   „Задаваме този нов въпрос, чакаме отговора много бързо. Надяваме се да бъде с „да“ или не“, посочи депутатът от ГЕРБ. „Имаме доста сериозни източници на информация в тази посока“, подчерта Тома Биков. „Ако замълчи, ще приемем, че отговорът е „да“‘, обясни той. „След като има претенцията да бъде морален стожер, нека отговори“, призова Биков.   \"Имаме определена информация, но ще изчакаме отговора на Корнелия Нинова. Така е коректно\", добави по повод питането към Нинова депутатът от ГЕРБ.   „По отношение на 30 млн. лева - искаме да разберем откъде са дошли. Как биха били върнати и какви ангажименти са били поети“, продължи Тома Биков.   От ГЕРБ коментираха и темата със скандалите около имотите на властта.   „Ние не приемаме нищо, което казва БСП, за сериозно. Според тях става въпрос за десетки милиони, а при тях става дума за 30 милиона”, заяви Биков.  В отговор на въпрос дали има връзка между отделните атаки срещу управляващите той заяви: ”Има „отечествен фронт” срещу управлението. Целта е търговия с политическо влияние в полза на криминални или полукриминални елементи\".  В отговор на въпрос ще оттегли ли ГЕРБ доверието си от председателя на КПКОНПИ Пламен Георгиев, както направи президентът Румен Радев, депутатът коментира: „По отношение на Пламен Георгиев, премиерът каза мнението ни. Позицията ни е ясна“.  Гърневски пък се опита да замеси лидера на БСП в Апартаментгейт. Корнелия Нинова е в БСП от 2003 година, а апартаментът ѝ е купен през 2004 година, когато вече е била в партията, каза той.   „Длъжни сме и ние да зададем въпроси на Корнелия Нинова, за да спре най-накрая с отровата, която сее сред обществото“, заяви той. „По едно и също време с Корнелия Нинова сме били в СДС по времето, когато партията управляваше“, посочи Гърневски. „Искам да попитам как тя като млада и синя активистка, успя да извърши приватизация на „Техноимпекс“, попита депутатът. „Как така беше толкова приближена, че успя да стигне до такава позиция на крехка възраст“, изтъкна той.   Спас Гърневски попита още колко точно са СРС-тата, които е засякла Нинова. „Корнелия Нинова е единственият български политик, който над 200 пъти е засякъл СРС-та“, заяви депутатът от ГЕРБ.   „Най-важното, което искам да я попитам, е за „кражбата на века“ в Пловдив. В периода от 15 юни 2006 година до 19 април 2007 година, през Общинския съвет, чрез зам.-министъра на икономиката и председател на Борда на Пловдивския панаир Корнелия Нинова, градът и държавата изгубиха над 1,2 млрд. лева имоти“, обяви Гърневски.   „Тя няма ли да застане пред обществото и да каже как сложи подписите си за „кражбата на века“, коментира той. „Не е ли тя единственият тогава уволнен от правителството й като зам.-министър на икономиката със съмнения за корупционни практики“, посочи Спас Гърневски.   „Днес моралът е друг. Днес политиците от ГЕРБ подават оставки при най-малки съмнения“, заяви той. „Корнелия Нинова обикаля страната с черната кобила и сее отрова в обществото“, каза още Гърневски. Той призова лидера на БСП да отговори на поставените й въпроси, а не да се крие от телевизия в телевизия.  ", "date": "2019.04.04", "title": "ГЕРБ пита Нинова предлагала ли е 30 милиона лв. на Миков, за да се откаже от лидерския пост в БСП"}
{"url": "http://epicenter.bg/article/Nikolay-Velchev--Kak-premierat-shte-spira-chasten-stroezh--kade-sa-kompetentnite-organi-/179368/2/0", "text": "Как премиерът Бойко Борисов ще спира частен строеж, къде са компетентните органи? Това попита Николай Велчев, председател на районната организация на БСП в столичния квартал \"Лозенец\", която активно подкрепяше протестите на гражданите срещу изграждането на небостъргача \"Златен век\" в квартала. Според него, това е поредният предизборен трик от страна на премиера, който обаче този път едва ли ще постигне очаквания от него резултат.  \"Спирането на този частен строеж трябва да бъде извършено от компетентните органи, от ДНСК, а не от премиера, коментира той. - Това авторитарно управление на Борисов води до институционална криза в държавата\".  Според Николай Велчев, единственият начин да бъдат спрени подобни безобразия, като случая \"Златен век\", е нова философия на управление в държавата. \"Човекът и неговите потребности трябва да бъдат в основата на едно такова управление, а не корпорациите и едрият бизнес, коментира още той. - Гражданите изискват и очакват спешна намеса при решаването на проблемите им от държавните институции, а не от настроението на премиера\".", "date": "2019.04.04", "title": "Николай Велчев, БСП: Как премиерът ще спира частен строеж, къде са компетентните органи?"}
{"url": "http://epicenter.bg/article/Izvanredno--Boyko-Borisov-predlozhi-Dananil-Kirilov-za-pravosaden-ministar/179294/2/0", "text": "Бойко Борисов предложи Дананил Кирилов за правосъден министър.   За правосъден министър ще предложа Дани Кирилов – дали утре или в кой ден, това ще бъде направено.   На Данаил Кирилов, който ще бъде избран до края на седмицата за министър, Борисов постави и първа задача.   Съветниците бяха извадени от закона неотдавна (по предложение на ГЕРБ) с мотив, че са твърде много и това затруднява работата на КПКОНПИ.    По думите на лидера на ГЕРБ в партията имало стандарт и когато има скандали, дали е депутат, председател на група или министър, трябва да подаде оставка.    .  Благодаря за номинацията, каза в отговор Кирилов. Приемам го като голямо доверие и много сериозна задача с оглед необходимостта до няколко месеца успешно да се довърши работата по механизма за сътрудничество и проверки. Именно това е основният приоритет на правосъдното министерство. С общи усилия ще се борим за положителен резултат, допълни Кирилов.   Той отказа да коментира въпроси, свързани със скандали и правни казуси, защото това би станало само от правна страна, а не от социологическа гледна точка.   Ако се твърди, че е извършено престъпление по казуса със \"Златен век\" компетентният орган, който трябва да разследва, е прокуратурата, а обществото е чувствително по тези въпроси, изтъкна Кирилов. Нека се придържаме към обективното, към фактите и точния анализ, призова той.   С общи усилия ще се борим да постигнем положителен резултат, надявам се да стигнем до положителен резултат, заяви той.   И отказа да коментира скандалите по \"Апартаментгейт\", но добави, че още не е приел тази работа. Припомняме, че постът на правосъден министър беше овакантен от Цецка Цачева, която лъсна в скандала \"Апартаментгейт\".   \"Настояваме да се съблюдават демократичните принципи и разделението на властите, както и да се спазват правилата при приемане на закони, в противен случай ще изпратим копия от дипломите си в Народното събрание в знак на протест, тъй като те не биха ни вършили работа в държавата, която нарушава граждански права и основни принципи на правото.\"  Това написаха адвокати от цялата страна до председателя на комисията по правни въпроси в Народното събрание Данаил Кирилов. За 24 часа под него са се подписали 70 души от различни колегии в цялата страна.  В него се изброяват няколко скандални решения на парламента и коментари на юриста от ГЕРБ. \"Извънредното законодателство, придружено от обиди и намеци срещу Върховния касационен съд, не кореспондират със статута Ви на председател на правната комисия в Народното събрание\", пишат адвокатите на Кирилов. Те се възмущават както от последните предложения за промени в закона за борба с корупцията, който наричат \"бухалка срещу неудобните за властта\", така и от 48-часовия арест без уведомяване на близките, а също и от \"грубата инсинуация\", че ЕС и Венецианската комисия са видели проблем в безконтролната власт на т.нар. трима големи - председателя на ВКС, председателя на ВАС и главния прокурор.    ", "date": "2019.04.04", "title": "Извънредно! Бойко Борисов предложи Данаил Кирилов за правосъден министър"}
{"url": "http://epicenter.bg/article/Tsatsarov/179301/2/0", "text": "  I. По материалите, касаещи Пламен Георгиев Димитров – Председател на КПКОНПИ /твърдения за невярно деклариране на обстоятелства във връзка с придобит от него и съпругата му недвижим имот - апартамент в гр. София, както и твърдения за недоказаност на произхода на средствата за закупуването на този имот/, Върховна касационна прокуратура:    Възлага на ТД на НАП – София извършване на данъчни проверки на физическото лице Пламен Димитров – Председател на КПКОНПИ и на неговата съпруга, за определяне на задълженията им по ЗДДФЛ във връзка със съответствия между декларираните и/или получени доходи от лицата и имущественото им състояние в периода 2013 г. - 2018 г.;   изисква нотариалния акт за жилището, придобито от Пламен Димитров и съпругата му, описано в публикациите, а по реда на чл. 28 ал. 3 от Закона за нотариусите и нотариалната дейност - и копие от нотариалното дело за тази сделка;  изисква от банката - ипотекарен кредитор, цялата информация по кредитирането на покупко – продажбата.   II. По материалите, касаещи сина на директора на НСлС, както и директора на НСлС – Борислав Сарафов /твърдения за това, че синът на директора на НСлС е придобил през 2018 г. и 2019 г. недвижими имоти на значителна стойност, без ясен произход на средствата за закупуването им, както и за това, че директорът на НСлС Борислав Сарафов не е обявил притежаването на такива суми в декларациите си пред Инспектората към ВСС/, Върховна касационна прокуратура: Изпраща медийните публикации по компетентност на КПКОНПИ, с оглед правомощията на органите по чл. 16 ал. 2 ЗПКОНПИ;  Възлага на ТД на НАП – София извършване на ревизия на физическо лице /на сина на Борислав Сарафов/, за определяне на задълженията по ЗДДФЛ във връзка със съответствия между декларираните и/или получени доходи от лицето и имущественото му състояние в периода 2015 г. - 2018 г.   III. По материалите, касаещи придобиване на недвижим имот от търговско дружество с едноличен собственик на капитала  съпругата на председателя на ВКС /твърдения за нарушения във връзка със закупуването от „ГАНЕВА 2000“ ЕООД на апартамент в гр. София, ул. „Елемаг“, в жилищна сграда ЕЛЕМАГ ДИПЛОМАТ, закупен от дружество „АРТЕКС ИНЖЕНЕРИНГ“/, както и по материалите с твърдения за конфликт на интереси на председателя на ВКС Лозан Панов/постъпил сигнал/, Върховна касационна прокуратура:    Изпраща медийните публикации, ведно със сигнала, по компетентност на Инспектората към Висшия съдебен съвет, с оглед правомощията на ИВСС по Закона за съдебната власт да извършва проверки за конфликт на интереси.   Възлага на ТД на НАП - София извършване на данъчна проверка за установяване на факти и обстоятелства във връзка с придобиването и ползването на имот, описан в медийните публикации от „Ганева 2000“ ЕООД. В рамките на данъчната проверка се разпорежда да се установи произхода на средствата за закупуване на имота, начина на ползването му, както и спазването на данъчното законодателство във връзка с тази сделка.", "date": "2019.04.04", "title": "Цацаров разпореди проверка на шефа на КПКОНПИ, жената на Лозан Панов и сина на Борислав Сарафов"}
{"url": "http://epicenter.bg/article/Lozan-Panov-se-skri-i-ne-otgovori-na-priziva-na-Boyko-Borisov--VIDEO--/179305/2/0", "text": "Председателят на Върховния касационен съд Лозан Панов не пожела да отговори на призива за оставка или дълъг отпуск, отправен лично от премиера Бойко Борисов, предаде Канал 3.  Панов пристигна на днешното заседание на Висшия съдебен съвет малко след пресконференцията на министър-председателя. Запитан от събралите се журналисти дали ще се съобрази с препоръката на Борисов Панов си замълча и подмина представителите на медиите.  По-рано днес Бойко Борисов призова всички, замесени в скандала с евтините апартаменти от \"Артекс\" да подадат незабавно оставки или да излязат в дълъг отпуск, докато срещу тях текат проверки, като визираше конкретно председателя на ВКС Лозан Панов, шефа на КПКОНПИ Пламен Георгиев и директора на НСлС Борислав Сарафов. Такива бяха разпоредени и от главния прокурор Сотир Цацаров.  Пламен Георгиев веднага реагира и обяви, че се оттегля в отпуск.  ", "date": "2019.04.04", "title": "Лозан Панов се скри и не отговори на призива на Бойко Борисов (ВИДЕО) "}
{"url": "http://epicenter.bg/article/VMRO-haresva-naslednika-na-Tsacheva--rabotel-po-24-chasa-/179310/2/48", "text": "И от ВМРО ще подкрепят номинацията на Данаил Кирилов за правосъден министър. Данаил Кирилов ще бъде добър министър на правосъдието, коментира депутатът и организационен секретар на партията Юлиан Ангелов пред Канал 3.  Той го е наблюдавал как, когато се е налагало, шефът на правната комисия работи и по 24 часа. Ангелов уточни, че не е нужно номинацията му да е била предварително съгласувана с партньорите от Обединени патриоти, защото министерството е квотата на ГЕРБ и тяхно право е, според коалиционното споразумение, да излъчат своя кандидат за министерския пост.  По втората тема на деня - призива за оставки на премиера Лозан Панов и Пламен Георгиев да се оттеглят и разпоредените проверки от страна на Сотир Цацаров върху имотните сделки на шефа на КПКОНПИ, на жената на шефа на ВКС Лозан Панов и на сина на шефа на следствието, депутатът от ВМРО се изказа обрано. Той принципно подкрепи подобни проверки и намери за нормално проверяваният да се оттегли, докато трае проверката.  \"За да може наистина да няма намеса и да има обективна преценка от органите за това дали всичко по тези сделки, по които са участвали тези лица, е законно и най-малкото морално\", добави Ангелов.  Той не се ангажира с мнение по въпроса дали ръководителят на антикорупционната комисия е престъпил закона с аргумента, че за това се произнасят други институции.  ", "date": "2019.04.04", "title": "ВМРО харесва Данаил Кирилов за правосъден министър, работел по 24 часа "}
{"url": "http://epicenter.bg/article/Prezidentstvoto--Oshte-vchera-Radev-svali-doverieto-si-ot-predsedatelya-na-KPKONPI-/179313/2/0", "text": "Още вчера президентът Румен Радев свали доверието си от председателя на КПКОНПИ Пламен Георгиев, като покани неговия заместник да изнесе доклад на предстоящото заседание на КСНС, съобщиха днес от Президентството.  Уточнението идва в момента, в който премиерът Бойко Борисов призова председателя на ВКС Лозан Панов, ръководителя на следствието Борислав Сарафов и председателя на КПКОНПИ да подадат оставки или поне да излязат в отупск докато не приключи разследването за имотите им.  Вчера Радев свика Консултативния съвет за национална сигурност на тема: „Резултати от противодействието на корупцията по високите етажи на властта. Необходимост от мерки“.  ", "date": "2019.04.04", "title": "Президентството: Още вчера Радев свали доверието си от председателя на КПКОНПИ "}
{"url": "http://epicenter.bg/article/Valeri-Simenov--NFSB--Dobre-e-premierat-Borisov-da-si-ogleda-vnimatelno-ministrite--che-i-tam-ima-tak/179314/2/48", "text": "Добре е премиерът Борисов да си огледа внимателно министрите, че и там има такива с имоти. Това каза пред журналисти лидерът на НФСБ Валери Симеонов за проверката на Прокуратурата за имотите на председателя на КПКОНПИ Пламен Георгиев, предаде репортер на Агенция „Фокус“.   „Когато излязат факти, ще ги коментирам“, допълни Симеонов. Във връзка с призива на премиера Бойко Борисов да подадат оставки или да се оттеглят разследваните с апартаментите, Симеонов заяви: „Призивът си е негов, не е мой. По-добре Борисов по-внимателно да си огледа министрите, че и там има такива“, каза Симеонов.   Той обърна внимание на имот в София, „Овча Купел“, „Бързарица“ №2 и поясни, че става въпрос за 142 кв. метра за 61 хил. лв. Според него не е правилно да се търси фирмата, защото това, което се установило за „Артекс“, е масова практика в строителството в България.   Според БТВ на посочения от Симеонов адрес в София – квартал „Овча купел“, ул. „Бързарица“ 2, е регистрирана фирма на министъра на туризма Николина Ангелкова.  Войната между двамата не е тайна.  Ангелкова в момента е в чужбина.  В последната ѝ декларация за имущество фигурира апартамент от 142 кв.м, придобит през 2008 г., като обаче сумата е 75 000 лв., по-висока от обявената от националиста, твърди медията.  Апартаментът в „Овча купел” не се появява за първи път в медиите. През 2015 г., когато конфликтът между Симеонов и Ангелкова започна да придобива публичен характер около оставката на подкрепения от националистите зам.-министър Бранимир Ботев, в определени издания се появиха информации за жилището – с цитираната днес от Симеонов цена.  Имаше и препратки към имуществена декларация от 2013 г., където действително е вписано жилище от 2008 г. с площ от 142 кв.м и цена от 61 519 лв.  По-късно днес се очаква Ангелкова да коментира случая.   „Масова практика на укриване на данъци, впоследствие на намаляване на данък сгради към общините. Втори вид данък се укрива. Всичко това няма как да не е било известно на конкретните регионални служители на НАП, както и на общината. Няколко човека станаха жертви на политическа кампания, която показва пред обществото една масова практика на злоупотреби в строителството“, каза още Валери Симеонов в изявлението си пред медиите в парламента.   Високо е мнението ми за професионалните качества на Данаил Кирилов, но най-общо казано, няма кой да го замести в правна комисия, каза още Симеонов.  „Имам много високо мнение за професионалните качества на г-н Кирилов. Започвам да придобивам много лошо мнение за нивото и потенциала, който остава в Народното събрание. То не трябва да бъде подценявано. Без Данаил Кирилов тази правна комисия не мисля, че ще има този професионален капацитет, какъвто имаше до момента“, заяви още Сименоов. Според него най-общо казано няма кой да замести Кирилов като председател на Правна комисия.  ", "date": "2019.04.04", "title": "Валери Сименов: Добре е Борисов да си огледа внимателно министрите, че и там има такива с имоти!"}
{"url": "http://epicenter.bg/article/Vizhte-preskonferentsiyata-na-Korneliya-Ninova---NA-ZhIVO-/179312/2/0", "text": "БСП внася подписка в парламента с искане за отстраняване на Пламен Георгиев като председател на КПКОНПИ. Внасяме същата подписка и за заместника му.   Това заяви на пресконференция на \"Позитано\" 20 лидерът на БСП Корнелия Нинова. Тя поясни, че най-вероято подписката ще бъде внесена утре в деловодството на Народното събрание. Решението за това е взето в четвъртък сутринта на заседание на ръководството на ПГ на \"БСП за България\". Нинова бе категорична, че социалистите няма да се върнат в пленарната зала, повтори тезата на БСП, че този парламент е изчерпан и решението е предсрочни избори.   \"Днес премиерът Борисов спаси от отговорност Пламен Георгиев, председателя на КПКОНПИ, като му остави вратичка за измъкване, казвайки или да си подаде оставката, или да излезе в дълъг отпуск. Разбира се, Пламен Георгиев веднага се възползва от тази вратичка и излезе в отпуск до приключване на проверката\", заяви в началото на изявлението си пред медиите Нинова. И подчерта - \"от опит знаем, че тези проверки продължават месеци и години, това е начинът да се замете случаят, да се забрави от обществото и Пламен Георгиев да се върне на бял кон някой ден.\"   Ние категорично не приемаме това решение, заяви лидерът на БСП. И припомни, че преди дни от БСП са поискали оставката на Пламен Георгиев. Затова са стигнали до идеята за подписката. \"Припомняме, че Пламен Георгиев беше избран от новата управляваща коалиция ГЕРБ, ДПС, Обединени патриоти и Воля. Ние бяхме против неговия избор. Нещо повече, бяхме против закона и начина, по който беше създадена Комисията. Внесохме свой, различен закон, с абсолютно различна философия. Той беше отхвърлен от ГЕРБ, ДПС, ОП и Воля. Отстраняването на ръководството на КОНПИ, което искаме, няма да реши по същество проблема, защото няма как управляващите, които и да са те, да си избират тези, които ще ги проверяват. Резултатът от такова решение е ясен. Никога няма да има докрай борба с корупцията по високите етажи на властта, защото те са взаимозависими и взаимо обвързани\", продължи пред медиите Нинова.   „На Консултативния съвет по национална сигурност при президента ще предложа три-четири конкретни и различни мерки за истинска борба с корупцията по високите етажи на властта. Там ще разберем според реакцията на другите лидери на партии имат ли воля да се справим с този проблем или ще продължат да имитират такава борба с корупцията“, бе категорична Корнелия Нинова.    Много е странно, че човекът, който предложи Пламен Георгиев в парламента, за награда днес става министър на правосъдието, каза още Корнелия Нинова. И даде думата на зам.-председателя на ПГ на „БСП за България“ Крум Зарков. Номинацията на Данаил Кирилов за министър на правосъдието е лоша новина, бе категоричен Зарков.   „Това е ясен знак, че правителството няма нито идея, нито желание да преодолее проблемите пред българската съдебна система и да гарантира пред гражданите елементарна справедливост. Данаил Кирилов не може да бъде гарант за качествена съдебна реформа“, заяви Зарков. И изтъкна: \"Не мога да се сетя за законодателен скандал, в които Данаил Кирилов да не е замесен!\"   „Тази номинация на премиера Борисов е толкова скандална, толкова абсурдна, че граничи с провокация“, продължи той. По думите му сякаш премиерът Борисов се опитва да тества докъде може да стигне търпението на българските граждани. „За нас това търпение е изчерпано“, поясни още Зарков.   Водачът на червената евролиста Елена Йончева пък цитира немска медия, която илюстрира статия за корупцията в България с лика на Цветанов.  ", "date": "2019.04.04", "title": "Корнелия Нинова: Внасяме подписка за отстраняването на Пламен Георгиев и заместника му! (ВИДЕО)"}
{"url": "http://epicenter.bg/article/Ramadan-Atalay--Vseki-zakonoproekt-na-Danail-Kirilov-v-NS-sazdavashe-problemi-/179316/2/48", "text": "Всеки законопроект в парламента на Данаил Кирилов създаваше проблеми, дано в министерство на правосъдието не е така. Това каза пред журналисти народният представител от ПГ на ДПС Рамадан Аталай във връзка с номинацията на Данаил Кирилов за правосъден министър, предаде Агенция „Фокус“.  „Не съм човек, който би трябвало да даде оценка за работата на г-н Кирилов, но като гледам за работата му в парламента - всеки законопроект създаваше проблеми. Дано в министерството да не е така“, допълни Аталай.  ", "date": "2019.04.04", "title": "Рамадан Аталай: Всеки законопроект на Данаил Кирилов в НС създаваше проблеми "}
{"url": "http://epicenter.bg/article/Volen-Siderov--Yavor-Notev-e-izklyuchitelno-podhodyasht-da-oglavi-pravnata-komisiya-/179318/2/48", "text": "Явор Нотев е изключително подходящ да оглави правната комисия в парламента. Това каза пред журналисти лидерът на „Атака“ Волен Сидеров във връзка с номинацията на Данаил Кирилов за правосъден министър, при които той ще освободи поста на председател на парламентарната правна комисия, предаде Агенция „Фокус“.  Сидеров отбеляза, че все пак ГЕРБ са основната управляваща партия, но посочи, че ако одобрят Нотев за поста, това ще бъде добър жест от тяхна страна.  „Има достатъчно хора с подготовка тук - и юридически, и парламентарен опит“, допълни Сидеров.  За кандидатурата на Кирилов за правосъден министър, лидерът на „Атака“ коментира, че той е юрист с наложено име.  „Той се справяше много добре тук като шеф на правната комисия. Не мисля, че един Явор Нотев би бил по-ниско ниво, ако бъде предложен и приет за председател на правната комисия. Защо не. Не е вярно, че няма капацитет. Има. Въпросът е в разпределението на задачите“, заяви Сидеров.  По думите му квотата е нещо относително, защото нещата в живота не са таблица в „Ексел“.   Време е за един анекс към управленската програма, коментира още Волен Сидеров.  „Там има хубави неща, но като че ли имаме нужда от освежаване. Освен това минаха две години. Когато я писахме през 2017 г., беше друга ситуацията. Имаме вече две години и натрупан опит, и промяна, и динамика“, допълни Сидеров и уточни, че идеята му е да се обнови споразумението, за да има мотивация и за управлението, и за хората, които вече събират критични бележки.  Според него е важно и как ще се довърши мандатът.  „Това е въпрос на голям коалиционен съвет. Да сложим теми и акценти, по които да наблегнем“, коментира Сидеров. По думите му винаги може да се извади какво има някой, какво имат жена му, дядо му, баба му.  „За да се пресекат битовизми, които се превръщат в основна тема, трябва да наблегнем на големи неща: развитие на икономика, доходи, интензивно развитие. Това са цели“, допълни лидерът на ПП „Атака“.   ", "date": "2019.04.04", "title": "Волен Сидеров: Явор Нотев е изключително подходящ да оглави правната комисия "}
{"url": "http://epicenter.bg/article/Krum-Zarkov--Danail-Kirilov---pravosaden-ministar--tova-e-provokatsiya-pred-obshtestvoto-/179319/2/0", "text": ", заяви на пресконференция зам.-председателят на ПГ на \"БСП за България\" Крум Зарков. Зарков подчерта, че   „За нас това търпение е изчерпано“, бе категоричен социалистът.   Сутринта   Зарков обаче бе категоричен, че \"това е лоша новина\".   „ , заяви Зарков. Той посочи, че не може да се сети за законодателен скандал, в които Данаил Кирилов да не е замесен. „  повтори Зарков.   Зам.-председателят на ПГ на БСП подчерта, че в последните две години   И изброи: \"Погазване на правилника, показване на всички правила за обществено обсъждане, налагане на мнение, неспособност да чуе какъвто и да е различен аргумент дори от експерти!\"   \"И всичко това комбинирано с почти нечовешка целеустременост да изпълнява всяка прищявка на своите политически опекуни. . Днес премиерът го номинира като му дава задача да направи така, че общинските съветници да бъдат в обхвата на прословутия антикорупционен закон.   Той го направи на два пъти - веднъж, когато удължиха срока за приложение на закона по отношение на общинските съветници, и веднъж сега - само преди месеци вкараха с един колега проект, с който да спасят общинските съветници от тези проверки. От утре ще започнат да се отказват от това, така, както от много други неща\", продължи Зарков.  ", "date": "2019.04.04", "title": "Крум Зарков: Данаил Кирилов - правосъден министър, това е провокация пред обществото!"}
{"url": "http://epicenter.bg/article/Velizar-Enchev--S-priziva-za-yadreno-orazhie-Pasi-sondira-reaktsiite-na-prispanata-ni-natsiya/179320/2/0", "text": "„ , каза председателят на Атлантическия клуб Соломон Паси… И в двата случая липсва реакция както на министър-председателя, така и на военния министър. Което означава, че Бойко Борисов и Красимир Каракачанов подкрепят ядрената реторика на председателя на Атлантическия клуб, но не смеят публично да застанат зад нея.  Но официално заявеното намерение на пакта както да увеличи военната си ескадра в Черно море, така и да влезе в Азовско море чрез Украйна подсказва, че Паси е вестоносецът, сондиращ реакциите на общественото мнение в региона. Паси изпълни ролята на вестоносец и в навечерието на британско-американската операция „Шок и ужас“ през 2003 година. Тогава външният министър на НДСВ първи поиска изпращане на български военен контингент в Ирак, срещу което обещаваше връщане на милиардния иракски дълг на България и танкери с евтин иракски петрол.     Резултатът от лъжите на Паси е печално известен – 13 български войници загинаха в иракската пустиня, Ирак не ни върна и един цент, а иракският петрол се оказа мит.  Войната срещу Ирак погази международното право, защото военните действия на САЩ и Великобритания не бяха одобрени с валидна резолюция на Съвета за сигурност на ООН.   Вместо това резултатът е над 200 000 убити в Ирак, опустошителни войни в региона, пълна разруха на няколко арабски страни и раждането на Ислямска държава. Само пет години след иракската касапница инициаторите на войната - президентът Джордж Буш-младши и британският премиер Тони Блеър, се извиниха за грешното си решение, оправдавайки се с невярната разузнавателна информация за химическите оръжия на Саддам Хюсеин. Но премиерът Симеон Сакскобургготски, външният министър Соломон Паси и президентът Георги Първанов не се покаяха за решението си да подкрепят войната и изпратят пушечно месо в Ирак.   В Член 2 на договора четем това:  Ако за Соломон Паси е нормално да гази международното право, мълчанието на българското правителство за скандалните изявление на председателя на Атлантическия клуб е тревожен сигнал. Отказът на всички държавни институции да реагират на ядрената реторика на шефа на Атлантическия клуб е плашещ.   Затова очакваме реакцията на българския държавен глава. В качеството си на върховен главнокомандващ президентът повече не може да отминава екстремисткия призив на Паси за нови военноморски бази по черноморското ни крайбрежие с ядрено оръжие в тях.                   ", "date": "2019.04.04", "title": "Велизар Енчев: С призива за ядрено оръжие Паси сондира реакциите на приспаната ни нация"}
{"url": "http://epicenter.bg/article/DPS-ne-e-pozvolyavala-na-svoya-evrodeputat-da-propuska-glasuvaneto-za-paketa--quot-Mobilnost-quot---VIDEO--/179321/2/48", "text": "\"За съжаление очакванията са, че днес пакетът \"Мобилност\" ще бъде гласуван в пленарната зала. Видяхме, че мобилизацията в транспортната комисия от останалите страни, които настояват за този пакет, беше пълна. При тази мобилизация и по-голямата разлика, която се получава, очакваме днес наистина да бъде гласуван.       Освен това те противоречат на основните ценности на ЕС и са в тежък конфликт със свободното движение. Въпреки това виждаме огромен натиск. И днешното гласуване е продиктувано от този инат на големите страни да накажат или да диктуват на малките\".   Това обяви председателят на транспортната комисия в българския парламент и депутат от ДПС Халил Летифов в интервю за Канал 3 по повод очакваното днес гласуване на пакета \"Мобилност\" в Европейския парламент.  \"Пряко засегнати ще бъдат над 100 хиляди семейства, които са шофьорите и техните близки. Косвено, с всички обслужващи дейности покрай този бизнес, вероятно числото набъбва наистина до 500 хиляди. Притеснително е и размерите са умопомрачителни”, допълни Летифов.  \"  Това, че някой от колегите не се е явил, това вече е персонална отговорност. Дали има лични или други причини, това не е със санкцията на партията.   което задължава правителството и всички институции да защитят националния интерес по казуса \"Макрон\", добави депутатът от ДПС. ", "date": "2019.04.04", "title": "Халил Летифов: Текстовете  по пакета \"Мобилност\" са рестриктивни  за България! (ВИДЕО) "}
{"url": "http://epicenter.bg/article/Borislav-Tsekov--Rezolyutsiyata-tryabva-da-bade-othvarlena--dzhendar-ideologiyata---izkorenena/179322/2/0", "text": "По инициатива на евродепутати от ПЕС ще се гласува резолюция, с която от Съда на ЕС се иска тълкуване на процедурата за ратификация от ЕС на скандалната Истанбулска конвенция.  Твърденията на евродепутати от ГЕРБ, че нямало нищо притеснително в тази резолюция са напълно несъстоятелни и показват недостатъчно познаване на правните механизми на вземане на решения от Съвета на ЕС. Какъв е проблемът? Какви са скритите цели на проекторезолюцията, които се открояват при анализ на нейния текст. В едно изречение: прави се опит чрез Съда да бъде заобиколено изискването за „общо съгласие“, произтичащо от принципа на лоялно сътрудничество.  По-подробно: по силата на Договора за функционирането на ЕС (ДФЕС), член 218, параграф 8, решението на Съвета по Истанбулската конвенция, която е смесено споразумение (тоест, съдържа както съюзни, така и национални компетентности), трябва да се приеме с квалифицирано мнозинство. В същото време обаче, в подобни случаи се прилага и т.нар. принцип на лоялното сътрудничество (член 4, паратраф 3 от Договора за Европейския съюз). Трайната досегашна практика на Съда на ЕС и становищата на Правната служба на Съвета по този въпрос гласи: договарянето, сключването и изпълнението на смесено споразумение са обвързани от принципа на лоялно сътрудничество, изискването за единство на международното представителство на Съюза и принципа на предоставената компетентност.  На това основание,​ преди присъединяването към ИК да се постави за гласуване в Съвета, следва да се установи, че е налице общо съгласие (common accord) на държавите-членки относно обвързването им с конвенцията по отношение на националните им компетенции, които тя съдържа. Затова - резолюцията трябва да бъде категорично отхвърлена. Джендър-идеологията - изкоренена! ", "date": "2019.04.04", "title": "Борислав Цеков: Резолюцията за ИК трябва да бъде отхвърлена, джендър-идеологията - изкоренена"}
{"url": "http://epicenter.bg/article/Elena-Yoncheva-/179325/2/0", "text": "\"Цветанов плюс\" означава ли, че той подготвя мащабни манипулации на изборния процес?   Този риторичен въпрос зададе на пресконференция на БСП говорителят на парламентарната й група и водач на евролистата й Елена Йончева. В изложението си пред медиите Йончева подчерта, че за ЕС корупцията в България вече има лице - това на Цветан Цветанов и за потвърждение на думите си показа германско издание.   „Пред Европа, пред ЕС правителството на Борисов има вече свое официално лице на корупцията. Влиятелният немски ежедневник „Щутгартер цайтунг“ излезе със статия със заглавие „Корупцията в България“ и със снимка на г-н Цветан Цветанов. В статията пише: „Цветан Цветанов е най-известният търсач на изгодни сделки в България, който изглежда неизмъчван от угризения на съвестта“. В статията също се говори за лобисткия закон, който ГЕРБ гласува, а именно - за законността на небостъргача \"Златен век\", изтъкна Елена Йончева.   И припомни думи на Цветанов, казани пред голяма телевизия тези дни. \"Той каза - \"Няма кой да ме накаже!\" и още нещо. Той се самоупредели, оттук нататък, след неговото излизане от парламента като„Цветанов плюс“. Цветанов вече се превръща в „Цветанов плюс“. Ние бихме искали да попитаме какво означава „Цветанов плюс“? Дали това означава, че той вече подготвя мащабни манипулации на изборния процес“, завърши Елена Йончева.  ", "date": "2019.04.04", "title": "Елена Йончева: „Цветанов плюс“ означава ли, че той подготвя мащабни манипулации на изборния процес?!"}
{"url": "http://epicenter.bg/article/Stanishev--Evroparlamentat-odobri-moya-doklad-za-bezvizovo-patuvane-sled-Brekzit-/179330/2/0", "text": "Днес Европейският парламент одобри моя доклад за запазване на безвизовото пътуване от двете страни на Ламанша след #Брекзит с 502 гласа \"за\", 81 гласа \"против\" и 29 гласа \"въздържал се“.   Това написа на страницата си във фейсбук евродепутатът и президент на ПЕС Сергей Станишев.   \"Докладът ми беше поверен в критичен момент - след пет кръга неуспешни тристранни преговори между ЕК, ЕП и Съвета и само дни преди крайния срок за приемането на законопроекта. Доволен съм, че в рамките на 24 часа постигнахме съгласие и не допуснахме хаоса, който щеше да възникне за милиони европейски граждани, в това число и около 280 000 българи, и предотвратихме пагубните последици за цели сектори от икономиките на ЕС и Великобритания\", написа още в социалната мрежа Станишев.   Президентът на ПЕС сподели във фейсбук и новината от официалната страница на Европейския парламент, озаглавена \"Брекзит: Безвизов достъп за гражданите на ЕС и на Обединеното кралство\".   Ето къде може да се види и пълният й тескт:      ", "date": "2019.04.04", "title": "Станишев: Европарламентът одобри моя доклад за безвизово пътуване след Брекзит!"}
{"url": "http://epicenter.bg/article/Prezidentat-na-Germaniya--Balgariya-e-vazhno-myasto-za-nemskite-investitsii/179334/2/0", "text": "Благодаря от името на цялата немска делегация за посрещането. Радвам се, че отново имам възможност да посетя София. Не само България и Германия са свързани, но и ние двамата с президента Радев, тъй като бяхме назначени по едно и също време.   Това заяви президентът на Федерална република Германия Франк-Валтер Щайнмайер след срещата му с Румен Радев, предаде репортер на Novini.bg.  \"Помня новогодишната нощ на 2007 г. в София и радостта на гражданите от влизането на страната в ЕС. България не е периферията на ЕС, страната ви е стабилизиращ фактор с много важни съседи\", разказа още той.  \"Дипломатическите отношения между Германия и България са дългогодишни\", допълни президентът на Федерална република Германия.  \"Никога досега отношенията между Германия и България не са били по-тесни. Има добро функциониране на политиката. Множество българи живеят в Германия и много наши туристи предпочита България за почивка. Това е предпоставка за по-тесни икономически отношения. България е важно място и за германски инвестиции\", разкри Щайнмайер.  ", "date": "2019.04.04", "title": "Президентът на Германия: България не е периферията на ЕС, а стабилизиращ фактор с важни съседи!"}
{"url": "http://epicenter.bg/article/Parlamentat-shte-razgleda-promeni--svarzani-s-koefitsienta-za-izchislenie-na-pensiite/179288/2/0", "text": "Парламентът ще разгледа промени в Кодекса за социално осигуряване, свързани с коефициента за изчисление на пенсиите.   Това предвижда програмата за работа на Народното събрание.   Законопроектът е внесен от ПГ на ГЕРБ и ще бъде разгледан на първо четене. В сега действащото законодателство в осигурителния доход, от който се изчисляват новите пенсии за трудова дейност не се включва периода от три последователни, избрани от лицето години от последните 15 години осигурителен стаж до 1 януари 1997 г., както и осигурителният доход в периода 1 януари 1997 до 31 декември 1999 г. С внесените изменения се дава се възможност на лицата при подаване на заявление за отпускане на пенсия след 31 декември 2018 г. да изберат размера на пенсията им да бъде определен с индивидуален коефициент, изчислен по стария ред. Това означава, че ще могат да включат дохода за трите най-благоприятни години преди 1997 г. и на целия доход от 1 януари 1997 г. до пенсионирането им.  Депутатите ще разгледат и промени в Закона за енергетиката, внесени от Делян Добрев от ГЕРБ и група народни представители. Промените предвиждат производителите на електроенергия с инсталирана мощност между 1 Mw и 4 Mw от 1 юли 2019 г. да преминат от преференциални цени към пазарна цена и договор за компенсиране с премия, като не се предвижда да има преходен период. Останалите промени предвиждат в законодателството да бъде въведено конкурсно начало за предоставяне на преференциална цена или премия. На вниманието на народните представители се поставя и изцяло нов Закон за признаване, изпълнение и изпращане на съдебни актове за налагане на наказание лишаване от свобода или на мерки, включващи лишаване от свобода. Законът урежда условията и реда за признаване и изпълнение на съдебни актове за налагане на наказание „лишаване от свобода“ или на такива мерки, постановени в друга държава - членка на Европейския съюз, както и за изпращане на такива актове, постановени в Република България, за признаване и изпълнение в друга държава - членка на Европейския съюз. Новият закон ще се прилага в случаите, когато лицето, на което е наложено наказанието или мярката се намира на територията на държава - членка на Европейския съюз. Съгласно текстовете съдебният акт може да бъде изпратен и в случаите, когато е наложена глоба или конфискация, която все още не е събрана или изпълнена. Законопроектът транспонира в българското законодателство рамково решение на ЕС, чието неприлагането представлява проблем според вносителите. Народните представители ще се занимаят и с промените в Закона за българските лични документи на първо четене.   ", "date": "2019.04.04", "title": "Парламентът ще разгледа промени, свързани с коефициента за изчисление на пенсиите"}
{"url": "http://epicenter.bg/article/Profilat-na-balgarskiya-dlazhnik---mlad-chovek--s-visshe-ili-sredno-obrazovanie--na-trudov-dogovor/179289/2/0", "text": "Средният дълг на българите намалява. Това се дължи на факта, че българинът се чувства по-сигурен за своето бъдеще и е малко по-информиран.  Това каза пред камерата на БТВ Лилия Димитрова, член на УС на Асоциацията на колекторските фирми. \"В последните години има една устойчива тенденция и тя е, че младите хора, около 30 години, задлъжняват най-много. Това се дължи на факта, че хората на тази възраст вече имат сериозна работа, но искат да си позволят по-хубава почивка, по-хубав телефон. Това показват и нашите резултати - най-големи са задълженията към фирмите за бързи кредити, телекомуникационните услуги. Профилът на длъжника можем да го опишем така - млад човек, до 30-годишен, със средно или висше образование, на трудов договор, от Бургас или Стара Загора, зодия стрелец. За градовете можем да кажем, че това са бързо развиващите се градове, в които хората се чувстват сигурни за бъдещето си и си позволяват да теглят, кредити, да купуват на лизинг\", разкри още Димитрова. ", "date": "2019.04.04", "title": "Профилът на българския длъжник - млад човек, с висше или средно образование, на трудов договор"}
{"url": "http://epicenter.bg/article/Prezidentat-na-Germaniya-e-na-ofitsialno-poseshtenie-u-nas/179290/2/0", "text": "  Увеличаването на германските инвестиции в България и засилването на двустранния търговски обмен, сътрудничеството в областта на образованието и науката, развитието на културните връзки, както и военно-политическото сътрудничество и партньорството между двете държави в ЕС и НАТО, се очаква да бъдат сред акцентите в разговора на двамата президенти, съобщават от пресцентъра на държавния глава.   В   на площад „Св. Александър Невски“ ще се състои церемонията по официалното посрещане на президента Франк-Валтер Щайнмайер в България. Германският държавен глава ще положи венец пред паметника на Незнайния войн.   В     двамата президенти ще проведат среща „на четири очи“ на „Дондуков“ 2.   В   ще започнат пленарните разговори на официалните делегации на България и Германия, след което   в     президентите Румен Радев и Франк-Валтер Щайнмайер ще дадат съвместна пресконференция в Гербова зала.   В     президентите на България и Германия ще проведат среща представители на български и германски компании в зала „Опера“ на хотел „InterContinental“ в София.     Задълбочаването на двустранните отношения и напредъка и развитието на търговско-икономическото партньорство между България и Германия ще бъдат темите, които ще обсъдят министър-председателят Бойко Борисов и президентът на Федерална Република Германия Франк-Валтер Щайнмайер. Това съобщиха от правителствената пресслужба.    Акцент по време на срещата между Бойко Борисов и Франк-Валтер Щайнмайер ще бъдат и въпроси, свързани с европейския дневен ред, както и двустранното сътрудничество в областта на средното и професионалното образование.  Последната среща между българския министър-председател и президента на Германия се състоя при посещението на премиера Борисов в Берлин през 2017 г. Тогава президентът Щайнмайер прие министър-председателя Борисов в двореца „Белвю“, където двамата подчертаха важността от интензивния двустранен диалог и беше даден ясен сигнал за волята и на двете страни да укрепват партньорството си по въпросите от взаимен интерес. ", "date": "2019.04.04", "title": "Президентът на Германия е на официално посещение у нас по покана на Румен Радев"}
{"url": "http://epicenter.bg/article/Lukarski--Aleksandar-Yordanov-ne-e-kandidat-na-SDS/179291/2/0", "text": "Начинът, по който стана тази \"коалиция\" със СДС, ме накара да реагирам така. Казвам коалиция в кавички, защото ГЕРБ ще се явят на евроизборите само със своята абревиатура и името на СДС няма да присъства там.  Това каза по телефона за БТВ бившият председател на СДС Божидар Лукарски. \"Александър Йорданов не е кандидат на СДС. Той влезе в листата в противоречие на всички правила и устави на СДС. За мен той е кандидат на ГЕРБ. Г-н Йорданов се оттегли отдавна от политическия живот и не е много наясно какво се случва. В последните години г-н Йорданов не е криел своите симпатии към ГЕРБ и точно с това си обяснявам неговата позиция в листата. Не искам да говоря повече за Александър Йорданов, защото му правим излишна реклама\", каза още Лукарски.  \"В момента съм в Лос Анджелис. Гледах мача на Кубрат Пулев. Мога да кажа, че тук всички гласове, които се чуват, са на негова страна. Видях лицето Джени Суши и мога категорично да заявя, че тя се доближава много близко до стереотипа за човек, който упражнява най-древната професия на света\", каза още Божидар Лукарски.", "date": "2019.04.04", "title": "Лукарски: Александър Йорданов не е кандидат на СДС, а на ГЕРБ!"}
{"url": "http://epicenter.bg/article/Stanislav-Vladimirov--BSP--Ima-palna-abdikatsiya-na-institutsiite-za-s--Divotino/179292/2/0", "text": "„Темата за с. Дивотино стана национална и виждаме пълната абдикация на институциите“. Това заяви народният представител от ПГ на „БСП за България“ Станислав Владимиров в студиото на Bulgaria on Air.  Той обясни, че този проблем се поставя доста отдавна от жителите на няколко села в Пернишко и звучи странно обяснението на Министерството на енергетиката, че не са знаели за този случай и прехвърлят отговорността на Министерството на земеделието.   „Те от своя страна казват, че общината има роля в този казус, защото не били преобразували земите. Вината се прехвърля между институциите. Проблем има във всички концесии в България, в една или друга посока“, допълни той. Владимиров подчерта, че очаква ГЕРБ поне веднъж да поемат отговорност за нещо и да признаят, че са сбъркали.   „Очаквах днес министърът на енергетиката да излезе с конкретика, а не с прехвърляне на вината на един или друг, назад във времето. Надявам се г-жа Петкова да даде конкретни отговори на всички онези въпроси, които по официален път сме задали. Няколко декара земеделска земя за нея може да са незначителен проблем, но за хората - това е целият им живот“, подчерта народният представител. По неговите думи, когато няма адекватно отношение на държавата в един или друг казус, хората се обезверяват. „Когато Нинова отиде в Перник, изведнъж всички институции се задействаха и казаха, че това е техен приоритет. Очаквах много по-рано да се сезират и да решат проблема, защото той е от години. Управляващите имат целия инструментариум да решат този казус, както и други“, категоричен е Владимиров. „Работата на народните представители е на терен, при хората. Не сме в Народното събрание, но не сме преставали да работим“, каза още той.  „Защо е толкова важна Истанбулската конвенция да влезе на края на този Европарламент? Това ли е най-големият приоритет пред ЕС, вместо да говорим за икономическите дисбаланси, доходите и проблемите, които вълнуват хората?“, попита депутатът от левицата. Според него резолюцията, която може бъде приета утре, ще предизвика задължаващи последствия за всички държави членки. Като друг спорен момент, който би могъл да се отложи за следващия парламент, той посочи и пакета „Макрон“.  ", "date": "2019.04.04", "title": "Станислав Владимиров, БСП: Институциите се задействаха, когато Нинова отиде в Дивотино и Перник!"}
{"url": "http://epicenter.bg/article/Petar-Vodenski--Erdogan-ne-e-zagubil-vlastta-si-/179293/2/0", "text": "Петър Воденски, бивш посланик в Турция, коментира скандала с турския външен министър Мевлют Чавушоглу в сутрешния блок на БТВ.  „Това, което турският говорител на външното министерство каза е много неспокосано – преводачите не са превели хубаво“, смята той. „Ние си даваме сметка, че Чавушоглу казва всичко в една предизборна обстановка“, добави Воденски.  На въпрос извинение ли е това, че зли сили искат да ни скарат с Турция, той отговори, че това е наистина вид извинение. \"В дипломацията трудно се произнася думата извинявайте, дори в личен разговор\", добави още Петър Воденски.  Във връзка с резултатите от местните избори и загуби ли наистина Ердоган, Воденски заяви, че не е съгласен с констатациите, че това е ключова загуба. „Истанбул му е мил на сърцето, защото той стартира политиката си именно от там“, заяви бившият ни посланик в Турция. „Като политик Ердоган стои стабилно. Няма нови избори до 2023 година. Има всички законови начини да управлява и сега лека полека може да опитоми новите кметове. Прекалено рано е да се каже, че Реджеп Ердоган е загубил властта“, добави Петър Воденски.  По думите му, отношението на Турция към България няма да се промени.  ", "date": "2019.04.04", "title": "Петър Воденски: Ердоган не е загубил властта си!"}
{"url": "http://epicenter.bg/article/Borisov-podpisa-predizboren-sayuz-s-partiyata-na-Mozer/179295/2/0", "text": "ГЕРБ и ПП „Обединени Земеделци“, партията на Анастасия Мозер, подписаха споразумение за подкрепа на кандидатите от листата на ГЕРБ за членове на Европейския парламент, съобщава „Фокус“.   От страна на ГЕРБ споразумението беше подписано от лидера Бойко Борисов, а от страна на „Обединените земеделци“ – от председателят на партията Петя Ставрева. „Днес имаше работна среща между ГЕРБ и ПП „Обединени земеделци“ и се подписва споразумение, което ще даде възможност двете партии да споделят общата политика на ЕНП и ценностите на обединена Европа“, обясни зам.-председателят на ГЕРБ Цветанов. Той обясни, че партиите ще продължат сътрудничеството си и по време на местните избори. От своя страна, Петя Ставрева посочи, че ПП „Обединени земеделци“ са се вслушали в призива на председателя на ЕНП Джоузеф Дол за обединение. „Ние винаги сме работили за консолидация на дясното в България“, заяви тя.   Споразумението влиза в сила от момента на неговото подписване.  Водач на листата на ГЕРБ и СДС за евроизборите на 26 май е еврокомисарят по цифрова икономика и общество Мария Габриел. Веднага след нея в списъка са настоящите евродепутати Андрей Ковачев, Андрей Новаков, Ева Майдел и Асим Адемов. На шесто място в листата е Александър Йорданов от СДС, следван от Лиляна Павлова, Емил Радев, Ивелина Василева, Марин Захариев и др.  ", "date": "2019.04.04", "title": "Борисов подписа предизборен съюз с партията на Мозер (ВИДЕО)"}
{"url": "http://epicenter.bg/article/Solomon-Pasi--Na-Balkanite-tryabva-da-ima-yadreno-orazhie-/179296/2/0", "text": "НАТО даде на България огромна сигурност и огромно спокойствие. Ние дадохме шанс на народа си да работи и да се реализира, а не да мисли за своето спокойствие, заяви в Сутрешния блок на БНТ президентът на Атлантическия клуб в България и бивш външен министър Соломон Паси.   НАТО е най-устойчивият военен съюз в историята на човечеството и днес на 70-ия рожден ден на НАТО смятам, че трябва не само да си направим равносметки, но и да погледнем в бъдещето, допълни бившият министър.   НАТО трябва да се превърне от северноатлантическа в глобална организация. 20 години ние разбираме, че това е мисията на НАТО - глобализация. Това, което хората са забравили, са ужасите на войната и най-големият принос на НАТО е, че има мир в Европа. Трудно ще обясним на нашите деца колко е хубаво да има мир, коментира Паси.   ЕС е най-благоденстващата икономическа организация в света. Късата памет е това, което е най-опасно. Третото най-голямо завоевание на НАТО е това, че се избегна Трета световна война, заяви още той.   На злото не му трябва нищо друго, освен доброто да нехае. Безгрижието е благородната почва, върху която злото се развива, обяви бившият външен министър.    Превантивната роля на атомното оръжие е изключително силна, допълни в заключение Паси.", "date": "2019.04.04", "title": "Соломон Паси: На Балканите трябва да има ядрено оръжие "}
{"url": "http://epicenter.bg/article/Mitropolit-Antoniy--Nie-sme-za-traditsionnoto-semeystvo--vazpitanieto-e-iztsyalo-roditelsko-pravo/179297/2/0", "text": "Семейното възпитание е изцяло родителско право, извън случаите на насилие и изоставянето на родителските задължения. Това заяви в Сутрешния блок на БНТ Западно и Средноевропейският митрополит Антоний.   Според църквата, която излезе с позиция в защита на авторитета на традиционното българско семейство, в Националната стратегия за детето \"се правят опити за институционализиране на родителството\". Митрополит Антоний каза, че стратегията дава прекалена власт на институциите за сметка на родителските права.   Според него са възможни случаи на злоупотреба с правата на детето, за „да се унижи и принизи ролята на родителите”.   „За нас е важно, че ние сме за запазване на традиционното семейство, с правото на възпитание на родителите, такова, каквото трябва да бъде и каквото ние знаем според църквата. Ние сме и против насаждането на нетрадиционни практики от европейските държави, например скандинавските държави, защото сме свидетели как леко се прокрадват модели за възпитание на децата от еднополови бракове”, каза Западно и Средноевропейски митрополит Антоний.   Той припомни, че според учението на църквата семейството се състои от мъж и жена. Митрополит Антоний коментира и предстоящото посещение на папа Франциск в България.   Светият синод е информирал представителите на папата още в самото начало, че общо богослужение и молитва с папа Франциск не може да има. Въпреки това среща с между папата и патриарх Неофит и Светия Синод ще има. Предвижда се и мълчалива молитва в катедралата „Св. Александър Невски”. Българската православна църква оказва гостоприемство при визитата на папата, увери митрополит Антоний. Западно и Средноевропейски митрополит Антоний: Напрежение между католическата църква и БПЦ няма. Всичко останало са провокации, които целят по някакъв начин да саботират предстоящата визита.", "date": "2019.04.04", "title": "Митрополит Антоний: Семейството се състои от мъж и жена, възпитанието е изцяло родителско право"}
{"url": "http://epicenter.bg/article/Prokuraturata-zapochva-proverka-sreshtu-shefa-na-KPKONPI-Plamen-Georgiev--Toy-izliza-v-otpusk/179298/2/0", "text": "\r\n . \r\n   \r\n Това обявява лично Георгиев в  . \r\n \r\n   \r\n \"С оглед нормалното протичане на проверката и нейната безпристрастност излизам в отпуск, за да няма никакво съмнение, че по какъвто и да е начин бих повлиял на резултатите\", посочва Пламен Георгиев. Той декларира, че освен пълна готовност за съдействие,  , а в дейността си се е ръководил от  \r\n   \r\n Самата проверка Пламен Георгиев определя като \" \". \r\n Пламен Георгиев отново припомня високата оценка на работата на Комисията за противодействие на корупцията и отнемане на незаконно придобитото имущество в докладите на Европейската комисия. \r\n   \r\n \"Постигнатите резултати неминуемо доведоха  , чиято дейност Комисията е проверявала и е запорирала имуществото им. Именно те са в основата на организираната срещу мен компроматна кампания\", посочва отново Пламен Георгиев. \r\n   \r\n Припомняме, че при първата си изява пред журналисти след като излезе информация за покупката на имот и разминаванията между декларирано и реално закупено, оценено и данъчно обложено,   е компроматна и бизнесмените, които са засегнати от работата на комисията по антикорупция имат  , за да го атакуват. \r\n", "date": "2019.04.04", "title": "Пламен Георгиев излиза в отпуск след призива на премиера да се отттегли заради скандала с имотите"}
{"url": "http://epicenter.bg/article/Proletta-nosi-hladno-vreme--slantseto-se-zavrashta-v-kraya-na-sedmitsata/179303/2/0", "text": "Атмосферното налягане ще се понижава и ще е по-ниско от средното за месеца.   През следващото денонощие над Западна България  , през нощта и до ранния след обяд предимно значителна и на изолирани места, главно в планинските райони ще превали краткотраен дъжд. След обяд облачността ще се разкъсва и намалява, най-късно над Рило-Родопската област. Над източната половина от страната през нощта ще е ясно, през деня - слънчево, с разкъсана висока облачност. Вятърът ще е слаб до умерен от изток-югоизток, но в сутрешните часове за кратко ще стихне.   Минималните  , но условия за по-ниски температури ще има на места, главно в североизточните райони на страната и източната част на Горнотракийската низина. Максималните температури ще са предимно между 14 и 19 градуса, по-ниски по Черноморието -  . . Ще духа до умерен вятър от изток-североизток. Максималните температури ще бъдат 10-12 градуса, близки до температурата на морската вода. Вълнението на морето ще бъде 2-3 бала.   в западната половина на страната   и около обяд на отделни места ще превали краткотраен дъжд, над около 2000 метра - сняг. След обяд облачността ще се разкъсва и намалява, най-късно над Рило-Родопската област. Вятърът постепенно ще се ориентира от юг-югозапад и ще е умерен. Максималната температура на височина 1200 метра ще бъде около 7, на 2000 метра - около 1 градус.   , но от югозапад облачността ще започне да се увеличава, без валеж. Ще духа до умерен изток-югоизточен вятър. Минималните температури ще са между минус 1 и 4 градуса, дневните ще се повишават и максималните ще са предимно между 19 и 24 градуса, по-ниски ще остават по Черноморието.   , временно ще се усили. Облачността ще бъде разкъсана, привечер над югозападните райони - предимно значителна и на места там ще превали слаб краткотраен дъжд. Минималните температури ще са предимно между 1 и 6 градуса, максималните между 18 и 23 градуса.   Източник: Дарик", "date": "2019.04.04", "title": "Пролетта носи хладно време, слънцето се завръща в края на седмицата"}
{"url": "http://epicenter.bg/article/Yavor-Notev-gleda-na-Danail-Kirilov-veche-kato-na-ministar-/179307/2/48", "text": "Засега нямаме основание да разглеждаме като точка от дневния ред освобождаването на Пламен Георгиев от КПКОНПИ, въпросът не е поставян. Това каза пред журналисти зам.-председателят на Народното събрание от „Атака“ проф. Явор Нотев във връзка с проверката на Прокуратурата за имотите на председателя на КПКОНПИ Пламен Георгиев, предаде Агенция „Фокус“.  „Не зная за предложение за освобождаване на г-н Георгиев. Въпросът за момента опира до това да се извърши една обективна и възможна, законосъобразна проверка на фактите и обстоятелствата, които събудиха съответните възражения, съмнения и създадоха тази атмосфера около неговия имот. Според мен разпореждането на главния прокурор е уместно, на място е, трябва да се извърши тази проверка, за да се удовлетвори и общественото очакване, също така и изискването за справедливост за равно прилагане на закона по отношение на всички граждани на тази страна. Това предстои да се направи. Засега нямаме основание да разглеждаме като точка от дневния ред освобождаването на г-н Георгиев, то не е поставено“, коментира още проф. Нотев.  Попитан дали има и в този случай морален казус, депутатът заяви, че моралната норма не се налага принудително, а е вътрешно усещане и убеждение.  „Въпросът не е към мен. Ако някой прецени, че така трябва да постъпи в дадена ситуация, негова е волята. Това направиха някои от колегите, за които вие споменахте. Предстои да видим как ще се реши“, обясни той. Разглеждам Данаил Кирилов вече като министър на правосъдието, коментира пред Канал 3 Явор Нотев номинацията на шефа на правната комисия за правосъден министър.  Той е човек, който отвътре познава технологията на законодателния процес, ще бъде безкрайно полезен, допълни депутатът от \"Атака\".  Ще подкрепим предложението, декларира още атакистът.  По думите му обаче номинацията има и друга страна - освобождаването на председателското място на правната комисия. Мястото на председателя на правната комисия е изключителна отговорност, предупреди Нотев. Правната комисия е един малък парламент, подчерта той важността ѝ, както и на фигурата, която ще я ръководи. ", "date": "2019.04.04", "title": "Явор Нотев: Засега нямаме основание да разглеждаме освобождаването на Пламен Георгиев от КПКОНПИ "}
{"url": "http://epicenter.bg/article/lavniyat-prokuror-na-SASht--Rabotim-otlichno-s-Balgariya-/179308/2/0", "text": "Отличният двустранен диалог, стратегическото партньорство в редица сфери, интензивните отношения на всички нива в администрацията и в политическия спектър, както и двустранните отношения в областта на международното правно сътрудничество - това бяха само част от темите, които бяха обсъдени на среща между заместник-министър председателя Екатерина Захариева и главния прокурор на САЩ и министър на правосъдието Уилям Бар във Вашингтон.  “Благодаря за вашата подкрепа по време на прехода за осъществяването на съдебната реформа в България. Имаме изключително близко сътрудничество с вашите служби, благодаря за обученията, които редовно организирате от години за нашите прокурори и следователи. Реализирали сме редица общи операции, свързани с трафик на наркотици и хора, валутни престъпления и пране на пари. Благодаря и за решаването на казуса с Желяз Андреев”, каза българският вицепремиер.  “Работим отлично и се надявам да продължим още да засилим нашето сътрудничество”, изтъкна главният прокурор Бар. Той изтъкна и задоволството си от работата на представителя на своето министерство към посолството на САЩ в България.  По време на срещата беше разгледано и сътрудничеството по отношение на сигурността и съдебната система в киберпространството, трансграничният достъп до електронни доказателства, транснационалната организирана престъпност, както и борбата с изпирането на пари.  Министър Захариева запозна домакина си със стъпките на българското правителство по отношение на борбата с престъпността, корупцията, отличните резултати в борбата с контрабандата, реформите в съдебната система, както и по опазването на външната граница на ЕС.  Екатерина Захариева изтъкна още, че българското правителство продължава да демонстрира твърда политическа воля и решимост за осъществяване на реформите и за пълното изпълнение на всички препоръки на Европейската комисия от януари 2017 г. Резултатите в съдебната система, борбата с корупцията и организираната престъпност са видими и реформите са необратими.  Уилям Бар даде висока оценка и на филмовата индустрия в България, която познава като бивш член на борда на компанията “Тайм Уорнър”. Той изрази желание да посети страната ни в рамките на свое бъдещо пътуване в Европа.", "date": "2019.04.04", "title": "Главният прокурор на САЩ: Работим отлично с България!"}
{"url": "http://epicenter.bg/article/Tsveta-Karayancheva-i-Shtaynmayer-dadoha-visoka-otsenka-na-otnosheniyata-mezhdu-Balgariya-i-Germaniya-/179374/2/0", "text": "Председателят на Народното събрание Цвета Караянчева се срещна с президента на Федерална република Германия Франк-Валтер Щайнмайер. Това съобщиха от пресцентъра на Народното събрание.  Председателят на парламента посочи, че тази година се отбелязват 140 години от установяването на дипломатическите ни отношения. Цвета Караянчева заяви, че двете страни винаги са имали отлични връзки и изрази надежда сътрудничеството да продължи в редица области, сред които правосъдие, обществен ред, миграция. По думите й германските инвестиции подкрепят българската икономика и помагат за намаляване на безработицата. Туристическият обмен се увеличава, нараства броят на германските туристи у нас, което е показателно за качеството на туристическите ни услуги, подчерта тя.  Цвета Караянчева благодари на президента за помощта му за спасяването на българските медицински сестри, задържани в Либия, както и за подкрепата му за влизането на страната ни в Европейския съюз. Тя изрази задоволство, че България е реализирала успешно председателство на Съвета на ЕС. Между Германския Бундестаг и Народното събрание са установени активни контакти и конструктивен диалог, подчерта Цвета Карянчева.  Председателят на парламента постави и въпроса за приемането на България в Шенген. Цвета Караянчева отбеляза, че страната ни е покрила всички технически показатели. Ние се явяваме външна граница на ЕС и по общо признание изпълняваме добре своите задължения, допълни тя. Председателят на парламента засегна и темата за пакета „Мобилност - 1“, като посочи, че това е удар върху българските превозвачески фирми.  Президентът на Федерална република Германия Франк-Валтер Щайнмайер отбеляза, че никога няма да забрави посещението си в България на 1 януари 2007 г., когато е почувствал и съпреживял емоцията на българския народ. Той благодари на България за председателството й на Съвета на ЕС, осъществено в условията на много големи предизвикателства.  Президентът на Германия отбеляза, че двете страни имат прекрасни отношения във всички сфери, сред които политика, икономика, култура. Има много потенциал в нашите отношения, подчерта той и допълни, че икономиката е изключително важна част от политическите разговори. Франк-Валтер Щайнмайер отбеляза, че стокообменът за 2018 г. между двете страни надхвърля 8 млрд. евро. Що се отнася до приемането на България в Шенген първите стъпки според него могат да бъдат направени. Последните години основната ни тема е Брекзит, която измества други важни въпроси като този за Шенген и Западните Балкани, добави той.  „Моите посещения в София и в културната столица 2019 г. Пловдив ще задълбочат прекрасните приятелски отношения между нашите страни. С моя разговор в тук, в Народното събрание, бих желал да дам висока оценка на парламентарната работа, която има централно значение за по-нататъшното развитие на нашите демократични държави“, написа той в почетната книгата на българския парламент.  ", "date": "2019.04.04", "title": "Караянчева и Щайнмайер дадоха висока оценка на отношенията между България и Германия "}
{"url": "http://epicenter.bg/article/Lozan-Panov--Az-sam--nay-minatiyat--ot-vsichki--zashtoto-nyamam-imot-na-moe-ime--a-iskat-da-podam-ostavka/179336/2/0", "text": "Аз съм „най-минатият“ от всички, защото нямам имот на мое име, а искат да излизам в отпуск и да не работя. Това каза пред журналисти председателят на Върховния касационен съд Лозан Панов, предаде Агенция „Фокус“.  „Излизaм нaй-минaтият чoвeĸ в целия случай, защото нямам апартамент, нямам имущество, което да е мое, ами трябва освен това и да работя“, заяви Панов.  На въпрос кога е научил за скандалния имот на неговата съпруга, той отговори, че е разбрал за скандала, когато е бил в отпуск.  „Жена ми ми е казала, че притежава такъв имот тогава, когато се ожених за нея. Имотът е на юридическо лице, а когато един имот е на юридическо лице и някой ползва този имот, е съвсем нормално този, който е наел имотът, да плаща наема“, обясни Панов и посочи, че има документи за това.  „Проверки на НАП към мен и моята съпруга се извършват от много години. И искам да завърша с това – как бих могъл да не работя, да подавам оставка, респективно да излизам в отпуск, след като аз не съм собственик? Излиза, че от цялата тази групичка аз съм „най-минатият“ в случая“, посочи Панов.  ", "date": "2019.04.04", "title": "Лозан Панов: Аз съм „най-минатият“ от всички, защото нямам имот на мое име, а искат да подам оставка"}
{"url": "http://epicenter.bg/article/Valeri-Simeonov-alarmira--I-Angelkova-s-evtin-apartament-/179339/2/0", "text": ".   Добре е премиерът Борисов да си огледа внимателно министрите, че и там има такива с имоти, каза пред журналисти лидерът Валери Симеонов. Според БТВ на посочения от Симеонов адрес в София – квартал „Овча купел“, ул. „Бързарица“ 2, Войната между двамата не е тайна.  Ангелкова в момента е в чужбина.  Апартаментът в „Овча купел” не се появява за първи път в медиите. През 2015 г., когато конфликтът между Симеонов и Ангелкова започна да придобива публичен характер около оставката на подкрепения от националистите зам.-министър Бранимир Ботев, в определени издания се появиха информации за жилището – с цитираната днес от Симеонов цена.  По-късно днес се очаква Ангелкова да коментира случая.    ", "date": "2019.04.04", "title": "Валери Симеонов алармира: И министър Ангелкова е с евтин апартамент!"}
{"url": "http://epicenter.bg/article/Mitropolit-Antoniy--Vatikanat-ne-e-zayavyaval-zhelanie-za-obshto-bogosluzhenie-na-papata-i-patriarha/179371/2/0", "text": "„Още преди два месеца, на среща с протокола на Ватикана, ние уточнихме всички пунктове от визитата на папа Франциск в България, които касаят БПЦ. Според каноните не може да има общо богослужение на папата с патриарха, това не е някаква наша прищявка.”   Това заяви в ефира на предаването „Плюс-Минус. Коментарът след новините” по Нова телевизия Средно- и Западноевропейският митрополит Антоний. Той подчерта, че желание за съвместна служба не е заявявано и от католическата църква. Те искали само среща между патриарх Неофит и папа Франциск. Помолили още главата на Римокатолическата църква да остане сам пред олтара на Светите братя Кирил и Методий.  Митрополит Антоний коментира и темата за Стратегията за детето 2019-2030 г. Той подчерта, че позицията на църквата е, че не бива да се отнема изконното право на родителите да възпитават собствените си деца.  „Децата не трябва да се овластяват прекалено. Насаждат се и несвойствени модели на поведение, които водят до разпад на обществото. Ние не сме за домашното насилие. Смятаме, че децата трябва да се възпитават с любов, защото агресията поражда агресия”, каза още митрополит Антоний.", "date": "2019.04.04", "title": "Митрополит Антоний: Ватиканът не е заявявал желание за общо богослужение на папата и патриарха"}
{"url": "http://epicenter.bg/article/Balgarskite-evrodeputati-s-obshta-pozitsiya-po-paketa--quot-Mobilnost-quot-/179375/2/0", "text": "Българските евродепутати излязоха с обща позиция по пакета \"Мобилност\".      ", "date": "2019.04.04", "title": "Българските евродепутати с обща позиция по пакета \"Мобилност\""}
{"url": "http://epicenter.bg/article/Uvolniha-ot-rabota-Papi-Hans/179340/10/0", "text": "Уволнен от работа се оказа Папи Ханс. Певецът, чието истинско име е Константин Трендафилов, освен като поет и певец, се изявяваше и като творчески директор в рекламна агенция.  От известно време на Папи му се налагало да разчита само на сценичните си изяви. Той е уволнен от компанията, в която работи, след като влезе в „Биг Брадър”.  „Уволниха го след шоуто, или по-скоро го накараха да напусне. Не им допадаха образите, в които влизаше и посрамваше фирмата. Сега се подвизава в друга компания — шеф му е грък, който има и дерматологична клиника”, споделя запозната с трудовото битие на Трендафилов дама, пред в. „България днес”.  Самият музикант също е потвърдил, че вече не работи на старата си работа. Той дори е обявил участие в нов проект.  Междувременно обаче стана жертва на подигравки от страна на сценариста Иво Сиромахов и радиоводещия Драгомир Симеонов.  Последният се оплака публично, че Папи го е блокирал в социалните мрежи.  „Правилно те е блокирал, къде се буташ у интелигенцията”, пита иронично Сиромахов. Следват още куп бъзици по адрес на Трендафилов, който е обвинен, че не носи на шеги и явно не е особено широко скроен.  „Възгордял се е нещо, а таман разбрахме, че е уволнен”, коментира друга потребителка.  В момента певецът е на гребена на вълната в „Като две капки вода” и очевидно няма намерение да слиза от нея.", "date": "2019.04.04", "title": "Уволниха от работа Папи Ханс"}
{"url": "http://epicenter.bg/article/Andzhelina-Dzholi-vliza-v-politikata-/179365/10/100", "text": "Актрисата Анджелина Джоли не изключва възможността някой ден да се кандидатира за държавна длъжност.   \"Никога не казвай никога!\", каза тя по темата пред сп. \"People\".   В качеството си на пратеник на Върховния комисариат на ООН за бежанците Джоли призова страните да разполагат повече жени миротворци, за да предотвратят сексуалните посегателства над бежанците. Нейното желание е да се променят законите, за да не се третират жените като граждани от втора класа.   Преди време дори се появи информация, че има вероятност Джоли да се кандидатира и за президент. Тя вярва, че може да свърши много полезни неща за хората и ще помогне с всичко, което е по силите ѝ. Източник: woman.bg", "date": "2019.04.04", "title": "Анджелина Джоли влиза в политиката "}
{"url": "http://epicenter.bg/article/Bryuksel-osadi-reshenieto-na-Venetsuela-da-otneme-imuniteta-na-Guaydo-/179324/7/0", "text": "В четвъртък ЕС осъди решението за лишаване на лидера на венецуелската опозиця Хуан Гуайдо от имунитет срещу съдебно преследване, наричайки го \"сериозно нарушение\" на Конституцията, което подкопава шансовете за мирно решение на кризата в страната, предават AFP и Агенция \"Фокус\".  „ЕС отхвърля решението, взето от непризнатата Национална конституционна асамблея да отнеме депутатския имунитет на Хуан Гуайдо“, заяви върховният представител по въпросите на външните работи и политиката на сигурност на ЕС Федерика Могерини.  Срещу самопровъзгласилия се за временен президент на Венецуела лидер на опозицията Хуан Гуайдо започва наказателен процес, заяви по-рано по местна телевизия ръководителят на комисията по въпросите на правата на Националното учредително събрание на страната Хулио Гарсия Серпа, цитиран от РИА Новости.  По неговите думи, с процеса ще се заемат Върховният съд и Главният прокурор.  Във вторник Националното учредително събрание утвърди предложение за започване на съдебен процес против Гуайдо. В сряда председателя на парламента Диосдадо Кабельо поясни, че това означава отнемане на депутатския му имунитет.  „Правосъдието взима решения на основата на съответстващи доказателство. Той ще има право на защита“, подчерта Гарсия Серпа.  ", "date": "2019.04.04", "title": "Брюксел осъди решението на Венецуела да отнеме имунитета на Гуайдо "}
{"url": "http://epicenter.bg/article/Polski-general-zaplashi-Rusiya-s-yadren-udar-/179327/7/0", "text": "Полският генерал Валдемар Скшипчак в интервю за Wirtualna Polska не изключи възможността от ядрен удар по Русия в случай на война, пише руската преса. Според него, САЩ, както и преди, са готови да използват ядрено оръжие, за \"да спрат Червената армия на територията на Полша\".  Скшипчак твърди, че подобни планове същуствуват и сега в случай на агресия от страната Русия.  Полският генерал отбеляза още, че \"в битката против руската военна машина нито една армия в Европа, включително полската, няма никакви шансове\" и именно по тази причина Полша е влязла в НАТО.  По-рано генералният секретар на Алианса Йенс Столтенберг съобщи, че се планира да бъде построен обект на НАТО на полска територия, в който да бъде складирана военна техника от САЩ.   ", "date": "2019.04.04", "title": "Полски генерал заплаши Русия с ядрен удар "}
{"url": "http://epicenter.bg/article/SASht-s-bezpretsedentni-sanktsii-sreshtu-Kremal---udryat-ruskite-banki/179328/7/0", "text": "Американски сенатори замислят нови сурови санкции срещу руските \"банки, държавния дълг и имуществото на Путин\", пише руското онлайн издание \"Бел\". То разкри какви конкретни мерки ще бъдат взети от Вашингтон.  Сенаторът републиканец Марк Рубио и демократът Крис ван Холън предлагат сурово наказание за Русия, ако федерацията се намеси в бъдещи избори в САЩ. Те предлагат законопроект, който възлага изпълнението на санкциите на директора на националното разузнаване и го задължава до 60 дни след изборите да представи съответния доклад, а президента - до 30 дни след това да наложи самите санкции.  Предвижда се да бъдат блокирани активите на две от петте системни банки в Русия (Сбербанк, ВТБ, Газпромбанк, ВЕБ и Росселхозбанк), да се забранят операциите с руски дългови книжа, да се блокират и американските активи на \"високопоставени политици и олигарси\".  Предлага се освен това да бъдат забранени инвестициите в горивно-енергийния сектор на Русия за граждани на САЩ и да се правят такива инвестиции от територията на Щатите. А половин година след налагането на санкциите американският президент да представя на Конгреса доклад за активите и имуществото - също и за техните източници - на руския лидер Владимир Путин и други висши държавни служители. Предложените нови санкции ще са най-твърдите, налагани или обсъждани някога, коментира изданието, цитирано от Би Би Си. \"Щом нападате американски кандидати, техните кампании или изборната инфраструктура - получавате бърз суров отговор\", смятат вносителите на проекта.", "date": "2019.04.04", "title": "САЩ с безпрецедентни санкции срещу Кремъл - удрят руските банки"}
{"url": "http://epicenter.bg/article/Visshi-rumanski-sadii-se-oplakaha-ot-natisk-ot-ES-po-deloto-Kyoveshi-/179332/7/0", "text": "Съдийската секция в рамките на румънския Висш съвет на магистратурата заяви днес, че има натиск от страна на европейски официални представители върху съдията, който разглежда обжалването на Лаура Кодруца Кьовеши срещу наложения й съдебен контрол, предаде Аджерпрес,  Бившата ръководителка на румънската антикорупционна агенция Лаура Кодруца Кьовеши съобщи днес, че Върховният касационен съд е приел обжалването ѝ и е отменил всички мерки за неотклонение, които ѝ бяха наложени в рамките на дело, образувано срещу нея от Отдела за разследване на престъпленията в съдебната система.  \"Прие се контестацията, която формулирах, и се разпореди да бъде премахната мярката съдебен контрол\", заяви Кьовеши пред журналисти след съдебнотоо заседание. Тя посочи, че са отменени всички наложени ѝ мерки в рамките на съдебния контрол. \"Сега мога да напускам страната, отменен е съдебният контрол, отменени са всички мерки\", посочи тя.  Освен да напуска страната, Кьовеши имаше и забрана да говори пред медиите за делото, по което е разследвана. Също така ѝ беше забранено да упражнява дейност като прокурор в рамките на Главната прокуратура, напомня Аджерпрес.  В писмо, публикувано на сайта на Висшия съвет на магистратурата, се посочва, че \"съгласно компетенциите, определени от договорите на ЕС, независимостта на правосъдието се гарантира съгласно конституционните механизми на страните членки, а в посочения случай се създава нелегитимен натиск върху съдиите и съдебните институции в Румъния\".  В текста се отбелязва, че изявленията и действията на европейски лидери като Манфред Вебер, Ги Верхофстат и Антонио Таяни са в състояние да окажат натиск върху националния съдия, натоварен да реши случая - \"намеса, водеща до подкопаване на независимостта на правосъдието\".  Бившата ръководителка на Националната дирекция за борба с корупцията Лаура Кодруца Кьовеши, която в момента е кандидат за главен прокурор на ЕС, е разследвана от Отдела за разследване на престъпленията в съдебната система по обвинения в злоупотреба със служебно положение, получаване на подкуп и лъжесвидетелстване.  В рамките на делото ѝ беше наложен съдебен контрол и забрана да напуска страната.  Редица европейски официални представители изразиха подкрепата си към Кьовеши и призоваха тя да бъде оставена свободно да участва в избора на европейски главен прокурор.  ", "date": "2019.04.04", "title": "Висши румънски съдии се оплакаха от натиск от ЕС по делото Кьовеши "}
{"url": "http://epicenter.bg/article/EP-prie-na-parvo-chetene-promenite-v-paketa--quot-Mobilnost-quot-/179337/7/0", "text": "Европейският парламент прие на първо четене промените в правилата за международните пътни превози. Гласувани бяха три законопроекта и бяха отхвърлени над 1000 предложения за допълнения към тях. Отхвърлени бяха предложенията за отлагане на гласуването и възраженията за процедурата на гласуване, предаде БТА. След първоначално гласуване с ръка текст по текст на допълненията и отхвърлянето им, ЕП премина към гласуване анблок и успя за няколко минути да отхвърли останалите изменения и да одобри законопроектите в първоначалния им вид. С днешното гласуване става възможно началото на преговорите между ЕП, Съвета на ЕС и Европейската комисия. Ако тези преговори завършат успешно до следващата и последна сесия на ЕП през април, предстои гласуване на второ четене преди изборите за евродепутати през май.   Предстоящите преговори ще бъдат водени от румънското председателство на Съвета на ЕС. Председателството разполага с две седмици за постигането на съгласие.  ", "date": "2019.04.04", "title": "България загуби битката! ЕП прие на първо четене промените в пакета \"Мобилност\""}
{"url": "http://epicenter.bg/article/Shefove-na-sotsialni-medii-veche-sa-zaplasheni-ot-zatvor-v-Avstraliya-/179348/7/0", "text": " предаде АФП, цитирана от БНР.  Одобряването му идва след кървавия разстрел в две джамии в Нова Зеландия миналия месец.  Депутатите приеха с голямо мнозинство ново законодателство, което държи фирми като „Фейсбук“ и ЮТюб и техните директори отговорни за бързото премахване на „отблъскващи материали“.  Компаниите са заплашени и от глоби в размер на милиарди долари или 10 от годишния им оборот при неуспех за своевременно премахване на кадри на тероризъм, убийства и други сериозни престъпления, а шефовете им може да бъдат хвърлени в затвора до 3 г.  ", "date": "2019.04.04", "title": "Шефове на социални медии вече са заплашени от затвор в Австралия "}
{"url": "http://epicenter.bg/article/Mevlyut-Chavushoglu--Ne-ni-karayte-da-izbirame-mezhdu-NATO-i-Rusiya---vizhte-kakvo-stana-v-Ukrayna-/179351/7/0", "text": "Министърът на външните работи на Турция Мевлют Чавушоглу заяви по време на посещението си във Вашингтон за двудневната министерска среща на НАТО, че неговата страна ще развива конструктивни отношения и с Русия, и със Запада, предава белградската медия „Б92“, цитирана от \"Фокус\". „Турция е независима и суверенна страна и Турция всъщност трябва да има добри отношения с всичките си съседи. Турция не трябва да избира между Русия и който и да е друг“, заяви той. Турският външен министър посочи, че Анкара иска от съюзниците си да не гледат на отношенията й с Москва, като на алтернатива на отношенията й с други държави. „И никой, нито Запада, нито Русия, могат да искат от нас да избираме. Това се случи с Украйна. Вижте как завърши всичко“, заяви Чавушоглу.  ", "date": "2019.04.04", "title": "Мевлют Чавушоглу: Не ни карайте да избираме между НАТО и Русия – вижте какво стана в Украйна!"}
{"url": "http://epicenter.bg/article/Uvolniha-amerikanska-uchitelka-za-golo-selfi/179357/7/0", "text": "Американска учителка бе уволнена, след като нейно старо селфи без горнище, изпратено до бивше гадже, попадна в ръцете на учениците й, пише с. \"Сън\", цитира в. \"Телеграф\".  25-годишната Лорън Миранда бе отстранена от училището \"Белпорт\" в Ню Йорк.  Учителката по математика обаче заведе дело за дискриминация за 3 млн. долара, съобщи адвокатът й.  Лорън твърди, че е пратила еротичната снимка на свой бивш приятел - учител в друго училище. Тя няма никаква представа как фотосът се е озовал в ръцете на учениците й, и се оплака от дискриминация.  \"Това никога нямаше да се случи, ако мъж бе пратил подобна снимка\", изтъкна адвокатът Джон Рей. Той подчерта, че Лорън се гордее с физиката си, тъй като женските гърди не са нещо срамно, и иска да покаже, че жените и мъжете имат равни права.", "date": "2019.04.04", "title": "Уволниха американска учителка заради голо селфи (Видео)"}
{"url": "http://epicenter.bg/article/Polski-sveshtenik-se-izvini-za-izgaryaneto-na-knigi-za-Hari-Potar-/179359/7/0", "text": "Свещеник от северния полски град Гданск, който организира публично изгаряне на книги за Хари Потър и други „нечестиви“ предмети, сред които будистки статуетки, поднесе публични извинения за стореното, съобщи в. „Гардиън“, цитиран от БНР.  Отец Рафал Ярошевич нарече изгарянето на „магически и окултни“ предмети „неуместно“. Снимки от събитието миналата неделя бяха публикувани във Фейсбук и бяха остро разкритикувани от потребители на социалната мрежа.  Ярошевич се извини, като заявили, че не искал да осъжда конкретни автори, религиозни и социални групи.  По-рано свещеникът бе глобен от властите в Гданск. Към прокуратурата се обърна и екоорганизация със сигнал за незаконно горене на отпадъци на открито.  ", "date": "2019.04.04", "title": "Полски свещеник се извини за изгарянето на книги за Хари Потър "}
{"url": "http://epicenter.bg/article/Zadarzhaha-balgarin-za-ubiystvo-na-biznesmen-v-Atina/179363/7/0", "text": "30-годишен български гражданин е бил арестуван заради убийството на гръцко-австралийския бизнесмен Янис Макрис, написа атинският в. Катемерини.   Според полицията в южната ни съседка задържаният мъж е бил физическият ликвидатор на предприемача. Убийството е станало в квартала на гръцката столица \"Вула\" на 31 октомври 2018 г. Тогава Макрис е бил застрелян с няколко куршума.   Австралийските власти бяха започнали разследване срещу покойния. Той се е смятал за лидер на организирана престъпна групировка, която се е занимавала с трафик на наркотици. Макрис е бил заподозрян и за убийство на свой конкурент в Сидни.   Източник: Новини.бг", "date": "2019.04.04", "title": "Задържаха българин за убийство на бизнесмен в Атина"}
{"url": "http://epicenter.bg/article/Turski-kmet-zagubi-vota-i-razrushi-postroena-ot-nego-detska-ploshtadka/179367/7/0", "text": "Кмет на турско село разруши детска площадка, построена по време на управлението му, след като загуби поста си на местните избори на 31 март, написа анкарският в. Хюриет.  Мехмет Акьол, който е бил начело на черноморското с. Йенидоганлар през последните 20 години, се е разочаровал от волята на гласоподавателите. Той е наел работници, които са разрушили съоръжението и извозили останките от детската площадка с камион в неизвестна посока.  Постъпката на Акьол е предизвикала остра реакция сред съселяните му. \"Аз разбирам неговото огорчение. Но не разбирам защо децата ни трябва да страдат заради политиката\", е казал жител, наречен Ахмет Челик.  Загубилият властта кмет е отговорил на критиките. \"Детската площадка е построени с мои пари и аз имам правото да се разпореждам с нея\", е заявил той.  Днес турски медии съобщиха, че в Истанбул е започнало повторно преброяване на бюлетините. По данни към този момент кандидатът на опозиционната Народнорепубликанска партия Екрем Мачоглу е запазил преднината си.   Източник: Новини.бг", "date": "2019.04.04", "title": "Турски кмет загуби вота и разруши построена от него детска площадка"}
{"url": "http://epicenter.bg/article/Otide-si-rezhisyorat-Georgiy-Daneliya-/179364/6/0", "text": "В Москва на 88-годишва възраст почина прочутият съветски и руски режисьор Георгий Данелия, съобщава РИА Новости, като се позовава на неговия семеен приятел, фотографа Юрий Рост. Тъжната новина са потвърдили и от Съюза на кинематографистите в Русия. Съпругата на Данелия - Галина, е пояснила, че сърцето му е спряло.  През февруари режисьорът влезе в болница с възпаление на белите дробове, състоянието му беше определено като тежко, но стабилно. За подобряване на дишането лекарите го поставиха в изкуствена кома, припомня агенцията.  Данелия е роден на 25 август 1930 г в Тбилиси, скоро след това семейството се мести в Москва.  Завършва Московския архитектурен институт. Паралелно с работата си като архитект се снима в киното, след което през 1956 г учи във Висшите режисьорски курсове при киностудия \"Мосфилм\".  През 1960 г на екран излиза дебютния му филм \"Серьожа\". Филмът е награден на Международния фестивал в Карлови Вари.  Известността го спохожда през 1964 г, след излизането на лиричната комедия \"Я шагаю по Москве\".  Сред най-известните му филми са \"Тридцать три\", \"Не горюй!\", \"Афоня\", \"Мимино\", \"Осенний марафон\", \"Кин-дза-дза!\", \"Паспорт\", \"Настя\", \"Орел и решка\" и други.  ", "date": "2019.04.04", "title": "Отиде си режисьорът Георгий Данелия "}
{"url": "http://epicenter.bg/article/-quot-Trend-quot--Evrodeputatite-da-sa-chestni--printsipni--da-znayat-chuzhdi-ezitsi/179331/11/0", "text": "Българите искат от бъдещите евродепутати преди всичко да са честни, да са последователни и да владеят чужди езици. Най-важните им задачи според българите ще са: да се борят с двойните стандарти в продуктите и да защитават националните интереси, съответно според 75% и 72% от анкетираните.  Това показват данни от сондаж на агенция \"Тренд\".   В контекста на представянето на партийни листи за предстоящите избори за Европейски парламент социолозите тестват мнението на българите за това   а близо две трети са на мнение, че от особена важност е българският евродепутат   За 27% от всички интервюирани това е по-скоро важно.   С по-малки натрупвания като проценти, но отново с открояващ се дял, е   Опитът като евродепутат и партията, която подкрепя дадения кандидат, не са от толкова сериозно значение в сравнение с другите изброени качества. Въпреки това, в разбивката по партийна принадлежност, за привържениците на ГЕРБ и БСП, партията от чиято листа е кандидата е от по-сериозно значение в сравнение с общата картина.  Отчетливо личи, че интеграционните стъпки като влизането на България в Шенгенското пространство и въвеждането на еврото като валута, отстъпват място като приоритет за българите от борбата с двойните стандарти в продуктите и защитата на националните интереси.  Прави впечатление, че европейските фондове като важност са напълно съизмерими като процент с абстрактните на пръв поглед защита на демократичните ценности и върховенството на правото.   Потвърждение на данни от други изследвания на „Тренд“, регистрираме на въпроса за външните граници на ЕС. ", "date": "2019.04.04", "title": "\"Тренд\": Евродепутатите да са честни, принципни, да знаят чужди езици"}
{"url": "http://epicenter.bg/article/d/179342/11/0", "text": "    Причината – недоволството от възстановяването на едно 32-метрово минаре, за което строително разрешение никой не показва   Бутнато преди повече от 100 години, то е било на старата джамия „Али паша“ в самия исторически градски център, построена още през 1573 г. върху православния храм „Свети Никола“ и върху ранно-християнска църква от ІV век. През последните месеци минарето започна да се въздига все по-високо към охридското небе.   Срещу този проект охридчани негодуват повече от две години.  Създадоха и гражданско сдружение „Совест“, писаха писма до къде ли не. И нищо. Но когато минарето се извиси над сами покривите на къщите им – хората не изтраяха, социалните мрежи кипнаха.   На премиера Заев не му е лесно. Как да спре строежа на минарето, когато джамията носи името на везира Али Паша, който има еднаква  вяра с хиляди македонски граждани? Трябват партньорства - нали идват и предсрочни кметски избори не само в този град. И както се говори, ще задейства правилото  Охрид е разтревожен.   В писма до генералния директор на ЮНЕСКО в Париж, до охридската община, до институциите в Скопие, до прокуратурата, до европредседателството (2018 г.) на Европейския съюз, гражданското обединение  \"СОВЕСТ\" предлага нещо разумно и модерно - да се извърши пълна реставрация на старата джамия. И както в Охрид е било от веки веков охридчани искат да се уважи археологическото и културно-историческо богатство и   да бъде обявен за   да не е молитвен дом на едно вероизповедание. С тази идея те искат да се ангажира и премиерът Заев. Но как ще стане това, когато в Истамбул сега се готвят да превърнат величествената „Света София“ от музей в джамия? А в Охрид искат обратното...   Споразумението от Преспа, смяната на името на Републиката, поканата за членството й в НАТО промениха и политическия баланс. Гръцки военни самолети даже пазят небето над  охридското езеро, но от тази височина дали се вижда и минарето в центъра на старинния православен град?   Както и в цялата прекръстена македонска държава, резултатите от местните избори през април също ще са барометър за новия северно македонски климат. След Преспанското езеро сега и край Охридското, очевидно има нещо ново – наред с традиционните партии, за горещия кметски стол ще се състезава и един представител на гражданската воля на охридчани. Дали, обаче, бъдещият градоначалник,  , ще позволи плътната сянка на новото Минаре да затули вековния чинар в центъра на Охрид? Това по силите ли е и за премиера Заев? Или може би в новия европейски паспорт на Република Северна Македония ще се лепне снимката на Минарето.   Не вярвам – все пак не сме нито 1573-та, нито 1913 година.", "date": "2019.04.04", "title": "Охрид е разтревожен заради възстановяването на 32-метрово минаре"}
{"url": "http://epicenter.bg/article/The-Wall-Street-Journal--Zapadat-e-pritesnen---mozhe-li-edin-komik-da-se-protivopostavi-na-Rusiya--/179366/11/33", "text": "Победата на популярния телевизионен комик Владимир Зеленский в първия тур на президентските избори в Украйна се превърна в истински проблем за Запада, тъй заплашва да измести от висшия държавен пост Петро Порошенко – съюзник на западните държави, които вече пет години подкрепят страната в противопоставянето ѝ срещу Русия, пише американското списание The Wall Street Journal, цитирано от Агенция \"Фокус\".  В първия тур гласуването, който се проведе в неделя, 31 март, Владимир Зеленский събра почти два пъти повече гласове от сегашния президент Петро Порошенко. Вотът бе отражение на общественото недоволство от действията на политическия елит, характерни за Европа и САЩ. Вторият кръг на гласуване ще се проведе на 21 април.  През последните пет години САЩ и Европейският съюз работят в тясно сътрудничество с Порошенко, за да попречат на Украйна да се сближи с Москва. Според европейски представители те наистина са притеснени дали Зеленский ще може да се противопостави на Москва и да осигури придвижването на Украйна по проевропейския път. Той никога не е заемал държавни постове и по време на предизборната кампания почти не говори за плановете си и състава на своя екип. Зеленский обеща да се придържа към твърдия курс спрямо Москва и да продължи интеграцията на Украйна с Европейския съюз.  Причината за ниския рейтинг на Порошенко е отчасти твърде бавният темп на борбата с дълбоко вкоренената корупция в Украйна. Въпреки това, Порошенко се харесваше на западните лидери, които осигуриха милиарди долари финансова помощ за правителството в Киев, което бавно, но сигурно и уверено работи за стабилизиране на финансовата система на страната, провеждане на икономически реформи и сдържане на Русия.  „Порошенко най-вероятно ще се превърне в най-малката от злините“, заявява високопоставен представител на ЕС. „Ако разгледаме кандидатурата на комика, никой не знае каква е неговата програма, кой всъщност стои зад него и какви са неговите намерения\".  Зеленский, който играеше президент в популярен телевизионен сериал, успя да превърне статута на политически аутсайдер в основното си предимство: той демонстрира пълна липса на връзки с политическия елит на Украйна, чиито машинации, лицемерие и инерция превърнаха страната в една от най-бедните в Европа.  „Разбирам, че населението на Украйна най-вероятно ще гласува за Владимир Зеленский, защото хората вече не вярват на никого\", казва Александър Данилюк, бивш министър на финансите на Украйна, който бе отстранен от длъжност, след като критикуваше невъзможността правителството да се справи с корупцията. Съгласно думите му, в момента той неофициално съветва Зеленский по икономически и външнополитически въпроси.  Въпреки че Зеленский няма необходимия опит, той се надява да го превърне в нова възможност за страната. В хода на предизборната си кампания Порошенко се съсредоточи върху постиженията си във външната политика и решаващия отпор, който даде на Путин и на Русия. Руският президент твърди, че докато Порошенко е на власт, няма смисъл да очакваме подобрения в отношенията между двете страни.  В интервю Порошенко отбеляза, че враждебното отношение на руския президент към него му помага да поддържа подкрепата си в Украйна. Порошенко предупреди, че слаб лидер ще помогне на лидера на Белия дом „да отслаби украинската стабилност и да върне Украйна в сферата на влияние на Русия\". „Да не превивам коляно пред Путин е мое правило\", увери Порошенко.  Зеленски уверява, че няма да подпише мирно споразумение, ако това предполага предаване на част от териториите на Украйна на Русия, и че ще се бори с корупцията. Западните служители се срещнаха със Зеленский в Киев, за да разберат неговите възгледи и намерения. По време на среща с посланици на страните от ЕС по-рано тази година Зеленский бе приятелски настроен, учтив и целенасочен, както съобщават източници, запознати с дискусиите.  Въпреки това Зеленский не представи никакви подробности за плановете си за разрешаване на конфликта с Русия, преструктуриране на икономиката и по-нататъшно сближаване с Европейския съюз, които Порошенко инициира. „Никой не знае какво ще се случи\", ако Зеленский стане президент, казва висш европейски дипломат, който присъства на срещите. „Можем само да гадаем\".  Белият дом и Държавният департамент на САЩ все още не са коментирали резултатите от първия тур, отбелязвайки, че изявленията за кандидатите трябва да бъдат отложени до края на втория тур на изборите в Украйна. Въпреки това американският държавен глава Доналд Тръмп, който също спечели изборите отчасти поради недоволството на хората от действията на политическия елит в страната, показа, че може да има претенции към сегашното ръководство в Киев. През 2017 г. той написа, че Украйна тайно е подпомагала Хилари Клинтън по време на предизборната кампания през 2016 г.  „Администрацията на Тръмп ще работи с правителството на президента Зеленский, ако спечели, точно както е работила с правителството на президента Порошенко, с когото тя ще продължи да работи, ако той спечели\", казва Джон Хербст, директор на Евразийския център към Атлантическия съвет във Вашингтон и бивш посланик на САЩ в Украйна.  Изглежда, че събитията в Украйна са по-малко интересни за Тръмп, отколкото бяха за администрацията на Обама - след присъединяването на Кримския полуостров към Русия, вицепрезидентът Джо Байдън посети Украйна няколко пъти, за да подкрепи новото ръководство. А сегашният вицепрезидент на САЩ Майк Пенс се съсредоточава върху събития, които се развиват много по-близо до границите на САЩ, предимно във Венецуела.  Въпреки това Тръмп продължава активно да подкрепя Украйна в конфронтацията ѝ с Русия, запазвайки санкциите, наложени на Москва и въоръжавайки украинската армия със смъртоносни противотанкови оръжия – нещо, което администрацията на Обама отказа да направи.  ", "date": "2019.04.04", "title": "The Wall Street Journal: Западът е притеснен – може ли един комик да се противопостави на Русия? "}
{"url": "http://epicenter.bg/article/Rosen-Zhelyazkov--Tselta-na-pakta--quot-Mobilnost-quot--e-prerazpredelyane-na-pazara--ne-po-dobri-usloviya-na-trud-/179360/4/0", "text": "Целта на пакета \"Мобилност\" е преразпределяне на пазара, а не подобряване на условията за труд. Това обяви министърът на транспорта Росен Желязков.  След като по-рано днес Европейският парламент прие пакета на първо четене, министърът излезе с официална позиция, която бе разпространена от ведомството му.  Ето какво гласи тя:   ", "date": "2019.04.04", "title": "Росен Желязков: Целта на пакта \"Мобилност\" е преразпределяне на пазара, не по-добри условия на труд!"}
{"url": "http://epicenter.bg/article/Tyutyunoproizvoditelite-shte-poluchat-81-mln--leva-za-2018-g--/179380/4/0", "text": "81 милиона лева ще бъдат изплатени по схемата за преходна национална помощ за тютюн - реколта 2018 г.   Това съобщиха от Държавен фонд „Земеделие”. Средствата за подпомагане на тютюнопроизводителите са предвидени в бюджета на фонда за тази година. Оттам уточняват, че размерът на подпомагането е с 5% по-малко спрямо предходната кампания.  Управителният съвет на ДФ „Земеделие“ разпредели още 3,2 млн. лева по схемата de minimis за тютюнопроизводителите, които не са си получили парите през 2016 г. от гръцки купувач. Решението за това дойде след разпореждане на премиера Борисов.", "date": "2019.04.04", "title": "Тютюнопроизводителите ще получат 81 млн. лева за 2018 г. "}
{"url": "http://epicenter.bg/article/Za-vsichko-hubavo-v-Mladost-si-ima-iztsyalo-obnoven-magazin-ZORA/179311/4/0", "text": "На 6 април жителите на Младост в София ще имат възможността да преоткрият едно удоволствие. Ще станат център на събитие, в което светът на технологиите и градската среда взаимно се променят, за да се срещат не къде да е, а в напълно обновения магазин ЗОРА в София, на бул. Андрей Сахаров 20 .   Иновативният дизайн, характерен за обектите на ЗОРА, е разгърнат на два етажа, които са достатъчни посетителите да открият всичко необходимо – целия спектър отуреди за дома и семейството, предлагани от световни производители.   Но ЗОРА желае не просто да осигурява достъп до технологиите, но и да предлага пълноценни изживявания, в които желанията на клиентите са основна движеща сила. Ето защо на 6 април, в 10:00 ч. ще открие официално магазин ЗОРА Младост с подобаващо събитие, на което хората ще имат удоволствието, подобно на ЗОРА, да обновят външния си вид, но и буквално да „се събудят“ за нов живот.   Пред магазина ще бъдат изградени специално за случая кафе и beauty зони, в които посетителите ще бъдат посрещнати с чаша ароматно кафе, приготвено майсторски от кафемашините на Krups, а след това ще могат да променят прическата си с професионалната помощ на уредите за красота на Philips.   Разбира се, за да бъде удоволствието пълно, специални ценови предложения и отстъпки, валидни от 6 до 10 април, очакват всички гости. Повече информация любители на техниката могат да намерят в брошурата на ЗОРА, посветена на откриването.   Пуснете и вие удоволствието от обновлението в живота си - заповядайте на откриването на изцяло реновирания магазин  ЗОРА в София,  Младост 1, на бул. Андрей Сахаров 20, на 6 април, в 10:00 ч.", "date": "2019.04.04", "title": "За всичко хубаво в Младост си има изцяло обновен магазин ЗОРА"}
{"url": "http://epicenter.bg/article/Romite--prebili-komandosa-vav-Voyvodinovo--otarvaha-zatvora/179317/3/0", "text": "Братята Борис и Асен Пакетови се признаха за виновни за побоя над 33-годишния ефрейтор Валентин Димов във Войводиново. Те се споразумяха с прокуратурата за условни присъди за причиняването на средна телесна повреда.  По-малкият брат Борис Пакетов, който е роден през 2001 година, получи 1 година условна присъда с 3 години изпитателен срок. На батко му 22-годишния Асен, който има дете, присъдата е 3 години условно с 5 години изпитателен срок, съобщава Trafficnews.  Димов, който е военен в Специализираните сили, бе пребит на 6 януари заради забележка на улицата, а вследствие на това лежа в болница.  Братята Пакетови прекараха 3 месеца в ареста, а утре сутрин ще бъдат освободени. Прокуратурата обоснова споразумението с чистото съдебно минало на двамата, трудова ангажираност, както и факта, че двамата са изразили съжаление и са признали вината си. Тези смекчаващите вината обстоятелства бяха приети и от съдебния състав, който одобри така постигнатото споразумение.  В присъдата на Пакетови има определена и пробационна мярка - периодични срещи с пробационни служители в следващите 3 години.", "date": "2019.04.04", "title": "Ромите, пребили командоса във Войводиново, отърваха затвора"}
{"url": "http://epicenter.bg/article/Falshivi-20-levki-plaznaha-v-Dimitrovgrad--bandit-opita-da-vavleche-mestnite-v-shemata-/179323/3/0", "text": "Мъж на 26 години от Димитровград е задържан за изготвяне на неистински банкноти.   Вчера криминалисти са се сдобили с информация, че мъжът разпространява фалшивите пари. Той агитирал хората, че ако успеят да ги обменят, 15 лева от 20-левовата банкнота ще останат за тях, а 5 лева ще бъдат за него, съобщават от ОДМВР-Хасково.   Последвала е проверка в жилището му на улица \"Битоля\" в града. В дома са открити 53 неистински банкноти с номинал от 20 лева и 4 банкноти с номинал от 5 лева. Намерени са и цветен принтер и 21 заготовки с напечатани едностранно банкноти от 20 лева. Банкнотите, принтера и заготовките са предадени с протокол на разследващите.   Мъжът, познат на органите на реда, е задържан за 24 часа.", "date": "2019.04.04", "title": "Фалшиви 20-левки плъзнаха в Димитровград, бандит опита да въвлече местните в схемата "}
{"url": "http://epicenter.bg/article/Ogromna-spetsaktsiya-v-Lom---politsiyata-pretarsva-nared--arestuva-chetirima/179333/3/0", "text": "  На 03.04.2019 г. във връзка с разследване по досъдебно производство за контрабанда на гориво служители на ОДМВР-Монтана, 4-те РУ в областта и ЗЖУ Монтана са провели специализирана полицейска операция, при която  , съобщават от ОДМВР-Монтана.   При извършените процесуално-следствените действия от адрес в гр. Лом, обитаван от 45-годишен жител, са иззети мобилни телефона, документи, карта памет, ловна камера, устройства с антени, четири 30-литрови  пластмасови туби с остатъчна миризма на дизелово гориво. В два лекотоварни автомобила, ползвани от 45-годишния, са намерени и иззети 107 пластмасови туби с различна вместимост, повечето празни и такива с дизелово гориво.   От адрес в гр. Лом, обитаван от 43-годишен, са иззети пневматична пушка, мобилен апарат и радиостанция. В лек автомобил \"Субару Легаси\", собственост на 35-годишен, са открити 4 пластмасови туби с дизелово гориво, с вместимост 30 литра.   В 2 имота в гр. Лом, ползвани от 30-годишен ломски жител, са иззети 20 туби, съдържащи общо 30 литра дизелово гориво, 3 незаконно притежавани пистолета и боеприпаси, компютърна техника и мобилни телефони, 4 туби с гориво за плавателни средства, радиостанция, 2 навигации, неистинска банкнота с номинал 100 лв,  дебитна карта. В ресторант-хотел  в ломската местност Бахчите, стопанисван от 30-годишния, са иззети бутилки, съдържащи общо 114 литра етилов алкохол, както и 4 бидона, съдържащи общо около 40 литра етилов алкохол, всичките без български акцизен бандерол, изискващ се по ЗАДС.   Работа по случая продължава под наблюдението на Окръжна прокуратура Монтана.    Източник: Канал 3", "date": "2019.04.04", "title": "Огромна спецакция в Лом - полицията претърсва наред, арестува четирима"}
{"url": "http://epicenter.bg/article/Sedem-dushi-s-obvineniya-sled-aktsiyata-v-DAI-Pernik-/179356/3/0", "text": "Шестима служители на \"Автомобилна администрация\" – Перник и общо седем души ще се сдобият с обвинения след вчерашната акция в институцията, която бе насочена срещу организирана престъпна група за събиране на подкупи, предава Канал 3.  Те са събирали такса \"спокойствие\" от собствениците на транспортни фирми, за да не бъдат притеснявани, спирани или санкционирани водачи на техни превозни средства, стана ясно на брифинг в Специализираната прокуратура, на който бяха дадени подробности около извършената съвместна операция с ТЗ БОП-Перник, в която бяха извършени множество претърсвания, изземвания и разпити.  \"Към наказателна отговорност ще бъдат привлечени 6 лица, служители на \"Автомобилна администрация\" – Перник и едно лице, което не е служител на тази структура, но участва в организираната престъпна група. Може да се каже, че в тази група е участвало ръководството на тази областна дирекция – началникът и неговия заместник, заедно с други редови служители\", поясни временно изпълняващият длъжността ръководител на Специализираната прокуратура Димитър Петров.  Според разследващите ръководител на групата е бил заместник-началникът на структурата, който е правил подбор на участниците, контролирал е дейността и лично е взимал сумите от управителите на транспортните фирми.  \"В нея участва и началникът на областния отдел, който е подпомагал дейността чрез туширане на сигнали и смекчаване на отговорности, когато са подавани сигнали срещу групата\", обясни Лидия Манолова, наблюдаващ прокурор.  Друг участник в групата е психологът, който е правил изследвания за психологическа годност на кандидатите са получаване на шофьорска книжка. Групата се е отличава с висока степен на конспиративност. Независимо кой и за какво е взимал подкупа, той се е разпределял равномерно между всички от ръководителя на групата. Не всички служители са участвали в нея, но голяма част от тях са знаели за съществуването ѝ, както и извършваните от нея действия. При обиските е иззето голямо количество банкноти в различни валути  Предстои мерките за неотклонение на задържаните да бъдат разгледани в събота.  ", "date": "2019.04.04", "title": "Седем души с обвинения след акцията в ДАИ-Перник "}
{"url": "http://epicenter.bg/article/Lozan-Panov/179372/3/0", "text": "  Председателят на Върховния касационен съд (ВКС) Лозан Панов наруши дългото си мълчание по разкритията, че заедно със съпругата си обитават луксозен четиристаен апартамент в елитния столичен квартал \"Изгрев\", закупен на цена по нотариален акт от 81 000 евро или четири пъти по-ниска от пазарната стойност на имота към 2013 г.   След редовното заседание на Пленума на Висшия съдебен съвет (ВСС), очевидно след предварителна уговорка, Панов се спря да коментира темата пред представители на две медии, които многократно са демонстрирали пристрастност при отразяване на казуси, свързани с председателя на ВКС.   В момента, в който към Панов въпроси започва да задава трети журналист, представител на медия, която критикува \"съдия №1\", той прекратява изявлението и се качва в служебния си автомобил.   По всичко изглежда, че повод за коментара на Панов не е желанието му да внесе яснота около скандалните разкрития за имота им в сграда \"Дипломат\" в квартал \"Изгрев\", а преди всичко да отговори на министър-председателя Бойко Борисов, който го призова по примера на Цветан Цветанов и Цецка Цачева, да подаде оставка или да се оттегли до приключване на проверката     Очаквано, Панов посочи, че няма никакво намерение да поеме морална отговорност, като нито ще подава оставка, нито ще излиза в отпуск до приключване на проверката, която прокуратурата поиска Инспекторатът към ВСС да извърши за наличието на конфликт на интереси. Ден, след като се разбра, че семейство Панови живеят в \"лукс, купен на безценица\" от \"Артекс\", стана ясно още, че собствениците на строителната фирма са кумували на сватбата на Елисавета и Лозан Панови на 14 февруари 2015 г.   От лаконичните коментари на Панов пред двамата му доверени журналисти става ясно, че председателят на ВКС изпада на два пъти в странно противоречие със самия себе си.   Веднъж Панов коментира, че бил научил от медиите, когато бил в отпуск, за това, че живее в имот, закупен от фирмата на съпругата му на нереално ниска цена, което дава основание да се смята, че е налице укриване на данъци и нарушение на данъчното законодателство.   След уточняващ въпрос, Панов признава, че е знаел за придобиването на имота на силно занижени цени от момента на сключването на брака си. С този коментар председателят на ВКС на практика признава, че още от 2015 г. е бил наясно, че през фирмата \"Ганева 2000\" ЕООД, еднолична собственост на съпругата му, през 2013 г. е сключена сделка по придобиването на апартамент и два гаража, при която е налице укриване на данъци и по-тежкото нарушение – не е известен произхода на средствата.   Всичко това се явява нарушение на Етичния кодекс на българските магистрати и е повече от достатъчно основание срещу Панов да стартира процедура по предсрочното прекратяване на мандата му.   В типичния си стил Панов и този път опита да представи себе си и съпругата си Елисавета Панова в ролята на жертви на проверяващите от Националната агенция за приходите.   Председателят на ВКС обаче пропусна да уточни, че на база именно проверка на данъчната администрация вече бе установено несъответствие между декларираното и доходите му в размер на повече от 100 000 лв. А от коментарите на Панов се разбира още, че очевидно със съпругата си са имали от какво да притесняват.   Защото става ясно, че още в края на 2018 г. НАП е стартирала проверка на дейността на фирмата \"Ганева 2000\" ЕООД, която все още не е приключила.   Панов защити правото, заедно със съпругата си да обитават жилище, което се явява собственост на фирмата на Елисавета Панова и за което двамата заплащат наемна цена от 500 евро на месец, което практически означава, че Панови плащат на Панова за това, че живеят в дома си.   Преди да избяга от въпросите на представител на медия, която има критично отношение към Панов, председателят на ВКС все пак обясни и \"случайното\" съвпадение, че кумове на сватбата със съпругата му са станали именно собствениците на фирма \"Артекс\".   каза Панов. Преди седмица Елисавета Панова обясни, че е запознала бъдещия си съпруг с кумовете им две седмици преди сватбата, т.е. в момента, в който Лозан Панов бе избран за председател на най-висшата съдебна инстанция.   И макар председателят на ВКС да обяви, че смята себе си за   от властимащите с евтини апартаменти, купувани от кумовете му от \"Артекс\", обективната истина е, че всъщност съпругата му е тази, която е пожелала в нотариалния акт за четиристайния апартамент и двата гаража да бъде посочена цена на квадратен метър два пъти по-ниска от декларираната от Цветан Цветанов и Цецка Цачева.   Защото каквото и да твърдят Панови, те трудно ще обяснят как така живеят в имот, който строителите са им продали за 382 евро на квадрат, при положение, че себестойността на вложените материали и труд излиза над 500 евро на кв.м.   Лозан Панов: Ще бъда съвсем кратък. Аз излизам най-минатият от целия случай, защото нямам апартамент, нямам имущество, което да е мое, а не трябва освен това и да работя. Само това ще ви кажа.    Лозан Панов: Научих от медиите, когато бях в отпуска.    Лозан Панов: Разбира се, че ми е казвала, тогава, когато се ожених за нея.   Лозан Панов: Имотът е на юридическо лице (на фирмата \"Ганева 2000\" ЕООД, която е 100% собственост на съпругата на председателя на ВКС-бел.ред.), юридическото лице е като собственик, за разлика от други казуси, в които се ползва безвъзмездно, мисля че на всички трябва да се обясни, че когато един имот е на юридическо и някой ползва този имот е съвсем логично и нормално този, който е наел имота, той да плаща наема. Не съм чул и не знам да има безвъзмездни сделки между юридическо лице и между физическо лице – възможно е да има.    Лозан Панов: Разбира се, мисля, че и вие го научихте, след като се разрази този скандал.    Лозан Панов: Проверки на НАП спрямо мен и съпругата ми се извършват от много време, в продължение на над 1-2 години.    Лозан Панов: Разбира се. Още в края на миналата година беше възложена нова, поредна ревизия по години, както на имуществото на моята съпруга като физическо лице, така и както собственик и управител на юридическото лице.    Лозан Панов: Финал на тази проверка в данъчните няма. Има финал на проверката срещу мен като физическо лице, може би се бъркате, но проверките на НАП срещу мен и срещу съпругата ми, и срещу юридическото лице са много и са за много години. И отново казвам, като човек , който не е собственик как бих могъл да не работя, да подавам оставка, респективно да излизам в отпуск, след като аз не съм собственик. Излиза, че от цялата тази групичка, която беше изнесена в медиите, аз излизам като най-минатият.    Лозан Панов: Как да избирам кумовете е лично решение на всички хора, които имат такова право. Това е.", "date": "2019.04.04", "title": "Лозан Панов призна, че апартаментът, в който живее, е купен на цена четири пъти по-ниска от реалната"}
{"url": "http://epicenter.bg/article/Konstitutsionniyat-sad-obrazuva-delo-za-tsarskite-imoti-/179392/3/0", "text": "Конституционният съд образува дело за т.нар. царски имоти,   Делото е образувано по искане на тричленен състав на гражданското отделение на Върховния касационен съд.   по казуса със собствеността на двореца „Царска Бистрица”.  Сега Конституционният съд трябва да отговори на въпроса на какво основание преди години е върнал имотите на Симеон Сакскобурготски с отмяна на еднократен закон. След това да се вземе решение на кого е \"Царска Бистрица\".  Все още нерешено е делото за двореца \"Врана\", което трябва да бъде гледано от Апелативния съд.  В последните си коментари Симеон Сакскобургготски беше категоричен, че за дворците „Царска Бистрица” и „Врана” има най-много документи и поне за тях собствеността трябва да е безспорна.  ", "date": "2019.04.04", "title": "Конституционният съд образува дело за царските имоти "}
{"url": "http://epicenter.bg/article/Yoncheva--Apartamentite-i-chastnite-asansyori-sa-samo-varhat-na-aysberga-/179381/2/0", "text": " Нужни са нови избори, защото това е възможност за рестарт на цялата система. Това заяви говорителят на ПГ на \"БСП за България\" и водач на листата на левицата за изборите за ЕП Елена Йончева в \"Червена линия\" по радио \"Фокус\".  Тя коментира, че след като и  Йончева припомни, че социалистите са поискали отстраняването на Пламен Георгиев като председател на КПКОНПИ.  , категорична бе Елена Йончева. Народният представител припомни, че председателят на КОНПИ е бил избран от новата коалиция - ГЕРБ, ОП, ДПС и ВОЛЯ.  заяви Йончева, цитирана от пресцентъра на БСП.  Елена Йончева коментира и статията, публикувана във влиятелния немски ежедневник   Тя добави, че в нея пише, че Цветан , който изглежда не измъчван от угризения на съвестта и добави, че в текста се говори и за лобисткия закон на ГЕРБ за небостъргача \"Златен век\".   Той трябва да отговаря пред закона, а не само пред своята съвест\", категорична бе Йончева.   Той каза, че излиза още по-силен от парламента и добави, че вместо Цветанов, ще видим \"Цветанов плюс\". Какво означава \"Цветанов плюс\", запита Йончева.   Тя попита още, дали това означава, че той вече подготвя мащабни манипулации на изборния процес.  Това, което виждаме с апартаментите и частните асансьори, е само върхът на айсберга.  категорична бе тя.  Водачът на листата на БСП за европейските избори заяви, че   хората да живеят достойно и да имат достойни доходи. В последния доклад на групата на \"Зелените\" в ЕП се казва, че от корупцията у нас изсмуква 11 млрд. лв. всяка година.   Затова тези европейски избори са много важни за България, защото това е и вот на недоверие към ГЕРБ. Когато те си отидат, ще има възможност за нормализиране на политическия живот в България, категорична бе Елена Йончева.", "date": "2019.04.04", "title": "Йончева: Апартаментите и частните асансьори са само върхът на айсберга "}
{"url": "http://epicenter.bg/article/BTV--Desislava-Atanasova-oglavyava-pravnata-komisiya-v-parlamenta-/179382/2/0", "text": "Това обяви БТВ във вечерната си информационна комисия, позовавайки се на информация от закодателния орган.   Председателското място на най-важната комисия в Народното събрание се оваканти, сред като днес премиерът  Борисов обяви, че ще предложи нейния председател Данаил Кирилов за правосъден министър.   Днес парламентарните слухове спрягат за вероятните заместници на Кирилов    Атанасова e юрист и към момента е зам.-председател на комисията и помагаше активно на Кирилов.   Ако бъде решено той да бъде шеф на правната комисия, ще трябва да се търси нов председател на това звено. По правилник депутат няма право да оглавява две парламентарни комисии едновременно.   Правната комисия в парламента е една от най-натоварените. През нея минават почти всички ключови закони, а среднощните заседания в нея не са рядкост, особено при обсъждане на Изборния кодекс.   За първи път юристите парламента са изключително малко, което се отрази и на качеството на закодателната дейност.  ", "date": "2019.04.04", "title": "Десислава Атанасова оглавява правната комисия в парламента?"}
{"url": "http://epicenter.bg/article/Kancho-Stoychev--Tvardenieto-na-Valeri-Simeonov-za-zhilishteto-na-ministara-na-turizma-e-zayazhdane-/179383/2/0", "text": "Твърденията на Валери Симеонов за жилището на министърът на туризма е заяждане. Това каза за обзорното предаване „Това е България“ на Радио „Фокус“ социологът Кънчо Стойчев, по повод твърденията на лидерът на НФСБ и депутат от ПГ на Обединени патриоти Валери Симеонов за апартамента на министъра на туризма Николина Ангелкова.  „Знаем, че имаше скандал между двамата и на мен ми прилича тази история като заяждане. Прочитайки това, което беше публикувано в медиите, става ясно, че е съвсем друг случай казусът с г-жа Ангелкова. Тя е ръководила големи западни фирми, с огромни заплати, които са декларирани, законни. Доколкото разбирам от медиите, става дума за влогове на нейно име. Влогът е нещо прозрачно – те не се скрити пари“, каза още социологът.  Кънчо Стойчев обясни, че става дума за човек, който е бил в частния бизнес, а после е преминал в държавна работа, но е генерирал значителен личен ресурс.  Според него в общественото мнение се натяква, че всеки, който има апартамент, е виновен. Това е контрапродуктивно, каза още той и уточни, че проблемът не е в морала в това човек да има хубав апартамент, а в неспособността да се доказва произходът на парите, чрез които е закупен.  ", "date": "2019.04.04", "title": "Кънчо Стойчев: Твърдението на Валери Симеонов за жилището на министъра на туризма е заяждане "}
{"url": "http://epicenter.bg/article/Zaber-na-smartta-pogubil-Boshnakovi/179384/2/0", "text": "Върхът Солунска глава, в който се разби самолетът на Георги Бошнаков, е известен сред пилотите като Зъбера на смъртта.  Причината е, че Пъпа на Македония винаги е забулен в плътен облак с почти нулева видимост. Когато самолет влезе в него, винаги има риск да се наниже на стърчащия като кинжал ръб на високия 2540 метра връх, под който започва 700-метрова бездна.  Солунска глава събира в подножието си четири склона на планината Якубица и там винаги се завърта коварен вятър. Това е и причината за турбуленцията, която е накарала Бошнаков спешно да поиска да направи обратен завой към Скопие.  \"Дори да си много добър пилот, трябва да си минал поне няколко пъти над Солунска глава, и то в различните сезони, за да си сигурен, че ще прелетиш невредим\", коментира пред \"Стандарт\" бивш дългогодишен летец в гражданската авиация.  Бошнаков обаче не е имал такъв опит, защото пътуването до Охрид е било подарък за 19-годишната му дъщеря Биляна, която през май е трябвало да бъде абитуриентка в Американския колеж.  Източник: standartnews.com", "date": "2019.04.04", "title": "Зъбер на смъртта погубил Бошнакови"}
{"url": "http://epicenter.bg/article/PG-na-BSP-vnese-v-parlamenta-podpiska-za-otstranyavane-na-shefa-na-KPKONPI-i-zamestnika-mu-/179385/2/48", "text": "Парламентарната група на „БСП за България“ внесе подписка в НС за отстраняване от длъжност на председателя на КПКОНПИ Пламен Георгиев и заместника му Антон Славчев заради скандала с имотите им. Това съобщиха от пресцентъра на партията.  По-рано през деня председателят на БСП Корнелия Нинова обяви това намерение пред медиите. Парламентарната група на левицата счита, че излизането на шефа на КПКОНПИ в отпуск е скриване от отговорност.  ", "date": "2019.04.04", "title": "ПГ на БСП внесе в парламента подписка за отстраняване на шефа на КПКОНПИ и заместника му "}
{"url": "http://epicenter.bg/article/Tsvetanov-se-sreshtna-s-direktora-na-Fondatsiya--quot-Asotsiatsiya-Animus-quot-Mariya-Chomarova/179387/2/0", "text": "  По време на срещата бе обсъдено предстоящото участие на Цветанов в конференцията \"Бащите говорят!\" на 20 април тази година, която се организира от Фондация \"Асоциация Анимус\" като част от националната кампания \"Да бъдеш баща\". Като баща на три дъщери   подчерта, че за него е удоволствие и дълг като участник в конференцията да даде гласност на това какво му е дало бащинството.   \"Бащинството и семейството са най-ценното, което може да има човек в живота си. Именно това позволява на един мъж да бъде силен, мотивиран и успешен, включително и в професията си. Аз мога да бъде успешен и да премина през всички предизвикателства, когато знам, че вечерта ще се прибера в моето женско царство и че тяхната любов и подкрепа винаги ще са до мен\", заяви Цветанов. Той и Мария Чомарова се обединиха около идеята, че подобни събития са ключови, за да се припомни и покаже още веднъж ценността на семейството и ключовата роля на активното бащинство, което дава много както на децата, така и на самите родители. \"Равнопоставеността, сплотеността и взаимното уважение са основните елементи, които помагат да родителите не само да създадат една любяща среда за децата си, но и да изградят себе си като успешни и силни личности\", каза Цветанов.   Конференцията \"Бащите говорят\" е част от кампанията \"Да бъдеш баща\", която обединява усилията на девет неправителствени организации. Конференцията ще се проведе на 20 април 2019 г., събота, от 10.00 ч. в Сити Марк Арт Център.", "date": "2019.04.04", "title": "Цветанов се срещна с директора на Фондация \"Асоциация Анимус\"Мария Чомарова"}
{"url": "http://epicenter.bg/article/Prof--Nikolay-Radulov--Obshtestvenoto-nedoverie-kam-upravlyavashtite-podkopava-natsionalnata-sigurnost-/179388/2/0", "text": "Общественото недоверие към управляващите подкопава качественото ниво на националната сигурност. Това каза за обзорното предаване „Това е България“ на Радио „Фокус“ експертът по национална сигурност проф. Николай Радулов, бивш зам. министър на вътрешните работи и секретар на МВР по повод „Апартаментгейт“, последвалите оставки и започналите проверки на политици и магистрати.  Държавният механизъм, изграден за да помага на хората, не само че не им помага, но и наподобява тоталитаризъм, при който никой не може да каже истината, каза още експертът по национална сигурност.  „Държавните институции, в начина по който съществуват, са безкрайно компрометирани. Забележете – независимо, че скандалът се развихря, че всеки ден научаваме нови информации, това, което се случва, не учудва никого. Това са неща, които хората ги знаят, но не са смеели да ги кажат. Виждате какви са правоохранителните органи. Начело на КПКОНПИ има човек, който си е построил незаконни постройки на чужд покрив. Какво доверие може да има във властта, когато органът, който е над всички, и трябва да следи за всички останали да има ред и да се бори с корупцията, е изразител и дори се превърна в символ на корупцията“, обясни бившият секретар на МВР.  Според проф. Радулов е видима в управляващите липсата на морал и заинтересованост как живеят другите. Това е разяждащо и за държавата и за обществото, обобщи той.  ", "date": "2019.04.04", "title": "Проф. Николай Радулов: Общественото недоверие към управляващите подкопава националната сигурност "}
{"url": "http://epicenter.bg/article/Aresti-na-protest-pred-Ministerski-savet-zaradi-skandala-za-apartamentite--VIDEO-/179389/2/0", "text": "Четирима души бяха арестувани по време на протест на гражданско сдружение \"Боец\" с искане за оставка на правителството, предаде Нова тв.  Причината за недоволството е разразилия се скандал с апартаментите на властта. Актът на недоволство е под надслов \"Има кой да ви накаже\".  Протестиращите искат още оставката на шефа на антикорупционната комисия Пламен Георгиев.  По сградата на Министерския съвет полетяха яйца и домати. Четирима души са били задържани заради хулигански прояви.  От МВР съобщават, че протестът е нерегламентиран.  ", "date": "2019.04.04", "title": "Арести на протест пред Министерски съвет заради скандала за апартаментите (ВИДЕО)"}
{"url": "http://epicenter.bg/article/Vanshno--Potvardena-e-samolichnostta-na-chetirite-zhertvi-v-aviokatastrofata-v-Severna-Makedoniya-/179390/2/0", "text": "По данни на българското посолство в Република Северна Македония резултатите от извършения днес ДНК анализ от специалистите на Института по съдебна медицина в Скопие са потвърдили самоличността на четирите жертви в катастрофата с пътнически самолет тип „Чесна”. И четиримата са български граждани. Това съобщиха от пресцентъра на МВнР.  Самолетът се разби на 2 април 2019 г. северозападно от връх Солунска глава на територията на Северна Македония. Предприети са действия за транспортиране на телата на жертвите в Република България.  ", "date": "2019.04.04", "title": "Външно: Потвърдена е самоличността на четирите жертви в авиокатастрофата в Северна Македония "}
{"url": "http://epicenter.bg/article/Aleksandar-Simov--GERB-pravyat-neshtastni-opiti-da-otklonyat-oganya-ot-sebe-si-/179391/2/48", "text": "Обвиненията на ГЕРБ срещу Корнелия Нинова и твърденията им, че е трябвало да подаде оставка поне десет пъти, е интрига, с която от ГЕРБ се опитват да отклонят огъня от себе си.  Това заяви депутатът от левицата Александър Симов в студиото на \"Денят ON AIR\". По думите му това не е нов скандал, а интрига от преди години, за която лидерът на социалистите Корнелия Нинова няма какво да казва, а ГЕРБ нямат факти за това.  \"Всичко това е нелеп и нещастен опит ГЕРБ да отклонят малко огъня от себе си от безкрайната драма, в която са потънали, тъй като имотната епидемия, която тресе управляващата партия, е твърде голяма и очевидно ГЕРБ влиза във все по-тежка кондиция\", категоричен беше Александър Симов пред Bulgaria ON AIR.  Той посочи още, че ГЕРБ се опитват да се спасят панически от \"Апартаментгейт\" с различни обвинения към БСП, които обаче били недоказани.  \"Ние не сме прокуратура. Когато има присъда, БСП ще реагира и винаги реагира в такива случаи. Ние не сме ГЕРБ. ГЕРБ се опитват да замажат следите от своите злоупотреби, няма да им се получи този път\", настоя още депутатът на БСП Александър Симов.  Той изтъкна още, че явяването на предстоящите евроизбори на АБВ и още 6 партии с името \"Коалиция за България\", което БСП и техни партньори ползваха на предишен вот, показва, че АБВ са маша на ГЕРБ и така управляващите се опитват да разсеят потенциалните гласове за БСП.  Според Александър Симов в партията на Румен Петков са хора, които вече не са в БСП, защото не са били от полза или дори са пречили на партията.  ", "date": "2019.04.04", "title": "Александър Симов: ГЕРБ правят нещастни опити да отклонят огъня от себе си "}
