{"url": "http://epicenter.bg/article/Boyko-Borisov-proveri-restavratsiyata-na-Golyamata-bazilika-v-Plovdiv/193417/2/0", "text": "Министър-председателят Бойко Борисов е на посещение в Пловдив, където прави поредна инспекция на ремонтни дейности.   Премиерът провери реставрирането на античната мозайка в Голямата базилика в града под тепетата. Общата площ на мозайката надхвърля 2000 квадратни метра.   При влизането си министър-председателят се скара на журналисти, които започнаха да стъпват по античната мозайка. Археолозите, работещи в Голямата базилика, показаха на Борисов проекта за реставрация, който остана доволен от направеното, заяви, че условията позволяват там да се работи и през зимата. Министър-председателят остана възхитен, когато му дадоха VR очила, които създават изкуствена реалност и чрез тях базиликата се разкрива, както е била през 4 век.   \"Сега е лесно да си кмет вече. Толкова много неща направихме\", коментира Борисов. \"Хората ще имат все повече и повече възможности да виждат археологията в Пловдив. Бизнесът ще е много доволен, заради стотици хилядите туристи, които ще дойдат в града\", заяви пред журналисти министър-председателят.   \"Искаме България да стане туристическа дестинация, като Италия и Гърция, които вадят пари от този тип дейност\", каза премиерът.   \"Базиликата, която видяхте преди малко, ще ни струва 300 000 лева годишна издръжка. Защото това са 20 работни места, а след време тя ще се самоиздържа\", каза още той.   Борисов посети и новооткритата изложбена зала в Пловдив, направена съвместно между държавата и общината.   \"На всяка магистрала, която правим, излизат тракийски селища. На \"Хемус\" излезе селище на 8 хиляди години. Всичко това го вадим и го запазваме\", отсече министър-председателят.   \"За съжаление, не ни познават по света в най-добрата ни страна\", заключи премиерът.    Премиерът е в Пловдив за откриването на 75-то издание на Международния панаир в града. Преди старта на изложението Борисов инспектира трите централни обекта в града, за които държавата дава пари – Голямата базилика, централния площад и галерията на художниците.   Борисов коментира и взаимоотношенията на България със САЩ.   По-късно той откри панаира, в който участват 600 фирми от 34 страни. Страна-партньор е Русия. На събитието присъства и посланика на страната Анатолий Макаров. Според Борисов страната ни отчита 3,5 процента ръст на икономиката. А финансовите институции отчитат увеличаване на кредитния рейтинг на страната.    „Нашите политически опоненти много обичат да казват, че сме дали милиарди за самолети – за F-16 block 70. A в същото време дружбата ни със САЩ не върви само по линия на базите в България. За радост с тях правим неща, които най-много на мен ми харесват. Това са историята, археологията, културата”, коментира премиерът.", "date": "2019.09.23", "title": "Борисов пред Нанси Шилър и посланик Макаров за Голямата базилика в Пловдив: Това е голямо богатство!"}
{"url": "http://epicenter.bg/article/Maya-Manolova-predstavya-programata-si-za-upravlenie--Na-zhivo-/193418/2/0", "text": "Гражданският кандидат за кмет на София Мая Манолова представи програмата си за управление на столицата. Искам да отговарям и да решавам проблемите на гражданите, заяви в емоционално слово при представянето на документа в столичната зала \"Оборище\" 5.   Гражданският кандидат за кмет пожела: \"Заедно ще си върнем похитения град. За това отговарям!\" Манолова бе категорична, че ако столичани я изберат София няма да има кмет в сянка, нито тя ще се крие зад интересите на партийни централи.   ,  : „София - светла, умна и почтена“, „София - чиста, уютна и зелена“, „София - удобна и подредена“, София - с грижа за гражданите“, „София - привлекателна и заможна“.    В началото на изложението си Манолова разкри как и защо е решила да участва в битката за София.  \r\n \"  Заради тези, и още десетки подобни истории, разбрах, че хората очакват от мен да отговарям. Искам да решавам хорските проблеми. Искам да отговарям! Затова и взех решението си за кандидатиране\", заяви тя. \r\n   \r\n \r\n   \r\n “След месец столичани ще трябва да вземат решение – от кой и как искат да бъдат управлявани. Искат ли нещо различно, или искат още от същото. На този въпрос всички трябва да отговорят на 27 октомври”, категорична бе Манолова. \r\n \"Нека превърнем София в една модерна столица. Град с перспектива за развитие. Искам столицата да бъде управлявана от гражданите, искам чист, зелен, почтен град, град на младостта, град с енергия и перспективи за развитие\", допълни Мая Манолова. \r\n \r\n \r\n \r\n Над 340 мерки съдържа „Планът Манолова“ за нов модел на управление на София.  \r\n   \r\n В изложението си Манолова обяви какво се предвижда в програмата й по всеки от петте основни стълба. \r\n   \r\n По ПЪРВИЯ СТЪЛБ на програмата Манолова заяви, че ще въведе електронни референдуми, базирани на блокчейн технология като най-ефективната антикорупционна мярка.  „До края на мандата ще дигитализираме до 90% от услугите в Общината. Така всеки документ ще може да се изпраща и получава с клик, вместо в плик“, каза още кандидат-кметът. \r\n „Ще обслужваме гражданите на едно гише, което всеки ще може да носи в джоба си и да следи къде се намира преписката му и кой служител я бави. В реално време гражданите да могат да следят всеки публичен разход, всеки договор, а също и гласуването на всеки общински съветник поименно. Така ще прекъснем хранителната верига на корупцията в общината“, обеща Манолова. \r\n Тя подчерта, че и самите граждани ще могат занапред да присъстват на заседанията на Общинския съвет.  Като мярка за спиране на източването на общинските дружества кандидат-кметът посочи пълен одит на „Топлофикация”, която в момента дължи над 800 млн. лв., а натрупаната загуба е 590 млн. лв., но и незабавна ревизия на всички общински фирми. \r\n „В България умират всеки ден 39 души заради влошени показатели на въздуха. Един автобус хора всеки ден“, направи сравнение Манолова и допълни, че по ВТОРИЯ СТЪЛБна програмата си ще предприеме драстични мерки срещу замърсителите, които тя нарече трите „К” – коли, кал, комини. \r\n Мая Манолова обяви мерки и срещу горенето наотпадъци и заяви, че ще се подменят печки на твърдо гориво с незамърсяващи уреди.  „Ще разположим станциите за измерване на чистотата на въздуха заедно с гражданите – на критичните места, а не в парковете. А данните ще се публикуват в реално време“, каза тя и добави, че ще се направят „зелените клинове”, осигуряващи свеж въздух от планината като част от 11-те парка, които ще се изградят в рамките на мандата. \r\n Сред мерките на Манолова за Витоша са достъпността до планината с градски транспорт ежедневно и възстановяване на лифтовете в съществуващите трасета. \r\n   \r\n „Ще възстановим къпалнята „Мария Луиза” в Борисовата градина в съществуващите параметри“, допълни още тя.   „Сметосъбирането и обработката на боклука в София днес са най-скъпата услуга –170 млн. лв. годишно. Всеки четвърти лев от данъците на столичани отива за боклука. Столична община обяви предизборно обществена поръчка за 500 млн. лв. за следващите 5 години. И както се видя – ще чистят същите фирми, които чистиха и досега. Решението ни е публично обявяване на договорите, контрол и драконовски санкции“, закани се гражданският кандидат за кмет на София. \r\n   \r\n „Потъването на парите на софиянци продължава и в завода за боклук. според предизборната поръчка на общината, ще струва 20 млн. лв. годишно.Толкова ще струва и годишната издръжка на инсталацията за горене на боклука, ако бъде изградена, плюс още 310 млн. лв. за нейното изграждане. Затова съдбата на инсталацията ще я решат столичани на местен референдум“, категорична бе Мая Манолова. \r\n   \r\n По отношение на ТРЕТИЯ СТЪЛБ тя посочи, че ще се фокусира върху мерките против презастрояването, особено в междублоковите пространства, детските площадка и парковете.  „Собствениците на тези имоти ще бъдат справедливо обезщетявани и ще бъдат освободени от такса смет за терени за озеленяване“, акцентира още Манолова. \r\n   \r\n Особен акцент в програмата й е и развитието на т.нар. Северен град.  „Ще развиваме София на Север с нискоетажни сгради и еднофамилни къщи. Общината ще изгради инфраструктура и ще осигури транспортни връзки за северния град,разположен между полите на Стара планина и Северната тангента.  „На терена на летището в Доброславци ще развием центъра на този нов квартал”, уточни още Мая Манолова.  По думите й инвестициите няма да бъдат насочвани само към центъра на столицата. \r\n „София не е само София 1000. София е „Люлин“, „Младост“, „Панчарево“. Културен център и спортна зала ще има във всеки голям квартал. А също и училища. И достатъчно детски градини. И детски площадки. Ще изграждаме канализация там, където няма”, изброи още мерките от третия стълб на програмата си Манолова.    Тя обяви и дългосрочна програма за изграждане и ремонтиране на тротоарите в София, както и цялостна програма за изграждане на важните транспортни връзки – на бул. „Каблешков” до Симеоновско шосе, разширението на Околовръстния път, булевардите към Северната скоростна тангента. \r\n „Продължаваме развитието на метросистемата с три продължения – от Орлов мост до зала „Арена Армеец”, от Бизнес парка до Околовръстното шосе за връзка с Лифта на Симеоново и от Метростанция „Люлин” до Околовръстния път“, каза Манолова за столичното метро и добави, че екипът й ще се фокусира върху изграждане на пет нови трамвайни трасета, пет буферни паркинга и довеждащи връзки от кварталите до метрото. \r\n   \r\n „Ще премахнем привилегиите за безплатно паркиране в Синя и Зелена зона на висши общински служители и техните приятели. Кметът и общинските служители ще ползваме градския транспорт“, заяви Манолова. \r\n   \r\n В ЧЕТВЪРТИЯ СТЪЛБ на програмата си тя посочи, че ще се осигури детска ясла и градина за всяко дете до края на мандата, като напомни ,че в момента над 6 000 деца остават извън системата.  Сред мерките в това направление са бърз и безплатен интернет в училищата, парковете и туристическите обекти, реновиране на спортната база в училищата,възстановяването на лекарските и стоматологични кабинети в общинските училища, осигуряване на общинско направление за лекар специалист и изследвания в общинските здравни заведения за уязвими групи.  „Така ще осигурим допълнителни приходи, които ще насочим към повишаване на заплатите на лекарите и медицинските специалисти”, поясни още Манолова. \r\n По отношение на хората с увреждания тя обяви, е ще работи за осигуряване на достъпна среда – скосени тротоари, работещи асансьори, рампи и платформи в метрото, подлезите и трамвая.  Сред мерките й са още стимули за младите семейства, за раждане на първо, второ и трето дете, програма за строителство на общински жилища при пълна публичност и прозрачност на начина, по който се отдават общинските жилища, програма за възстановяване на фасадите на исторически сгради в градския център, мерки за сигурността на гражданите, осветяване на парковете и доизграждане на видеонаблюдението. \r\n   \r\n В последния, ПЕТИ СТЪЛБ на програмата си Мая Манолова посочи, че няма да увеличава данъците, бюджетът ще се харчи публично и прозрачно и в реално време всеки ще може да следи правените разходи, ще се осигури бърза писта за стартъпите, а по отношение на подобряването на бизнес-климата се предвижда дигитализация на общинските услуги и намаляването на разрешителните и регистрационни режими. \r\n   \r\n В управленската си програма Манолова предвижда още реконструкция на манастирите около София в т.нар. Софийска Света гора, създаване на мобилна мултиезичнаапликация за историческите забележителности, културния афиш, ресторантите и хотелите в столицата.  „За всички тези мерки и за цялата програма ще нося отговорностлично. За всяко решение и действие. Без да го прехвърлям върху процедурите, фирмите, натиска от тук или оттам, върху заместниците си или да се крия зад партийни интереси”, категорична бе Мая Манолова. \r\n „Така ще променим досегашния модел на управление на столицата. Решенията ще се вземат на светло, от легитимните органи. Правилата ще важат за всички. Гражданите ще участват в управлението. Заедно ще си върнем похитения град”, подчерта още тя.        На представянето беше лидерът на столичните социалисти Калоян Парго, общински съветници от БСП, както и представители на другите партии, които подкрепят Манолова. \r\n", "date": "2019.09.23", "title": "Манолова представи програмата си за управление: Искам да решавам проблемите! Аз отговарям! (ВИДЕО)"}
{"url": "http://epicenter.bg/article/Kadiev--Az-sam-leviyat-kandidat-kmet-na-Sofiya/193420/2/0", "text": "Това ще е четвъртият му опит да щурмува кабинета на \"Московска\" 33.  През 2015 г. Кадиев, издигнат от коалиция \"Сердика\" (АБВ, Български социалдемократи), взе 5,92 на сто от гласовете. През 2011-а, като кандидат на социалистите, взе 22,77%. През 2009-а също бе кандидат на левицата - тогава под името \"Коалиция за България\", но отново не успя. Преди четири години Кадиев бе изключен от редиците на БСП и впоследствие обяви нов политически проект - \"Нормална държава\", като през 2017 година съдът отказа да я регистрира.    Кадиев открито се заявява като ляв кандидат за вота за столицата.    В анонса за включването му сега в състезанието на 27 октомври има индиректна критика към посланията на независимия кандидат Мая Манолова.    \"За мен изборите не са разговор просто за тротоари и градинки, а политически сблъсък за развитието на София и България. Този сблъсък е между леви, десни и либерални идеи, и те имат нужда от своето представителство и защита. Винаги съм бил ляв човек, имам лява политическа биография и съм ляв кандидат за кмет. Не възприемам тезата, че в местната политика няма ляво и дясно и няма политика. Напротив, всичко е политика - и общинските данъци, и общинското здравеопазване, и общинското образование, транспорт и строителство. И като ляв кандидат защитавам леви политики и предлагам леви решения\", заявява Кадиев.                 По-късно при учредяването \"Нормална държава\"сред съмишлениците на Кадиев бяха адвокат Никола Вапцаров, който сега е председател на инициативния комитет, издигнал Манолова, както и Войслав Тодоров, който стана общински съветник от коалиция \"Сердика\" и също е в комитета на Манолова. С подкрепата на Кадиев подсъдимата сега за подкуп Десислава Иванчева стана районен кмет на \"Младост\". В последстние той изрази съжаление, че ѝ се е доверил. ", "date": "2019.09.23", "title": "Георги Кадиев отново атакува \"Московска\" 33: Аз съм левият кандидат-кмет на София"}
{"url": "http://epicenter.bg/article/Borisov--Druzhbata-sas-SASht-ne-varvi-samo-po-liniya-na-otbranitelnata-mosht--pravim-i-neshta-za-kulturata/193421/2/0", "text": "Дружбата ни със САЩ не върви само по линия на базите, ученията и отбранителната мощ, с тях правим и неща за археологията, културата и историята. Това заяви министър-председателят Бойко Борисов в Пловдив, където посети Епископската базилика на Филипопол, съобщиха от Правителствената информационна служба.   Премиерът изрази благодарност към Фондация „Америка за България“, която съвместно с правителството и общината работи по мащабния и оригинален проект за реставрация и социализация на базиликата.   „Пловдив е от „живите градове“, легнал върху такава история и хората ще имат все повече възможности да я виждат, ще идват повече туристи“, отбеляза министър-председателят.  Премиерът Борисов акцентира върху сериозната подкрепа, която правителството оказва за разкриването и съхраняването на уникални археологически обекти в България. Според министър-председателя по модела на Гърция и Италия страната ни може да има редица ползи от промотирането на археологическото си богатство.    В Америка не ни познават от най-добрата светлина, за съжаление. Това каза пред журналисти в Пловдив премиерът Бойко Борисов.„Американците като ги питаш за нас, ще кажат, че сме стреляли по папата, въпреки, че двама папи идваха вече тук без проблем”, добави Борисов.   Той разказа с гордост за тракийските селища на 8000 години, които излизат при строителството на магистрали и за катакомбите в София, където може да се види римски и православен храм. След това обясни ,че всичко това се съхранява и експонира в музеите.   „Ние сме много древен народ, с хилядолетна история и колкото повече съумеем да покажем на света, толкова по-добре за нас”, каза още Бойко Борисов. В Пловдив министър-председателят Борисов посети и новата галерия на улица „Гладстон“. Строежът на галерията приключи в края на август, а в началото на септември в нея беше открита първата изложба.   Строителството на изложбената зала продължи близо година, като стойността на проекта е 4,2 млн. лв. От тях 3,5 млн. лв. са отпуснати от държавата във връзка с домакинството на Пловдив като Европейска столица на културата 2019.     ", "date": "2019.09.23", "title": "Борисов: Дружбата със САЩ не върви само по линия на отбранителната мощ, правим и неща за културата"}
{"url": "http://epicenter.bg/article/Borisov-otkri-panaira-v-Plovdiv--Rastat-na-ikonomikata-e-3-5--kreditniyat-reyting-sashto-se-povishava/193424/2/0", "text": "Искам да поздравя всички участници. Това, което държавата е било необходимо да направи, мисля че организаторите го знаят, сме го направили. Това каза в приветствието си на официалната церемония по отриването на Пловдивския панаир премиерът Бойко Борисов.    Министър-председателят откри Пловдивския панаир в компанията на руския посланик Анатолий Макаров, както и руския заместник-министър на образованието Наталия Бочарова. Преди това той инспектира реставрацията на Епископската базилика на Филипопол, финансирано с помощта на Фондация \"Америка за България\". И по този повод пред павилиона на Русия се пошегува: \"Досега бях с американците, а сега с руския посланик. Да не вземем пак да ги объркаме.\"    До него беше и собственикът на Панаира Георги Гергов.    \"Всички световни кредитни агенции повишават кредитния рейтинг на държавата. Уверено вървим към чакалнята на еврозоната. Ръстът на икономиката е 3,5 процента\", заяви Борисов и изтъкна, че държавата прави всичко, което зависи от нея за икономическия просперитет.    Премиерът акцентира специално върху необходимостта да се подкрепят иновациите и да се откриват нови работни места във високотехнологичните сектори. Той посочи, че в момента имаме ръст на икономиката от 3,5 на сто, а всички световни агенции повишават кредитния рейтинг на България. Уверено вървим към чакалнята на еврозоната, откриват се нови и нови работни места, и то високо технологични, и неслучайно партньори на Панаира говорят само за развитие и то в сферата на иновациите и новите технологии, каза още Борисов.  По думите му на тези изложения се подписват десетки договори, развиват се и много партньорства.  Нови изделия и технологии ще бъдат показани в пет изложби - „Ауто сити Пловдив“, Машиностроене“, „Стройтех“, „Енеко“ и „Инфотех“. Ще има и Седмица на дигиталните технологии с 13 безплатни конференции, над 200 лектори, експозиции и шоу, кариерна зона и работилница за деца.  В рамките на деловата програма ще се състои форум „Научно-техническо и образователно сътрудничество между Русия и България: глобален алианс”, организиран от Министерство на науката и висшето образование на Руската федерация. Ще се състои и конференция „Нови печеливши бизнес модели и иновации в съвременната журналистика“.      Премиерът и официалните лица посетиха палатата на Руската федерация, партньор на изложението.  Международният технически панаир, най-старото индустриално изложение в България, посреща тази година близо 600 фирми от 34 държави и демонстрира трансформациите в бизнеса, които ще предопределят неговото развитие. Основни акценти на изложението са дигитализацията, киберсигурност, енергийната ефективност, хибридна техника и зелена икономика.    Преди откриването на Панаира министър -председателят посети ранно християнската базилика в Пловдив, разгледа реновирания централен площад и новата художествена галерия \"2019\".", "date": "2019.09.23", "title": "Борисов откри Пловдивския панаир заедно с посланик Макаров и руския зам.-министър Бочарова"}
{"url": "http://epicenter.bg/article/GERB-Sofiya-se-registriraha-v-OIK-za-mestnite-izbori/193425/2/0", "text": "ГЕРБ-София се регистрираха в ОИК за местните избори, предаде Novini.bg.    \"Водач на листата за общински съветници е Йорданка Фандъкова, втори е д-р Иво Петров, трети е Елен Герджиков, Малина Едрева е под номер четири. Пети е архитект Ивайло Петков, шести в листата е Николай Стойнев. Следват д-р Антон Койчев от СДС, проф. д-р Асен Николов\", разкри областният координатор на ПП ГЕРБ Цветомир Паунов.    \"Освен представители на гражданска квота има и обновяване на листата от страна на ГЕРБ. От досегашните колеги на по-предни позиции са Лорита Радева, Силвия Христова, Зафир Зарков и други\", допълни той.    \"Фандъкова заяви, че тръгва в кампания с обновен екип и това вече е факт\", категоричен бе Паунов.    Шефът на 119 училище и бивш зам.-министър на образованието Диян Стаматов и Симеон Колев, журналист в БГ радио, са също в листата на управляващите.       1. Йорданка Асенова Фандъкова  2. Иво Спасов Петров  3. Елен Стойчев Герджиков  4. Малина Едрева Одоен  5. Ивайло Тодоров Петков  6. Николай Асенов Стойнев  7. Антон Господинов Койчев  8. Асен Иванов Николов  9. Татяна Николова Георгиева  10. Екатерина Евлогиева Йорданова  11. Валя Николчова Чилова  12. Лорита Георгиева Радева  13. Силвия Тошкова Христова  14. Анна Илиева Стойкова  15. Зафир Кирилов Зарков  16. Георги Валентинов Георгиев  17. Борислав Иванов Бориславов  18. Ваня Лазарова Тагарева  19. Стефан Марчев Марков  20. Христиан Иванов Петров  21. Радослав Йончев Влахов  22. Прошко Начев Прошков  23. Ботьо Генчев Ботев  24. Симеон Младенов Колев  25. Димитър Бойков Вучев  26. Веселин Христов Милев  27. Радослав Игнатов Абрашев  28. Борис Петров Петров  29. Диян Величков Стаматов  30. Ирина Иванова Йорданова-Колева  31. Катя Георгиева Грънчарова  32. Йоанна Николова Драгнева  33. Анатоли Благоев Илиев  34. Миглена Буянова Атанасова  35. Николай Стоянов Диков  36. Нина Вълчева Чанева  37. Миглена Георгиева Горанова  38. Владимир Андонов Данаилов  39. Димо Красимиров Василев  40. Михаела Атанасова Иванова  41. Павел Михайлов Савов  42. Живка Стоянова Новкова  43. Николай Стоянов Николов  44. Георги Бисеров Николов  45. Иван Александров Кутлин  46. Деян Петков Петков  47. Михаил Владимиров Владов  48. Борислав Иванов Борисов  49. Соня Кръстанова Костадинова  50. Милена Руменова Янкулова  51. Атанас Петров Мишев  52. Ангел Иванов Корсачки  53. Стойчо Тодоров Томов  54. Анелия Веселинова Йотова  55. Пламен Николаев Николов  56. Янка Ивова Дръндова  57. Александър Ангелов Арнаутски  58. Димитър Стефанов Хаджикотев  59. Златко Иванов Златков  60. Здравко Кирилов Марков  61. Лава Трифонова Коцева      Средец - Любомир Ковачев  Красно село - Христо Апостолов  Възраждане - Савина Савова  Оборище - Петър Митев  Сердика - Тодор Кръстев  Подуяне - Ева Митова  Слатина - Наталия Стоянова  Изгрев - Цветомир Жеков  Лозенец - Любомир Дреков  Триадица - Николай Терзиев  Красна поляна - Иван Чакъров  Илинден - Иван Божилов  Надежда - Димитър Димов  Искър - Ивайло Цеков  Младост - Мария Илиева  Студентски - Димитър Дилчев  Витоша - Теодор Петков  Овча купел - Христина Семерджиева  Люлин - Милко Младенов  Връбница - Младен Младенов  Нови Искър - Даниела Райчева  Кремиковци - Лилия Донкова  Панчарево - Димитър Сичанов  Банкя - Рангел Марков   ", "date": "2019.09.23", "title": "ГЕРБ-София регистрира обновена листа за общински съветници, начело с Фандъкова"}
{"url": "http://epicenter.bg/article/Desislava-Taneva-se-sreshtna-s-ministara-na-zemedelieto-na-Germaniya-Yuliya-Klyokner/193429/2/0", "text": "Министърът на земеделието, храните и горите Десислава Танева се срещна с Юлия Кльокнер, федерален министър на земеделието, храните и защита на потребителите на Германия в рамките на неформалното заседание на Съвета на ЕС по земеделие в град Хелзинки.   По време на срещата двете обсъдиха хода на дебата за реформата на новата ОСП и позицията на Германия за отхвърляне на обвързаната подкрепа в следващия програмен период, съобщиха от Министерството на земеделието, храните и горите.    Министър Танева посочи, че ако се намали финансовият ресурс за обвързаната подкрепа за България, това ще засегне над 13 хил. фермери в сектор \"Животновъдство\" и над 13 хил. стопани, отглеждащи плодове и зеленчуци. По думите ѝ, тези сектори изпитват значителни икономически трудности.   Българският министър подчерта, че земеделският сектор у нас е най-силно зависим от природните условия и фактори в сравнение с другите икономически дейности.   Десислава Танева каза още, че поради нарасналите предизвикателства се налага осигуряването на стабилен бюджет за адекватно финансиране в рамките на новата ОСП.    Министърът на земеделието, храните и горите обясни, че обвързаната подкрепа в страната ни е насочена към малките и средни земеделски стопанства, които имат завишени потребности от подпомагане, за да бъдат конкурентоспособни. \"Това сочат данните в анализа на схемите в сектора за 2015-2019 г., изготвен от Институпа по аграрна икономика\", каза още българският министър.   Тя допълни, че секторите на животновъдството и плодовете и зеленчуците, които са обект на обвързаната подкрепа, осигуряват заетост за 38.5% от общо заетите в земеделието в страната. Те предоставят възможности за работа и доходи на уязвими групи в селските райони, където възможностите за заетост са ограничени.    България ще изпрати SWOT анализът на Германия, за да се запознае детайлно със ситуацията в страната ни. По време на срещата министър Танева запозна германския министър със структурата на стопанствата в България.", "date": "2019.09.23", "title": "Танева: Над 26 000 български стопани ще пострадат, ако се намали обвързаното плащане в земеделието"}
{"url": "http://epicenter.bg/article/Vasil-Vasilev--Ne-stana-li-vazmozhen-dogovorat-za-gaza-poradi-predstoyashtite-izbori-/193433/2/0", "text": "Сключването на договора за транзита на руския газ през България стана броени дни след русофобската декларация на МВнР и задържането на ръководители на Движение ‘’ Русофили ‘’. Действията от наша страна като че бяха предназначени да осуетят церемонията. Но не е изключено те да са били ловка маневра, предприета именно да подготви подписването. Не стана ли възможен договорът за газа поради предстоящите избори и желанието на ГЕРБ да привлече симпатизиращите на Русия избиратели ? Ако връзката межди газопровода, изборите и русофилските чувства на българите се окаже правдоподобна, можем ли да очакваме договорът за Белене да бъде подписан именно с руснаците и Путин да дойде в България преди следващите парламентарни избори ?    В ‘’ Не се страхувай ‘’, което ще се излъчи довечера от 20.00 по БСТВ, Васил Василев разглежда и предсрочното освобождаване на убиеца Полфриймън. Не са ли големите престъпления и малките наказания за тях следствие преди всичко от безразсъдните решения на законотворците ? Съдиите само ги прилагат. Чия е основната вина за съдебни решения, които противоречат на обществените настроения и на желанието за справедливост сред обществото ?    Правителството отговаря на ‘’ Не се страхувай ‘’. В писмо до предаването Министерският съвет и всяко министерство посочват колко души получават заплата, за да поддържат връзката с обществеността и да отговарят на въпросите на хората. Предаването ще събира въпроси на зрителите към властта, ще ги препраща на съответните говорители и ще изисква от тях отговор или обяснение.    Кметските избори в София могат ли да се развият така, че БСП да загуби и в двата случая - т.е. която и от основните фигури да спечели - Фандъкова или Манолова ? Досегашният омбудсман като че не разчита много на гласовете на столичните социалисти и не прави усилия да ги привлече. Каква линия може да следва БСП, ако разминаването с Манолова в София продължи ?    Ще има ли ескалация на напрежението в Персийския залив след обвиненията за нападението над петролните съоръжения в Саудитска Арабия ?    Всичко това в ‘’ Не се страхувай ‘’ с Васил Василев, довечера от 20.00 по БСТВ", "date": "2019.09.23", "title": "Васил Василев: Не стана ли възможен договорът за газа поради предстоящите избори?"}
{"url": "http://epicenter.bg/article/Patna-politsiya-vavezhda-merki-vav-vrazka-s-intenzivniya-trafik-sledobed/193434/2/0", "text": "Пътна полиция въвежда временни мерки, с които създава необходимата организация за движение, във връзка с очаквания интензивен трафик в следобедните часове, съобщи пресцентърът на МВР.    Пътни полицаи подпомагат пътуващите по път Е-79 в района на Симитли, където движението в посока София е вече интензивно.    От МВР припомнят, че с оглед интензивния трафик в последния от трите почивни дни и за постигане на по-голяма безопасност на пътуващите граждани, е въведена забрана за движението на тежкотоварни автомобили по магистралите и първокласните пътища. Мярката е в сила за времето от 14 ч. до 20 часа.    За облекчаване на трафика към София в участъка от автомагистрала \"Струма\" край Дупница има две ленти за движение една - в посока София и една - за Кулата, съобщават от МВР.    Две ленти за движение има и в участъците, на които продължават ремонтните дейности от автомагистрала \"Хемус\". Алтернативен маршрут в посока Монтана и Видин е проходът \"Петрохан\" и Искърското дефиле, а в посока Варна главен път I-1 София-Ботевград.    През Владая също са обособени две ленти за влизащите в София. Алтернативен маршрут на първокласния път е АМ \"Струма\".    От МВР уточняват, че нормално се осъществява преминаването през граничните пунктове с Гърция, Сърбия, Северна Македония, Румъния и Турция, информират от ГД \"Гранична полиция\".    На българо-турската граница, на ГКПП Капитан Андреево и на ГКПП Лесово трафикът е изключително интензивен на изход за товарни автомобили. Причина са ремонтни дейности на съпределните гранични пунктове, информира пресцентърът на МВР.", "date": "2019.09.23", "title": "Пътна полиция въвежда мерки във връзка с интензивния трафик следобед"}
{"url": "http://epicenter.bg/article/Kalin-Georgiev--Ne-vyarvam-v-razkayanieto-i-v-korektsiyata-na-edin-prestapen-um/193402/3/0", "text": "18 години съм бил на страната на правосъдието. Не вярвам в разкаянието и в корекцията на един престъпен ум. Това показва практиката ми. Това заяви в сутрешния блок на Нова телевизия бившият главен секретар на МВР Калин Георгиев по темата за предсрочното освобождаване на убиеца на студента Андрей Монов Джок Полфрийман.    \"Затворите са една престъпна академия, където ако имаш умения ги доразвиваш. Местата за лишаване от свобода са последните, в които човек може да се поправи\", каза още той.    \"По-добре съдът да има право на избор за ускореното съдебно производство. Не бива да допускаме улично правосъдие, заради един частен случай. Имаме само един съд и трябва да му вярваме\", допълни бившият главен секретар на МВР .    \"Не бих определил темата като скандал, не вярвам в конспиративните теории. Не мисля, че този случай ще промените отношенията ни с Русия\", разкри по темата за шпионския скандал Калин Георгиев.", "date": "2019.09.23", "title": "Калин Георгиев: Не вярвам в разкаянието и в корекцията на един престъпен ум"}
{"url": "http://epicenter.bg/article/Taneva--Balgariya-iska-po-visok-protsent-obvarzana-podkrepa-v-novata-Obshta-selskostopanska-politika/193412/4/0", "text": "Министърът на земеделието, храните и горите Десислава Танева се срещна с френския си колега Дидие Гийом в рамките на неформалното заседание на Съвета на ЕС по земеделие в град Хелзинки. Това съобщиха от пресцентъра на Министерството на земеделието, храните и горите.   Министър Танева заяви, че за България най-важната тема е бюджетът по обвързаната подкрепа в Реформата на Общата селскостопанска политика 2021-2027г. Страната ни настоява за осигуряването на адекватни нива на обвързана подкрепа.   ,,За да запазим настоящата подкрепа към фермерите, трябва да се даде възможност на държавите да прилагат схемата на нива от 18%+2% за протеинови култури, при условие, че няма да може да продължим преходната национална помощ, както предвижда предложението на ЕК”, посочи българският министър.  Десислава Танева запозна френския си колега с анализ на Института по аграрна икономика за прилагането на обвързаната подкрепа в периода 2015 - 2019 г.   ,,Той показва, че нямаме изкривяване през последните 5 г. и подкрепата е насочена към малките и средни земеделски стопани”, отбеляза Танева. Тя изтъкна, че България и Франция винаги имат единомислие по важните теми. По време на срещата двамата министри обсъдиха и търговското споразумение Меркосур. Десислава Танева коментира, че документът ще се отрази негативно на пчеларите в България.   ,,Отчитайки интересите на евентуалните засегнати сектори, България не би могла да подкрепи изцяло ратифицирането на търговското споразумение в частта, касаеща селскостопанските стоки. Споделям притесненията на бранша”, допълни Танева. От своя страна министър Гийом заяви, че Франция също не приема в този вид търговското споразумение.  Дидие Гийом посочи, че Франция настоява за приемане на законодателство за етикетиране на продуктите с посочена страна на произход. От своя страна българският министър заяви, че в България предстои промяна на законодателството в областта на храните и темата ще бъде предложена по време на обсъждането.", "date": "2019.09.23", "title": "Танева: България иска по-висок процент обвързана подкрепа в новата Обща селскостопанска политика"}
{"url": "http://epicenter.bg/article/Angelkova--Sledim-situatsiyata-s-faliralata-turoperatorska-firma--za-da-zashtitim-pazara-na-Balgariya/193446/4/0", "text": "Следим ситуацията непрекъснато, за да защитим пазара на България. Предстои изключително сериозна работа. Това каза министърът на туризма Николина Ангелкова на брифинг във връзка с обявения фалит на британския туроператор „Томас Кук“, предаде \"Фокус\".   \"В интерес на истината ние от петък сме в контакт с ръководството на компаниятa и и с главния изпълнителен директор, от когото бяхме информирани, че събота и неделя ще бъдат критични с оглед на преговорите, които се водят за спасителния пакет на компанията. За съжаление явно до положителен резултат не се е стигнало и в 4.00 ч. българско време бе обявен фалитът на компанията. Ние сме в непрекъсната координация и контакт с британското посолство\", допълни Ангелкова.   \"Искам да благодаря на британското посолство за подкрепата. Те са предприели действия за покриване на разходите на туристите\", заяви Ангелкова.   По думите й утре ще се проведе среща с всички туроператори и хотелиери, които са работили с \"Томас Кук\" за това какви биха били последиците и какъв е точният брой туристи и хотели, които са били засегнати.   \"Нямаме информация за български туристи, които са останали там заради фалита на фирмата\", посочи още тя.   Със сигурност този фалит ще доведе до сериозни затруднения по отношение на планирането на туристическия сезон през 2020 г. Това каза министърът на туризма Николина Ангелкова на брифинг за обявения фалит на британския туроператор „Томас Кук\".   „По данни на Британското посолство, в България до момента има около 2500 туристи, които са пристигнали през компанията „Томас Кук“, посочи тя. По думите ѝ има българска туроператорна фирма, която работи като посредник с „Томас Кук“ за страната ни и това е „Астрал холидейз“. „Ние сме в непрекъсната координация с Британското посолство. Предприети са всички необходими стъпки британските и не само туристи, които са резервирали своите почивки чрез „Томас Кук“ да бъдат върнати обратно по техните домове, което ще бъде изцяло за сметка на британски гаранционен фонд“, заяви още Ангелкова. ", "date": "2019.09.23", "title": "Ангелкова: Следим ситуацията с фалиралата туроператорска фирма, за да защитим пазара на България"}
{"url": "http://epicenter.bg/article/-Igra-na-tronove--specheli-nagradata--Emi--za-nay-dobar-dramatichen-televizionen-serial/193409/6/0", "text": "Сериалът „Игра на тронове“ спечели наградата „Еми“ за най-добър драматичен телевизионен сериал. Осмият сезон на хитовия сериал на телевизия НВО печели за четвърта година. Това беше едва втората му отличие за вечерта, въпреки че получи номинации в 32 категории.   Сериалът „Чернобил“, разказващ за аварията в едноименната атомна електроцентрала през 1986 г., спечели престижните награди „Еми“ в три категории, предаде БТА.   Петсерийният драматичен сериал получи наградите в престижните категории за най-добър мини-сериал, за режисура на минисериал и за сценарий.    Сценаристът Крейг Мейзин заяви в речта си при получаването на наградата, че сериалът показва колко е важна истината и опасността от лъжата.   Били Портър спечели „Еми“ за най-добър актьор в драматичен сериал. Той бе награден за играта си в сериала „Поза“. Портър стана първият носител на тази награда, който не крие, че е хомосексуалист, отбелязва Асошиейтед прес.  Наградата за най-добра актриса в драматичен сериал получи Джоди Комър („Убивайки Ийв“).   На церемонията в Лос Анджелис Бил Хейдър („Бари“) получи за втора поредна година наградата за най-добър комедиен телевизионен актьор. Наградата за най-добра актриса в комедийен сериал спечели Фийби Уолър-Бридж (Fleabag), която печели и наградата за сценарий.   При получаването на наградата за актьорска игра Уолър-Бридж благодари на журито и заяви, че актьорската игра ѝ се отдава трудно. Наложи ѝ се обаче да излезе на сцената и за трети път, защото Fleabag получи и наградата за най-добър комедиен сериал. „Това започва да става нелепо“, заяви тя.    Джули Гарнър спечели наградата за най-добра поддържаща женска роля в драматичен сериал за работата си в \"Озарк\".   Тони Шалуб получи наградата за най-добра поддържаща роля в комедиен сериал за работата си в „Прекрасната г-жа Мейзъл“.   Алекс Борщайн спечели за втора поредна година наградата за най-добра поддържаща женска роля в комедиен сериал, отново за „Прекрасната г-жа Мейзъл“.   Питър Динклидж получи „Еми“ за най-добра поддържаща роля в драматичен сериал. Той играе във фентъзи сериала „Игра на тронове“ на Ейч Би О.", "date": "2019.09.23", "title": "„Игра на тронове“ спечели наградата „Еми“ за най-добър драматичен телевизионен сериал"}
{"url": "http://epicenter.bg/article/Dzhonsan-i-Tramp-sa-se-sporazumeli-da-sklyuchat-targovsko-sporazumenie-do-yuli-dogodina/193410/7/0", "text": "Британският премиер Борис Джонсън и президентът на САЩ Доналд Тръмп са се споразумели да сключат двустранно търговско споразумение до юли догодина, пише британският в. \"Сън\", цитиран от Ройтерс.    Възможно е двамата лидери да обявят публично крайния срок тази седмица, след като се срещнат в Ню Йорк.    \"От двете страни има политическа воля за сключване на споразумение до юли догодина\", съобщава пред вестника високопоставен правителствен служител.    \"Това е голяма победа за нас и Тръмп също няма търпение да я оповести на всички в САЩ\", добавя източникът.    \"Това е също признание от двете страни на Атлантика, че трябва да бъде свършено дотогава, защото предизборната кампания в САЩ започва малко след това\", подчертава правителственият служител.    Споразумението за свободна търговия с Великобритания може да стане най-голямата търговска сделка, сключвана някога от САЩ, отбелязва в. \"Сън\", цитиран от ТАСС.    Вашингтон очаква снижаване на британските мита за внос на стомана, както и понижаване или отмяна на дигиталния данък за най-големите технологични корпорации. Лондон се надява да получи достъп до американския пазар на финансови услуги.   Източник: Новини.бг", "date": "2019.09.23", "title": "Джонсън и Тръмп са се споразумели да сключат търговско споразумение до юли догодина"}
{"url": "http://epicenter.bg/article/Skandalat-e-ogromen--Obyaveniyat-za-martav-boksyor-dade-intervyu-/193440/8/0", "text": "Обявеният за мъртъв в Албания български боксьор Исус Величков даде интервю пред bTV, в което потвърди, че починалият в Шкодра е братовчед му Борис Станчов. Той се боксирал с името и боксовия лиценз на Исус в осем мача от 2018 г. насам.    \"Той играе от 2018 с моята карта. Каза \"няма проблем, треньорът знае\", заяви Исус Величков, който разказа, че братовчед му е дошъл у тях преди една година. Двамата боксьори нямат съществена прилика и лесно може да бъдат разпознати.    В момента тече заседание на УС на Българския професионален боксов съюз, на което трябва да се изясни цялата ситуация. Все още не е ясно как се е стигнало до смяната на имената и размяната на документите.    Родителите на починали Борис казаха пред bTV, че той много е обичал спорта и е искал да бъде професионален боксьор.", "date": "2019.09.23", "title": "Скандалът е огромен: Обявеният за мъртъв боксьор даде интервю!"}
{"url": "http://epicenter.bg/article/V-ponedelnik-razgovaryayte-za-pari/193401/10/101", "text": "Дневно предназначение: Започваме новата седмица с ден, предназначен за финансови операции и разрешаване на парични въпроси. Денят е подходящ за пазаруване, плащания на сметки, разговори за пари и уреждане на наследства. Аспектът е активен, ангажира с работа по задачи и наложително внимание към семейството. Погрижете се за удобството на роднини и близки хора. Основна цифрова характеристика – 1, 2, 3, 4, 5, 8, 9. Ден за грижа към дома, рода и семейството.   Часова характеристика:  Мото:  Нещо прекрасно е напът да се случи днес!  Дневно предназначение: Ден, предназначен за изпитание на волята и ума.  Активират се прояви, които ще доведат до окончателен край на ваши очаквания, свързани с бъдещето. Ще се наложи да извоювате победата си чрез сила и контрол над ума. За да задоволите желанието си за изпълнение на съвършена работа, трябва да се концентрирате в целта и да устоите на предизвикателствата.   Основна цифрова характеристика – 1, 2, 3, 6, 9.  Ден за изпитание на волята, ума и силата.   Часова характеристика:  Мото: Аз съм победител!   ", "date": "2019.09.23", "title": "В понеделник разговаряйте за пари"}
{"url": "http://epicenter.bg/article/Prints-Hari-i-Megan-zaminaha-za-Afrika-sas-sina-si-Archi/193428/10/100", "text": "Британският Принц Хари и съпругата му Меган започнаха първото си пътуване в чужбина след раждането на сина си Арчи в Южна Африка, съобщи Ройтерс.    Меган е имала само един официален ангажимент след раждането на Арчи през май.    Херцогът и херцогинята на Съсекс ще се срещнат с архиепископ Дезмънд Туту и други известни личности, но предпочетоха да започнат посещението си в градчето Нианга, наричано \"столица на убийствата\". То е на около 20 км от Кейптаун.    Там ще отидат в организацията \"Джъстис деск\" (Бюро за справедливост), която учи на самозащита деца в неравностойно положение. Нейният основател Джеси Дюхърст получи британската кралска награда \"Млади лидери\" през 2016 г.    След това Принц Хари ще посети сам Ангола и Малави. Съпругата му Меган ще го чака с бебето Арчи в РЮА, за да отидат в друг малък град близо до Йоханесбург.    Принц Хари посещава Южна Африка от две десетилетия.", "date": "2019.09.23", "title": "Принц Хари и Меган заминаха за Африка със сина си Арчи"}
{"url": "http://epicenter.bg/article/The-Independent--Dzheremi-Korbin-e--uzhasen--ot-ideyata-da-e-ministar-predsedatel/193411/7/0", "text": "Лидерът на Лейбъристката партия на Великобритания е „ужасен“ от идеята да стане министър-председател на страната и може да не остане още дълго на лидерския пост, заяви член на политическата сила, пише вестник The Independent, цитиран от Фокус. Освен това фракцията, организирана около Корбин изглежда ще се опита да поеме контрол върху наследничеството му, ако той реши наистина да се оттегля от ръководния пост. Самият Корбин заяви, че харесва работата си като ръководител на лейбъристите и смята да изкара пълният си пет годишен мандат начело на Великобритания, ако спечели общите избори, които се очаква да се проведат в следващите месеци. Това означава, че той ще бъде премиер от 75-ата си годишнина през 2024 г. Тази роля може и да му бъде възложена и ако бъде поканен от кралицата да формира общо правителство след евентуален вот на недоверие срещу настоящият премиер Борис Джонсън, или ако той реши да подаде оставка, вместо да иска отсрочка за Брекзит от Брюксел.  Източникът на лейбъристите заяви, че се смята, че Корбин би бил „ужасен“ от тази перспектива обаче, тъй като личността му не би се справила с длъжността. „Ако Джереми стане министър-председател, той би сметнал тази длъжност за ужасяваща“, заяви депутатът. „Той не обича да взема решения, той не иска да е човек, който има 20 текстови съобщения преди да си легне в полунощ и да бива буден в шест часа с още повече задължения“, добави той. „Той е доволен когато има нещо, с което да трябва да се справи, но когато натискът стане истински и когато трябва да съгласува конкуриращи се интереси, с това той не може да се справи“, казва още източникът. Според него има вътрешна борба сред поддръжниците на Корбин в партията, които работят с мисълта, че неговото заместване няма да отнеме дълго, и определено ще бъде скоро, ако лейбъристите загубят изборите. Но фракцията му е разделена по отношение на най-добрият вариант за негов наследник. Лидерът на движение „Моментъм“ Джон Лансман опита да премахне по-рано позицията на заместник-ръководител на партията, в ход който изглеждаше сякаш беше насочен срещу евентуалният кандидат на заемащият тази позиция Том Уотсън да наследи Корбин. След унищожителни критики от фигури в парията, включително Тони Блеър и Ед Милибанд, Корбин се намеси в спора и препоръча „оглед“ на позицията и назначението на общо двама души на нея – мъж и жена.  Това ефективно реши временно въпроса и прекрати усилията на Лансман. Изпълнителният комитет на партията обаче реши да приеме друго правило, което ще му позволи да избере временен лидер на лейбъристите в случай, че Корбин напусне ръководния си пост по една или друга причина. Той самият отхвърли идеята за това, че може да напусне, като настоя, че „разбира се“, ще изкара пълният си мандат начело на Великобритания, ако спечели изборите. Той добави пред британски медии, че ще „води партията в изборите“ и още, че ще „донесе политики, които ще подобрят стандарта на живота и ще предоставят по-добри възможности за хората в страната“.  „Радвам се да правя това, посещавам (предизборни) кампании през цялото време, участвах в 40 такива събития през август в цялата страна“, заяви Корбин. Един от министрите в сянка на партията също отхвърли предложенията, че Корбин вече е уморен от работата си. „Джереми е повече от способен да ни води за още пет години“, каза той.  Друга водеща фигура в партията, Лен Макклъски, също отрече да има възможност ръководителят на лейбъристите да напусне поста си. „Никога не съм виждал по силна личност от Джереми Корбин. Всички тези неща за възрастта и здравето му, той вече е ставал свидетел на оставките на Камерън и на Тереза мей и когато стане време за изборите, ще види още една“, заяви той.", "date": "2019.09.23", "title": "The Independent: Джереми Корбин е „ужасен“ от идеята да е министър-председател"}
{"url": "http://epicenter.bg/article/Velikobritaniya-smyata--che-Iran-stoi-zad-napadeniyata-sreshtu-Sauditska-Arabiya/193416/7/0", "text": "Великобритания е стигнала до заключението, че Иран е отговорен за нападенията срещу петролни съоръжения в Саудитска Арабия и ще обмисли участие в предвождана от САЩ мисия за засилване на отбраната на заливната монархия. Това каза пред журналисти на път за Ню Йорк британският премиер Борис Джонсън, предаде Асошиейтед прес, цитиран от Новини.бг   \"Ще работим с американските и европейските ни приятели, за да намерим решение за деескалация на напрежението в района\", каза Джонсън в самолета.    Запитан дали Великобритания изключва всякакви военни действия, Джонсън каза, че страната ще разгледа внимателно предложението на САЩ за подпомагане на отбраната на Саудитска Арабия. Пентагонът обяви в петък, че ще изпрати още американски войски и оборудване за противоракетна отбрана в региона.    \"Разбира се, ако ни помолят саудитците или американците да се включим, тогава ще помислим по какъв начин можем да бъдем полезни\", каза той.    Джонсън каза, че ще обсъди с президента Хасан Рохани на среща в ООН действията на Иран в региона и казуса с няколко задържани от Иран хора с двойно гражданство.", "date": "2019.09.23", "title": "Великобритания смята, че Иран стои зад нападенията срещу Саудитска Арабия"}
{"url": "http://epicenter.bg/article/Boris-Dzhonsan--Ne-ochakvayte-probiv-po-Brekzit-v-Nyu-York/193422/7/0", "text": "Премиерът на Великобритания Борис Джонсън предупреди, че няма възгледи да бъде осъществен пробив в преговорите за Брекзит в кулоарите на Общото събрание на ООН в Ню Йорк, цитиран от Ройтерс.    Той каза, че е постигнат „значителен“ прогрес откакто е на власт, което се случи през юли, но все още има „ясни дупки и трудности“ в преговорите за излизане от Европейският съюз, предава Фокус.    „Бих ви предупреди да не мислите, че това е бъде момента“, заяви той пред репортери преди да се качи в самолета, който ще го отведе на срещата в Ню Йорк.    „Не искам да повдигам вярванията, че ще има пробив в Ню Йорк“, добави той.", "date": "2019.09.23", "title": "Борис Джонсън: Не очаквайте пробив по Брекзит в Ню Йорк"}
{"url": "http://epicenter.bg/article/Zelenski-podpisa-ukrainskiya-zakon-za-impiychmant-na-prezidenta/193431/7/0", "text": "Президентът на Украйна Володимир Зеленски подписа закона за импийчмънт на държавния глава, одобрен от Върховната рада на 10 септември. Това сочи информация, поместена днес на сайта на украинския парламент, предаде ТАСС, цитиран от Новини.бг    Според документа, чийто вносител бе Зеленски, процедурата по импийчмънт започва по инициатива на парламентарното мнозинство. Образува се специална временна комисия, включваща депутати, специален прокурор и следователи. Въз основа на събрани данни тя подготвя заключения дали президентът е извършил държавна измяна или други престъпления. Изводите й се разглеждат на заседание на Върховната рада.    След като вземе решение по повод обвинението, парламентът сезира Конституционния съд на Украйна, който се произнася дали е спазена процедурата за разследване, и Върховния съд, който решава дали действията на държавния глава наистина съдържат признаци на престъпление.    Решението на парламента се приема с гласовете най-малко на три четвърти от общия брой депутати, посочен в конституцията.", "date": "2019.09.23", "title": "Зеленски подписа украинския закон за импийчмънт на президента"}
{"url": "http://epicenter.bg/article/Uchilishte-se-sruti-i-ubi-7-detsa-v-Keniya/193432/7/0", "text": "Седем деца загинаха и няколко други бяха ранени, след като класната им стая се срути върху тях в кенийската столица Найроби, съобщи АФП като цитира лекари от местната болница.    \"Седем ученици загинаха, няколко бяха ранени при срутването на класната стая\", каза един от спасителите. Операцията по издирването на оцелели под руините продължава, написаха в Туитър представители на спасителните екипи.    \"До момента можем да потвърдим смъртта на седем деца, а 57 други са в болница\", заяви правителственият говорител Сайръс Огуна от мястото на инцидента.  Стотици гневни жители на квартал Дагорети на кенийската столица – беден район, където мнозина живеят в полусъборени къщи – се събраха край училището, докато спасителите се опитват да намерят още деца, затрупани от руините.    Книги и чинове се виждат между отломките на временната постройка, изградена от бетон, желязо и дърво. Тя е била надстроена с един етаж неотдавна, разказват очевидци. Срутила се е малко след 7 часа сутринта, когато учениците влезли в класните стаи. Операцията по издирването на оцелели под руините продължава, написаха в Туитър представители на спасителните екипи.", "date": "2019.09.23", "title": "Училище се срути и уби 7 деца в Кения"}
{"url": "http://epicenter.bg/article/Moshten-tayfun-prichini-shteti-i-leki-travmi-v-Yuzhna-Koreya/193443/7/0", "text": "Мощният тайфун Тапах засегна южната част на Южна Корея, като рани 26 души и прекъсна електричеството на 27 790 жилища. Южнокорейското вътрешно министерство съобщи, че от вчера насам тайфунът, който не премина над сушата, е причинил наводнения на улици. Повредени са повече от 70 жилища, повредени са телеграфни стълбове и улични лампи.  Тапах засегна и части от южните японски острови. Ветровете и поройните дъждове причиниха наводнения и леки травми.   Източник: Нова.тв", "date": "2019.09.23", "title": "Мощен тайфун причини щети и леки травми в Южна Корея"}
{"url": "http://epicenter.bg/article/The-Wall-Street-Journal--Svetovnite-lideri-shte-obsadyat-sledvashtite-stapki-za-klimata/193445/7/0", "text": "Световните лидери ще се съберат под егидата на Организацията на обединените нации, за да обсъдят следващите стъпки в глобалните усилия за забавяне на затоплянето на планетата, пише американският вестник The Wall Street Journal, цитиран от Фокус. Срещата на върха за климата в понеделник е предназначена да генерира инерция около постигането на целите на Парижкото споразумение от 2015 г., което има за цел да ограничи глобалното повишение на температурата до под 2 градуса по Целзий. Не се очаква делегатите да постигнат нови споразумения по време на еднодневното събитие. Вместо това ръководители и представители на повече от 60 държави, както и бизнес лидери и други правителствени служители са подготвени да очертаят мерките, които трябва да се предприемат за борба с изменението на климата. Ключовите теми включват постепенно премахване на въглищата и да се премине към въглеродна неутралност към средата на века. САЩ, които имат намерение да напуснат пакта за климата, няма да участва в понеделник. Сред планираните оратори са индийският премиер Нарендра Моди, китайският външен министър Ван И и германският канцлер Ангела Меркел. Срещата се провежда след младежките климатични протести по целия свят в петък и е придружена от поредица от индустриални и инвеститорски събития през седмицата, които са насочени към възприемане на по-устойчиви бизнес практики. „Ясното е, че ние не се движим достатъчно бързо и трябва да ускорим процеса и затова сме тук, за да натискаме, натискаме, натискаме, натискаме“, каза генералният секретар на ООН Антонио Гутериш пред репортери в петък. Средната глобална температура вече е с 1,1 градуса по Целзий над пред-индустриалните нива, според оценките на Световната метеорологична организация. Меркел разкри пакет от нови политики за климата миналата седмица, който включва субсидии за електрически превозни средства и цена на емисиите на въглероден диоксид. Европейският съюз се надяваше да осигури подкрепата на всички 28 държави-членки за постигане на въглероден неутралитет до 2050 г., основна цел на ООН но все още не е постигнат консенсус. Макар че никой от служителите на администрацията на Тръмп няма да се изкаже, губернаторът на щата Мейн Джанет Милс, която наскоро подписа закон, насочен към намаляване с 80% на емисиите на парникови газове в щата до 2050 г., има намерение да се изкаже. ООН покани няколко местни и регионални служители, които се борят с изменението на климата по целия свят, за да демонстрират, че действията се случват на всички нива. „Хората могат да говорят само ако идват с положителни стъпки, това е един вид билет“, каза Гутериш. „За лоши новини не идвайте.“ Ескалиращото напрежение в Близкия изток след ударите върху саудитската петролна инфраструктура по-рано този месец, както и търговският конфликт между САЩ и Китай, се очаква да засенчат събитието, което предхожда началото на общия дебат на годишната сесия на Общо събрание на ООН. „Свидетели сме едновременно на глобалното затопляне и на глобалното политическо затопляне и двете неща са комбинирани и затрудняват живота ни“, коментира генералният секретар на САЩ Антонио Гутериш.", "date": "2019.09.23", "title": "The Wall Street Journal: Световните лидери ще обсъдят следващите стъпки за климата"}
{"url": "http://epicenter.bg/article/Vzriv-v-supermarket-v-Avstriya/193447/7/0", "text": "Взрив избухна в хранителен магазин в Тирол. Ранени са 9 души, а възрастна жена все още е под развалините, съобщават „Курир” и БГНЕС. Експлозията е предизвикала пожар, вследствие на което обитателите на съседните домове е трябвало да бъдат евакуирани. Причината за инцидента засега остава неясна, но се предполага, че става въпрос за изтичане на газ. Строителни работници са сигнализирали за проблема, след което подаването на газ е било преустановено. Малко по-късно е проехтяла експлозията. Ранени са намиращите се в и пред магазина хора.   Вследствие на детонацията са счупени стъклата на намиращата се наблизо банка. Разрушена е и една къща.   Няма опасност за живота на пострадалите, съобщават от спасителната служба.", "date": "2019.09.23", "title": "Взрив в супермаркет в Австрия"}
{"url": "http://epicenter.bg/article/Makron--Iran-pravi-strategicheska-greshka--uvelichavayki-mezhdunarodnoto-naprezhenie/193449/7/0", "text": "Ударите по Саудитска Арабия \"не увеличиха шансовете за среща\" между президентите на САЩ и на Иран Доналд Тръмп и Хасан Рохани - \"ясно е, че нещата стават все по-напрегнати\", каза френският президент Еманюел Макрон, цитиран от Франс прес.    Френският държавен глава разговаря с журналисти в самолета на път за Ню Йорк, където започва среща на високо равнище по въпросите на климата и предстои сесия на Общото събрание на ООН.    \"Иранците са на път към засилване на напрежението, което е стратегическа грешка, за тях самите, а също така за региона и за колективната сигурност\" , изтъкна Макрон.    И все пак \"нещо може да се случи в Ню Йорк\", изрази надежда той, месец след като на срещата на Г-7 в Биариц получи от Тръмп и Рохани принципно съгласие за такава историческа среща.    Евентуалната среща между президентите на САЩ и Иран Доналд Тръмп и Хасан Рохани не е най-важното, основна е деескалацията на напрежението, заяви по-рано днес френският външен министър Жан-Ив Льо Дриан.    По повод срещата за климата, която се очаква да вдъхне нови сили в Парижкото споразумение, Еманюел Макрон прикани към \"колективни действия\", които да не се ограничават със \"симпатичните петъчни шествия, за да кажеш, че планетата гори\".    \"Предпочитам всеки петък да правим мащабни акции за почистване на реките или корсиканските плажове\", заяви той.", "date": "2019.09.23", "title": "Макрон: Иран прави стратегическа грешка, увеличавайки международното напрежение"}
{"url": "http://epicenter.bg/article/Otpuskat-oshte-500-mln--dolara-za-opazvane-na-tropicheskite-gori/193451/7/0", "text": "Големи донори като Световната банка, Междуамериканската банка за развитие и неправителствената организация \"Консервейшън интернешънъл\" решиха да отпуснат допълнително близо 500 милиона долара като помощ в опазването на тропическите гори, включително в Амазония. Това съобщи Елисейският дворец, предаде Франс прес.    Даренията се предвижда да бъдат оповестени на срещата за Амазония, организирана днес в рамките на Общото събрание на ООН, в присъствието на ред държавни глави, включително френския президент Еманюел Макрон - инициатор на проявата, и лидерите на Чили, Колумбия и Боливия, но не и на Бразилия, добавя АФП, цитирана от Новини.бг", "date": "2019.09.23", "title": "Отпускат още 500 млн. долара за опазване на тропическите гори"}
{"url": "http://epicenter.bg/article/Tramp-iznenadvashto-se-poyavi-na-svetovnata-sreshta-na-OON-za-klimata/193452/7/0", "text": "Президентът на САЩ Доналд Тръмп изненадващо се появи за кратко на световната среща на ООН за климата днес, предаде Франс прес.    Тръмп, който не говори от трибуната, седна за няколко минути в залата, където изслуша, а след това и аплодира речта на индийския премиер Нарендра Моди.    Шейсетина световни лидери участват в срещата в Ню Йорк за \"спешната ситуация с климата\", която има за цел да даде нов импулс на Парижкото споразумение - международния договор за ограничаване на глобалното затопляне, от който Съединените щати се оттеглиха \"с гръм и трясък\" малко след встъпването в длъжност на сегашния си президент.  Малко преди това Тръмп увери пред репортери, че изобщо не се чувства обезпокоен от евентуалното задвижване от демократите в Конгреса на САЩ на процедура по неговото отстраняване.    \"Изобщо не го вземам насериозно\" тази възможност, каза американският президент в кулоарите на сесията на Общото събрание на ООН в Ню Йорк.    \"Този, който има проблем, е (Джо) Байдън\", добави Тръмп, визирайки кандидата за номинацията на демократите за президентските избори в Съединените щати догодина.    По-рано американският президент обвини потенциалния си съперник на изборите, че се е опитал да защити своя син, който според него е бил замесен в корупция в Украйна.    \"Това, което Байдън направи, е срамно, това, което неговият син направи, е срамно\", каза днес Тръмп, цитиран от Франс прес.  Президентът на САЩ заяви, че може да има скоро нова лична среща със севернокорейския лидер Ким Чен-ун, предаде ТАСС. Тръмп не даде подробности.    \"Ще видим какво ще се случи\", каза американският президент, цитиран от Ройтерс, когато бе попитан за възможността да се срещне в кулоарите на сесията на Общото събрание на ООН с иранския си колега Хасан Рохани.   Източник: Новини.бг", "date": "2019.09.23", "title": "Тръмп изненадващо се появи на световната среща на ООН за климата"}
{"url": "http://epicenter.bg/article/Pochina-iztaknatiyat-literaturoved-prof--Nikola-Georgiev-/193438/6/0", "text": "Изтъкнатият български литературовед Никола Георгиев, обичан от поколения филолози в България, се пресели в отвъдното на 81-годишна възраст.    Проф. д-р Никола Георгиев Георгиев е емблема в българската хуманитаристика. Литературен критик, структуралист, културолог, фолклорист, есеист, публицист, общественик, той е автор на бележити аналитични, есеистични и научни творби като \"Теории и възгледи за лириката в Антична Гърция и Рим\", \"Поява и утвърждаване на единно родово понятие лирика\", \"Българската народна песен (Изобразителни принципи. Строеж. Единство)\", \"Анализ на лирическата творба\", \"Нова книга за българския народ\", \"Сто и двадесет литературни години\", \"Името на розата и на тютюна\", \"Анализационни наблюдения\", \"На повратки в село – или към света?\", \"Литературни анализи\", \"Почит и прочити. Литературознание на неограничените възможности\", \"Учител по литература ли? Не съм от тях\" и др.    Роден е на 24 ноември 1937 г. в гр. Казанлък. Завършва гимназия в София и българска филология в Софийския държавен университет. През 1972 г. защитава дисертация на тема \"Лириката. Развой на понятието. Същност\". Той е доктор на филологическите науки с дисертация на тема \"Цитиращият човек в художествената литература\", професор по теория на литературата в Софийския университет, ръководител на Катедрата по теория на литературата към Факултета по славянски филологии в СУ (1991 – 1995).    Бил е лектор по български език и литература в университетите в Прага, Санкт Петербург, Залцбург, Кардиф, Лондон, Киев, Пенсилвания. Чете лекции по обща теория на литературата и културата, поетика, реторика, анализ на литературното произведение, стихознание, фолклор, руска литература, литературознанието на XX век. Въвежда нови тенденции и подходи в интерпретацията на отделните творби. Изследвания на проф. Никола Георгиев са публикувани в множество чуждестранни издания – на немски, полски, словашки, чешки, сърбо-хърватски език.    Проф. Никола Георгиев е Доктор хонорис кауза на Пловдивския университет \"Паисий Хилендарски\", носител на Хердерова награда за литература и на Националната награда за литературна критика \"Иван Радославов и Иван Мешеков\".   ", "date": "2019.09.23", "title": "Почина изтъкнатият литературовед проф. Никола Георгиев "}
{"url": "http://epicenter.bg/article/Zaradi-natrupani-kamani-na-zhp-liniyata--Avarira-barziyat-vlak-ot-Burgas-za-Sofiya/193430/3/0", "text": "Бързият влак от Бургас за София е аварирал на гара \"Твърдица\" около 10. 30 ч. Това съобщиха от пресцентъра на БДЖ, цитирани от „Фокус”.   Причината са натрупани камъни на жп линията, които са повредили локомотива. На място влакът е изчакал друг такъв, който да превози пътниците.   Влакът пътува с 98 минути закъснение. Пострадали няма.", "date": "2019.09.23", "title": "Заради натрупани камъни на жп линията: Аварира бързият влак от Бургас за София"}
{"url": "http://epicenter.bg/article/MVR-proveryava-dali-mitropolit-Nikolay-polzva-podobni-na-NSO-svetlini/193436/3/0", "text": "Извършва се проверка и когато приключи, ще ви уведомим за резултатите. Така отговори новият директор на Областната дирекция на Министерство на вътрешните работи, относно законността на съоръжението на предното стъкло на автомобила на пловдивския митрополит Николай.    Припомняме, че в средата на август в София засякоха автомобила, използват от митрополит Николай, в който бяха монтирани светлини, подобни на тези, които се използват от автомобилите на Националната служба за охрана", "date": "2019.09.23", "title": "МВР проверява дали митрополит Николай ползва подобни на НСО светлини"}
{"url": "http://epicenter.bg/article/Momchilgradchani-pokoriha-vrah-Vihren/193435/2/0", "text": "45 момчилградчани покориха връх Вихрен. Традиционният туристически поход, който се провежда на различни места всяка година, продължи два дни.   В първия момчилградските туристи разгледаха Бъндеришките езера и Байкушевата мура.   Във втория ден групата от Момчилград се изкачи на 2 914 метра надморска височина и достигна връх Вихрен, който е най-трудния за изкачване в България.   Туристическият поход е част от спортния календар на община Момчилград.", "date": "2019.09.23", "title": "Момчилградчани покориха връх Вихрен"}
{"url": "http://epicenter.bg/article/BSP-registrira-listata-si-za-mestniya-vot--nachelo-e-Kaloyan-Pargov/193437/2/0", "text": "БСП регистрира кандидатите за районни кметове, кметове на кметства и листата за общински съветници в София. Това съобщиха от пресцентъра на Градския съвет на БСП - София.   БСП регистрира кандидатите за районни кметове, кметове на кметства и листата за общински съветници в София в третия от почивните дни по повод честването на 111 години от обявяването на Независимостта на България.   Лидерът на столичните социалисти Калоян Паргов, заедно със заместник-председателя на СОС от БСП Милка Христова и кандидати за общински съветници внесоха документите в ОИК малко след 10,00 часа днес.   В първата десетка попадат 6 от общо седемте досегашни общински съветници от групата на БСП. Водач е Калоян Паргов, №2 е Милка Христова, №3 - Иван Таков, Владимир Данев е №5, Альоша Даков е №8, Николай Николов - №9. Седмият досегашен общински съветник - Борис Цветков е №19. Под №6 в листата е бившият областен управител на София Диана Тонова, а на първото място, определено за гражданска квота, е представителят на коалиционния партньор Комунистическа партия на България ген. Иван Мечков, който е №11.   \"Все по-убеден и по-сигурен съм, че най-после ще можем да поставим начало на друго, различно и далеч по-успешно за софиянци управление на града, коментира Калоян Паргов след регистрацията. - Желая успех в кампанията на всичките ни кандидати. Мотивирани сме и вярваме, че ще спечелим надпреварата. За да променим досегашния модел на управление и да наложим нов, който е основан на професионализъм, прозрачност и с участието на гражданите\".   След като регистрираха листата с кандидати за общински съветници на Местна коалиция \"БСП за България\", Калоян Паргов и Милка Христова присъстваха на официалното представяне на платформата на гражданския кандидат за кмет на София Мая Манолова. БСП подкрепи досегашния омбудсман на Република България в надпреварата за столичен градоначалник.   На събитието, на което Мая Манолова представи 23 мерки в Програмата за управление на столицата до 2023 година, бяха поканени всички кандидати на БСП за общински съветници и за районни кметове.   \"Програмата на Мая Манолова за управление на София е добра основа за бъдещето. В центъра й са проблемите на хората. Тези 23 мерки, които тя представи днес, са резултат от много срещи и разговори през последните месеци, коментира Калоян Паргов. - Както знаете, ние, от БСП, настоявахме основните стълбове в нашата платформа да бъдат припознати и включени и в програмата за управление на кандидата ни. Това стана факт и подписахме споразумение, заедно с другите леви партии АБВ, Д-21 и социалдемократите. Общите ни приоритети са ясни, но по-важното е, че ние имаме по-добри решения на проблемите. Защото основната цел на нашата работа е да осигурим по-качествен живот за гражданите на София\". : 1. Калоян Драгомиров Паргов 2. Милка Христова Христова 3. Иван Янчов Таков 4. Иван Максимов Пешев 5. Валдимир Димитров Данев 6. Диана Нинова Тонова 7. Михаил Иванов Ставрев 8. Альоша Маков Даков 9. Николай Милчев Николов 10. Васко Любомиров Тодоров 11. Иван Николаев Мечков - представител на коалиционния партньор Комунистическа партия на България 12. Иван Митьов Виделов  13. Николай Вельов Велчев 14. Албена Александрова Кръстева 15. Петко Емилов Димитров 16. Краснодар Иванов Беломорски - представител на коалиционния партньор ПК \"Тракия\" 17. Даниел Сергеев Тунчев 18. Орлин Георгиев Ваташки 19. Борис Цветков Цветков 20. Евгений Николаевич Белий 21. Христо Цветанов Монов - гражданска квота 22. Гергана Сашова Алексова 23. Пламен Стоилов Фердов 24. Николай Йорданов Белалов 25. Любомир Любомиров Черногорски 26. Цецка Димитрова Кочкова 27. Ленко Николов Петканин 28. Мариана Неделчова Божкова 29. Александър Спасов Грозданов 30. Миглена Китанова Иванова 31. Костадин Кирилов Стоичков - представител на коалиционния партньор партия \"Нова зора\" 32. Анатолий Христов Станкулов 33. Ивайло Илиянов Павлов 34. Юлиян Асенов Генов 35. Явор Николов Димитров 36. Атанас Нанов Минев 37. Пламен Веселинов Пувков 38. Валентина Василева Узунова 39. Борислав Райчев Борисов 40. Добромир Мартинов Задгорски - гражданска квота 41. Мария Стоилова Димитрова  42. Кристина Любомирова Иванова 43. Тони Владов Попов 44. Димитър Пламенов Петров 45. Даниела Тодорова Гълъбова 46. Елмира Иванова Котева 47. Александър Любомиров Кьосевски 48. Тихомира Жорж Костова 49. Марина Спасова Богданова 50. Станка Йорданова Калева 51. Методи Володиев Крумов 52. Георги Стоянов Георев 53. Калоян Любомиров Малинов 54. Десислава Боянова Димитрова 55. Георги Александров Томов 56. Светослав Георгиев Стойков 57. Евелина Петрова Петрова 58. Боян Петров Златев 59. Михаил Бориславов Михайлов 60. Христо Стоянов Чакъров 61. Симеон Василев Иванов", "date": "2019.09.23", "title": "БСП регистрира листата си за общински съветници, начело е Калоян Паргов"}
{"url": "http://epicenter.bg/article/Obnovlenie-i-v-listata-na-GERB-Burgas--nachelo-s-Dimitar-Nikolov/193441/2/0", "text": "Нови лица за политиката, силно присъствие на представители на гражданската квота, бургазлии доказали се в професиите си на местно и национално равнище и коалиционни партньори, съобщава    Така най-общо може да бъде описана листата на ГЕРБ за местен парламент в морския град. Днес тя беше регистрирана в Общинската избирателна комисия.   Кандидатурата на Димитър Николов, за кмет на Община Бургас, официално беше внесена от ръководството на ГЕРБ в морския град. Двама уважавани учени, от университет „Проф. д-р Асен Златаров“, заемат първите места в екипа на Николов.   Водачът проф. Севдалина Турманова е химик, регионален представител на БАН за област Бургас. Тя е с над 20-годишен трудов стаж във висшата образователна система. Нейни трудове са публикувани в списания в САЩ, Великобритания, Германия, Унгария. Към момента е зам.-областен управител на Бургас.   Проф. Сотиров е представител на гражданската квота. Той е експерт по невронни мрежи, обществени мрежи, магистър по електроника, доктор по информатика. Зам.-ректорът на университет \"Проф. д-р Асен Златаров\" активно работи за развитието на младите ИТ специалисти в Бургас.   Една от изненадите за политиката в Бургас е номинацията на известния специалист по детски болести д-р Борис Ангелов. Той е завеждащ Първо отделение по педиатрия на УМБАЛ – Бургас. През кабинета му всеки ден минават десетки деца, като акцент в работата му е грижата за най-малките пациенти от 0 до 3 години.   Арх.Петър Станев е една от големите изненади в листата на ГЕРБ. Той е със солидно образование, член на УС на Съюза на архитектите в България   В листата на ГЕРБ отново е и д-р Антонио Душепеев – завеждащ Родилно отделение в УМБАЛ – Бургас и дългогодишен председател на Комисията по здравеопазване в местния парламент.   За първи път в политическата надпревара влиза и Светлина Николова – два пъти носител на приза „Акушерка на годината за Българя” и национален консултант по кърмене. Николова е старши акушер в Неонатологичното отделение на УМБАЛ „Дева Мария” и основен лектор на училището за родители „Биберон“.   По традиция в листата на ГЕРБ има и архитект. Тази година това е дипломираният в Германия Петър Статев. Той е член на УС на Съюза на архитектите в България (САБ) и председател на Дружествения съвет на САБ в Бургас.   Георги Дракалиев, който е член на Националното ръководство и областен председател на ВМРО, отново ще работи в партньорство с ГЕРБ. В листата има още един представител на патриотичната формация – финансистът Николай Стоянов.   За първи път и Движение Гергьовден са в листата на ГЕРБ. Зам.-председателят и областен лидер на партията Георги Маринчев е в първата двайсетица. ВМРО и Гергьовден са част от партиите, които подкрепят кандидатурата за кмет на Димитър Николов.   Още една от изненадите в листата на ГЕРБ е името на актьора Тони Минасян. Той е в трупата на ДТ „Адриана Будевска“ от 2010 г., може да бъде видян и на сцената на Сатиричния театър. Тони Минасян е познат и от киното и телевизията. Въпреки професионалните си ангажименти той предпочита да живее в родния си Бургас.   Освен университетски преподаватели, като кандидати за общински съветници, ще видим и директора на РУО-Бургас инж. Виолета Илиева, както и директорът на Търговската гимназия Павел Чепов. Така ГЕРБ прави заявка, че сектор образование ще продължи да бъде приоритет. В листата на партията, като гражданска квота, е и капитанът на националния отбор на България по кикбокс и двукратен световен шампион Атанас Божилов.   Сред кандидатите се отличават представители на различни спортни клубове, донесли слава на страната по цял свят. Силен акцент е поставен и на младежките политики – сред регистрираните кандидати е лидерът на Национално сдружение „Младежки глас“ Тодор Йосифов, политологът Атанас Бошев, младият специалист в сектор туризъм Мартин Славов.   В листата е и Евелина Михалева – експерт в сектор транспорт и областен лидер на една от най-успешните структури на партията – Жени ГЕРБ. Традиционно сред кандидатите има и представител на Съюза на репресираните от комунистическия режим. Това е журналистът Иван Ванков. На почетното 51-во място е настоящият председател на групата на ГЕРБ в Общинския съвет – Димитър Людиев.   Структурата на партията потвърди доверието си в неговото лидерство, но той да отвори път на нови лица за политиката. За пореден мандат излизат настоящият председател на Общинския съвет Костантин Луков, журналистът Веселин Пренеров, пиарът Калояна Живкова, директорът на Пристанище Бургас Диян Димов, както и икономистите Красимира Маркович и Пеньо Мечков.   Целият списък с кандидати може да видите тук:     Проф. Севдалина Турманова     - Инженер химик     Проф. Сотир Сотиров           - Проф. по \"Системи с изкуствен интелект\"     Веселин Пренеров                 - Журналист     Георги Дракалиев                  - Председател ВМРО – Бургас     Виолета Илиева                  - Инженер     Д-р Антонио Душепеев                   - Лекар     Петър Статев                      - Архитект     Калояна Живкова                  - Пиар специалист     Юлиян Георгиев                - Мениджър     Д-р Борис Ангелов                - Педиатър     Иван Гаврилов                   - Икономист     Димчо Грудев                    - Специалист туризъм     Евелина Михалева                - Мениджър     Пеньо Мечков                    - Икономист     Тодор Йосифов                  - Мениджър     Анелия Иванова        - Юрист     Георги Маринчев                - Икономист     Юлиян Кулев            - Мениджър     Тина  Писарова          - Инженер     Ивайло Колев            - Застраховател     Бойчо Георгиев         - Инженер еколог     Костантин Луков       - Адвокат     Красимира Маркович   - Икономист     Николай Стоянов                - Координатор на ВМРО       Тони Минасян           - Актьор     Тодор Колев             - Инженер     Жейна Жекова           - Икономист     Станислав  Андреев     - Инженер     Стефан Колев            - Финансист     Георги Кузманов       - Управител на фирма     Адриана Палазова        - Прокурист     Антон Берданков       - Инженер     Диян Димов              - Инженер икономист     Павел Чепов              - Историк     Юлиян Станков         - Икономист     Румен Ангелов          - Финансист     Стефан Георгиев       - Президент на клуб по борба     Атанас Бошев            - Политолог     Светлина Николова      - Акушерка     Атанас Божилов         - Двукратен Световен шампион по кикбокс     Мартин Славов          - Историк     Пламен Сяров            - Инженер     Иван Ванков              - Журналист     Димитър Добрев        - Мениджър     Лиляна Драгоeва        - Инженер икономист     Николай Иванов         - Мениджър     Любомир Събев         - Електротехник     Петко Георгиев          - Председател на ИКТ клъстер     Деян  Димитров          - Предприемач     Таня  Атанасова          - Икономист     Димитър Людиев        - Мениджър   ГЕРБ издига и четирима кандидати за кметове на кметства. Това са Йордан Йорданов за град Българово, Любомир Узунов за с. Маринка, Владо Стоянов за с. Извор и Христо Колев за с. Равнец.    ", "date": "2019.09.23", "title": "Обновление и в листата на ГЕРБ-Бургас, начело с Димитър Николов"}
{"url": "http://epicenter.bg/article/Zdravko-Dimitrov--Premierat-ostana-mnogo-dovolen-ot-tova--koeto-vidya-v-Plovdiv/193442/2/0", "text": "Две нови училища и поне 12 детски градини са необходими на Пловдив, за да отговорим на нуждите на младите семейства, които искат децата им да растат и да учат тук, заяви областният управител Здравко Димитров пред „Марица“. Той напомни, че Пловдив продължава да привлича много хора, а развитието на индустриалните зони в града и областта увеличава необходимостта от нови учебни заведения.   По време на посещението на Бойко Борисов в Пловдив Здравко Димитров и премиерът обсъдиха накратко най-важните инфраструктурни проекти за града.    „Длъжни сме да отговорим на развитието на областта и на града със съответните инвестиции в инфраструктурата. Само така ще отговорим на очакванията на бизнеса и ще решим проблемите с трафика и паркирането в Пловдив. На дневен ред са завършването на Околовръстното шосе с връзката от Асеновградско до Скобелева майка, продължението на новия бул. „Северен“ до Карловско шосе и „Модър“ – „Царевец. Ще има и нови проекти, но трябва да надграждаме над вече започнатото и изграденото“, каза Димитров.    Двамата с премиера инспектираха довършителните работи по реставрацията на мозайките в Голямата Базилика. След това разгледаха обновения площад „Централен“ и Художествената галерия на ул. „Гладстон“.   „Премиерът остана много доволен от това, което видя. Имаме уникална археология, имаме история. Трябва да стъпим върху това, за да развиваме туризма. Ако искаме Европейска столица на културата да не е само един фойерверк и да остане в историята със събитията от тази година, трябва да надграждаме. Ако оставим 2019-а като кръпка в развитието на града, ако не продължим да следваме посоката, ще сме пропуснали една огромна възможност. Моята цел е да в следващите 4 години Пловдив да произвежда културен продукт – градът да стане един от центровете на изкуствата в Европа“, каза още Здравко Димитров. ", "date": "2019.09.23", "title": "Здравко Димитров: Премиерът остана много доволен от това, което видя в Пловдив"}
{"url": "http://epicenter.bg/article/Borisov--Balgariya-uspeshno-izpalnyava-poetiya-angazhiment-za-investitsii-v-otbranata/193448/2/0", "text": "„България успешно изпълнява поетия ангажимент за инвестиции в отбраната, договорени на Срещата на върха в Уелс през 2014 г.“, заяви премиерът Бойко Борисов на срещата си с председателя на Военния комитет на НАТО сър Стюарт Пийч. Това съобщиха от правителствена информационна служба.  Българският министър-председател подчерта, че държавата ни е решена да продължи да повишава бюджета си за отбрана с цел постигане на заложените параметри. От началото на 2018 г. у нас успешно се прилага националният План за нарастване на отбранителните разходи до 2024 г.   „Със закупуването на 8 броя самолети F-16V Block 70 през настоящата година целта вече е постигната и в края на 2019-а се очаква разходите за отбрана на България да надвишат 3% от БВП“, посочи премиерът Бойко Борисов пред сър Стюарт Пийч.  Министър-председателят добави, че членството на страната ни в НАТО и ЕС е основа на отбранителната политика на България. Нейните цели са фокусирани в три основни направления – повишаване на разходите за отбрана, модернизация и превъоръжаване, както и преодоляване на дефицита на личния състав във Въоръжените сили. Премиерът Борисов изтъкна, че превъоръжаването и модернизацията на Въоръжените сили е ключов дългосрочен приоритет за България с десетгодишен хоризонт. „Приоритетна задача е реализирането на проекти, чрез които се придобиват способности в подкрепа на изпълнението на приетите от нас Цели за способности на Алианса“, каза още министър-председателят Бойко Борисов. Премиерът посочи още, че страната ни е фокусирала усилия към популяризиране на военната професия и повишаване на нейната конкурентоспособност на пазара на труда. „Прилагат се също активни действия за създаването на подходящи условия за задържане на достатъчно мотивирани професионалисти в сектора“, изтъкна премиерът Борисов. Фокус на разговора със сър Стюарт Пийч бе още сигурността и стабилността на Западните Балкани, което е стратегически приоритет за България и НАТО.   „През годините бяха вложени много усилия, има успехи, но остават и множество предизвикателства“, акцентира премиерът Борисов. На срещата бе подчертано, че НАТО не може да си позволи да оттегли вниманието си от Западните Балкани. Министър-председателят Бойко Борисов и председателят на Военния комитет на НАТО сър Стюарт Пийч обсъдиха още трансатлантическите отношения и сътрудничество между НАТО и ЕС, както и теми от дневния ред на Алианса. ", "date": "2019.09.23", "title": "Борисов: България успешно изпълнява поетия ангажимент за инвестиции в отбраната"}
{"url": "http://epicenter.bg/article/Borisov--Rabotim-za-kachestveno-zdraveopazvane-i-dostap-do-nay-modernite-metodi-za-lechenie/193450/2/0", "text": "\"Българското правителство активно работи не само за осигуряването на качествено здравеопазване за пациентите, но и те да имат достъп до най-модерните методи и иновации в лечението“. Това заяви министър-председателят Бойко Борисов на срещата си с водещи наши и чужди специалисти по повод ХI европейски конгрес по роботизирана хирургия, който ще се проведе от 26 до 28 септември в Софийския университет „Св. Климент Охридски“, съобщиха от правителствена информационна служба.   Домакинството на престижния форум спечели Медицинският университет (МУ)-Плевен след сложна конкурсна процедура преди четири години в Париж. Председател на научния комитет на форума е ректорът на МУ-Плевен проф. Славчо Томов, а чл.-кор. проф. Григор Горчев е президент на конгреса в България.   „България разполага с блестящи лекари и медицински специалисти, чиито опит и експертиза са известни в цял свят“, изтъкна премиерът Борисов, пред когото организаторите на форума отбелязаха, че за конгреса в София пристигат над 300 специалисти от Европа и Америка, както и китайските партньори на МУ-Плевен. От българска страна ще участват много наши лекари и студенти по медицина.   „За първи път в конгреса ще участва и т. нар. Световен отбор от топ хирурзи“, очерта пред премиера Борисов чл.-кор. проф. Григор Горчев. Българският професор допълни, че на форума МУ-Плевен ще реализира две демонстрации на 3D хирургия на живо: на робот-асистирана операция от екип на самия проф. Горчев и на ХАЙФУ хирургия - от екипа на доц. Добромир Димитров. Излъчването на демонстрациите е с обучителна цел по европейски проект по Оперативна програма „Наука и образование за интелигентен растеж“.   Премиерът Борисов акцентира, че основен приоритет на правителството е образованието и именно конгреси като настоящия допринасят за още по-добрите резултати в работата на учени и лекари. Мотото на ХI европейски конгрес по роботизирана хирургия е „Отвъд границите“, като посланието е за разширяване на асоциацията с млади специалисти от Източна Европа, които в бъдеще ще прилагат високите технологии и новите хирургични методи.   По време на срещата с премиера Бойко Борисов, на която присъства и министърът на здравеопазването Кирил Ананиев, лекарите припомниха, че през миналата година МУ–Плевен отбеляза 10 години от въвеждането на роботизираната хирургия в Югоизточна Европа и в България. ", "date": "2019.09.23", "title": "Борисов: Работим за качествено здравеопазване и достъп до най-модерните методи за лечение"}
{"url": "http://epicenter.bg/article/Ekaterina-Zaharieva-se-sreshtna-s-kolegata-si-ot-Sultanata-Oman/193453/2/0", "text": "Възможностите за съвместни проекти в селското стопанство, недвижимите имоти, туризма, енергетиката, инфраструктурата, културата и образованието обсъдиха първите дипломати на България и Оман - Екатерина Захариева и Юсуф бин Алауи бин Абдула, които проведоха среща в рамките на сесията на Общото събрание на ООН. Това съобщиха от Дирекция \"Пресцентър\" на Министерството на външните работи.    \"Време е да насърчим още повече нашите отношения, тъй като нямаме никакви отворени двустранни въпроси\", каза Захариева.    Двамата министри обсъдиха широк кръг от теми, след които ситуацията в Залива, мерките за борба с климатичните промени, обсъждани в ООН, както и възможностите за активизиране на двустранното сътрудничество.    Вече са съгласувани и подготвени за подписване Споразумение между правителството на Република България и правителството на Султаната Оман за взаимно освобождаване от изискванията за притежаване на визи за краткосрочно пребиваване на притежателите на дипломатически, специални и служебни паспорти, както и Меморандум за разбирателство за провеждане на двустранни консултации между Министерството на външните работи на Република България и Министерството на външните работи на Султаната Оман.    Документите може да бъдат подписани в рамките на визита на министър Захариева в Султаната или на министър Бин Абдула у нас. Двамата първи дипломати размениха покани за посещения.    По неофициални данни, през последното десетилетие оманските инвестиции в България, реализирани от омански компании, регистрирани в трети страни, надхвърлят 100 млн. евро, основно в недвижими имоти и банковия сектор.    В Султаната Оман пребивават около сто български граждани - основно инженерно-технически кадри, служители в туристическия сектор, стюардеси, моряци и в единични случаи преподаватели и треньори.", "date": "2019.09.23", "title": "Екатерина Захариева се срещна с колегата си от Султаната Оман"}
{"url": "http://epicenter.bg/article/Radev--Vreme-e-Balgariya-da-se-vklyuchi-v-evropeyskite-programi-za-vagledobivni-regioni-v-prehod/193454/2/0", "text": "Проблемите на климата вече не са спор между учени, политици и корпорации. Надига се огромна протестна и конструктивна енергия сред младите хора по цял свят, които настояват за решителни действия и промени, защото бъдещето им принадлежи. Това заяви президентът Румен Радев пред български журналисти в Ню Йорк, след като участва в Срещата на най-високо равнище по въпросите на климата, която се провежда в рамките на 74-ата редовна сесия на Общото събрание на ООН, съобщиха от прессекретариата на държавния глава. Българският държавен глава ръководи делегацията и представя страната ни на форума.  Президентът подчерта, че исканията на младежите за промени са свързани с тяхното желание да живеят в свят, в който бъдещето им е застрашено от огромното индустриално замърсяване, изчезване на биоразнообразието, от риска цели държави да изчезнат от глобалното затопляне и повишаване на нивото на световния океан.   „Нуждаем се от действия, заяви президентът и посочи, че днешната среща на най-високо равнище е била насочена именно към активния подход. Румен Радев допълни, че България дава своя принос – страната ни е една от държавите в ЕС, които изпълняват поетите ангажименти.   Президентът отново настоя страната ни да предприеме стратегически подход по отношение на въгледобивната си индустрия.   „Крайно време е България да се включи в европейските програми за въгледобивни региони в преход. Това ще гарантира бъдеще на хората и ще осигури целенасочени инвестиции и трансформиране на тези региони, посочи държавният глава.   Румен Радев подчерта още, че в момента България получава автономност от въгледобивната индустрия, защото и суровините, и технологиите, и мощностите са наши. Същевременно е ясно, че ще продължава тенденцията за условия за намаляване на емисиите, затова трябва да гледаме стратегически, призова президентът. ", "date": "2019.09.23", "title": "Радев: Време е България да се включи в европейските програми за въгледобивни региони в преход"}
