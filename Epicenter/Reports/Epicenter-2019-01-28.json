{"url": "http://epicenter.bg/article/40-detsa-sa-blokirani-v-hizha-bez-tok-v-Rodopite-treto-denonoshtie/173965/2/0", "text": "40 деца са блокирани в хижа без ток в Родопите трето денонощие. Мястото на аварията е труднодостъпно и за екипите на енергодружеството, съобщи Нова телевизия. \r\n До хижата „Скалните мостове\" над Чепеларе се стига само с високопроходим автомобил. Момичетата и момчетата са от два спортни клуба в Пловдив се качили в планината преди пет дни на зимен лагер. От петък вечерта хижарят е подал над 20 сигнала до енергото. \r\n   \r\n С помощта на агрегат, стаите в хижата се отоплявали, но в понеделник и агрегатът спрял да работи. Резервно гориво няма, а храната в хижата ще стигне за седмица. \r\n Децата са спокойни, макар че връзката с родителите им е трудна. Няма ток за зареждане на телефоните, в част от района няма и обхват. \r\n От енергодружеството обясниха, че от два дни техниците се опитват да отстранят аварията. \r\n   \r\n „Имаше прекъсната фаза и дърво, паднало върху далекопровода. Сега ще слезем и ще направим проба и се надяваме всичко да бъде нормално”, каза електротехникът Иван Недков. \r\n   \r\n Трето денонощие десетки села в района на Смолян, Девин и Доспат са без електричество. Въпреки това, Община Смолян отмени бедственото положение. А на прохода „Превала” военнослужещи с тежка техника се опитват да пробият преспите, за да бъде пуснато движението. \r\n", "date": "2019.01.28", "title": "40 деца са блокирани в хижа без ток в Родопите трето денонощие"}
{"url": "http://epicenter.bg/article/Maya-Manolova-se-obyavi-sreshtu-nespravedlivoto-otnemane-na--spyashti-aktsii-/173933/2/0", "text": "Омбудсманът Мая Манолова изпрати становище до Министерството на финансите (МФ), в което изразява категоричното си несъгласие с Концепцията за личните сметки на физически и юридически лица, водени от „Централен Депозитар“ АД в т.нар. Регистър А, публикувана за обсъждане на интернет страницата на МФ. Общественият защитник излага аргументи срещу мерките, заложени и в проекта, с които държавата възнамерява да разреши многогодишния проблем с т.нар. „спящи акции“ на граждани, придобити от масовата приватизация, които се намират в неактивни сметки.  Документът предвижда отнемане на собствеността върху акциите, без съгласие на собствениците и без компенсация, е прочитът на омбудсмана. „Без да отричам наличието на проблем и необходимостта от неговото разрешаване, не смятам за конституционосъобразно и справедливо отнемането на правата на милиони акционери върху акциите им от масовата приватизация, без компенсация и без да им се даде възможност за участие (достъп) до очакваните финансови ползи от процеса на „събуждане” на акциите“, пише в становището си до МФ омбудсманът Мая Манолова.  Проблемът със „спящите акции“ от масовата приватизация засяга близо 2,5 млн. миноритарни акционери, а номиналната стойност е около 2-3 млрд. лева, посочва Манолова.  В подкрепа на позицията си срещу механизма за „събуждане“ на „спящите акции“ омбудсманът изтъква и десетките жалби на граждани до институцията, в които сигнализират за липса на достъпна информация, остро критикуват приложената финансова системата за раздържавяване на икономиката в България и настояват за институционална подкрепа.   Становището тук:     ", "date": "2019.01.28", "title": "Мая Манолова се обяви срещу несправедливото отнемане на „спящи акции“"}
{"url": "http://epicenter.bg/article/Voennosluzheshti-i-tehnika-na-Suhopatnite-voyski-peti-den-pomagat-za-razchistvaneto-na-snega-v-Smolyansko/173934/2/0", "text": "Пети ден продължава участието на военнослужещи от Сухопътните войски в разчистването на снега по пътищата на територията на Смолянска област. От 6,30 часа днес, 28 януари, модулът за действие при зимни условия от 101-ви Алпийски полк е ангажиран с прокарването на път от прохода Превала до село Стойките.    В работата участват 22-ма военнослужещи и четири специализирани машини, съобщиха от пресцентъра на Министерството на отбраната.   Вчера модулът успя да пробие път от Смолян до прохода Превала. Участието на военни в почистването на снега започна още на 24 януари, след отправено искане от областния управител на област Смолян и по заповед на министъра на отбраната Красимир Каракачанов.    ", "date": "2019.01.28", "title": "Военнослужещи и техника на Сухопътните войски пети ден помагат за разчистването на снега в Смолянско"}
{"url": "http://epicenter.bg/article/Rumen-Petkov--Razshirenieto-na-gazoprenosnata-sistema-da-se-obvarzhe-s-razshirenie-na-hranilishte-Chiren-/173935/2/0", "text": "Разширението на газопреносната система на България трябва да бъде обвързано с разширение на газовото хранилище в Чирен. Това каза на пресконференция председателят на АБВ Румен Петков, предаде репортер на Агенция „Фокус“.   Той коментира още, че има нужда от промяна на енергийната стратегия на България. „Тя трябва да включва битка с ЕК и Русия за директна доставка на руски природен глас. Затова ние от АБВ настояваме да се преборим за собствения си интерес и за европейския интерес. Второ, доставката и разширението на газопреносната ни система трябва да бъде обвързано с разширение на газовото хранилище в Чирен“, заяви Петков.   Той коментира и ситуацията във Венецуела, като посочи, че президентът на Франция Еманюел Макрон се държи цинично. „Протестите срещу него и налаганата от него политика разтресоха цяла Франция, съсипаха центъра на Париж и той като аргумент за непризнаване на избора на президента на Венецуела използва именно протестите. Този човек или не знае къде живее, или е в състояние в името на властта да изпълнява всякакви поръчки, включително вмешателство във вътрешната политика на суверенна държава“, заяви Радев. Той посочи, че ако се случи прецедент да бъде свален президентът на Венецуела, Европа ще стане съучастник в свалянето на легитимно избрани органи – в този случай, президентски глави. „Настояваме Народното събрание да излезе с категорична позиция за невмешателство в работите на суверенна държава“, каза Петков.  ", "date": "2019.01.28", "title": "Румен Петков: Трябва да се промени енергийната стратегия!"}
{"url": "http://epicenter.bg/article/Kancho-Stoychev-sled-rechta-na-Radev--Upravlyavashtite-sa-obrecheni-/173936/2/0", "text": "В отчета си за втората година от мандата си президентът Румен Радев отправи остри критики към управляващите. Държавният глава обяви за радикална промяна на политическата среда и стила на управление. Той заяви, че не вижда основа за партньорство с управляващите. Президентът ще сформира Съвет за стратегическо развитие на България, който трябва да предложи алтернативи на \"институционалния блокаж, на икономическия и идеен застой\".  Социолозите Димитър Ганев от Изследователски център \"Тренд\" и Кънчо Стойчев, президент на \"Галъп Интернешънъл\" коментираха пред БНР думите не президента. Според Димитър Ганев речта е продължение на линията на тотална конфронтация на правителството от първите дни на третия кабинет \"Борисов\". Той беше натоварен с огромна отговорност за три месеца. Служебното правителство беше успешно в кадрово и политическо отношение. След това като че ли направи завой на конфронтация и полярно отношение.  Пред Радев има два риска - конфронтацията го изважда от консолидационната роля, щом звучи така конфронтационно. Вторият риск е това да е единствената линия, която да минира мандата. Има нужда от втори сюжет - да създаде и позитивен дневен ред, на който да бъде лице. Далеч съм далеч от мисълта, че правителството не трябва да бъде критикувано. Но става дума за тотална конфронтация и курс на противопоставяне по всеки въпрос, не може да се каже, че за две години няма нито една добра новина, заяви Ганев. Обединител на нацията не означава одобрение на престъпна дейност. Имаме ескалация на неспособността да се управлява и закриване на всякакви хоризонти пред България. Има всекидневно рушене на основни европейски ценности.  Радев беше избран в дефицита на алтернативност с искане за промяна. Но има определен тренд на ерозия в обществената подкрепа към него. Поради конфронтацията немалка част от привържениците на ГЕРБ вече са свалили подкрепата си, посочи Ганев. . Радев няма да мълчи и успоредно ще развива линията на алтернативата, каза още Кънчо Стойчев. Залитане в посока партийно строителство е риск. Не си спомням президент, който е залитнал в тази роля и не е загубил. В следващите три години трябва да мисли и за своя втори мандат. Създаването на нов център на алтернатива би било съкрушителен удар върху БСП, отваря и рискове пред него да създаде разлом със социалистите, посочи Димитър Ганев.", "date": "2019.01.28", "title": "Кънчо Стойчев след речта на Радев: Управляващите са обречени!"}
{"url": "http://epicenter.bg/article/Eto-kak-parvata-dama-slusha-otcheta-na-Rumen-Radev--SNIMKI-/173938/2/0", "text": "Съпругата на президента Румен Радев - Десислава Радева, проследи внимателно отчета на държавния глава днес в \"Гербовата зала\" на \"Дондуков\" 2, но на заден план, съвсем делово, без да се набива в очи, съобщава \"Канал 3\".  В първия работен ден от седмицата Десислава Радева бе застанала до вратата на \"Гербовата зала\"- с кожено яке и строг спортен панталон, като зорко следеше речта на държавния глава, и оглеждаше внимателно и седналите в залата журналисти.  ", "date": "2019.01.28", "title": "Ето как първата дама слуша отчета на Румен Радев (СНИМКИ)"}
{"url": "http://epicenter.bg/article/Izdirvaniyat-ot-Interpol-Stayko-Staykov-nameren-pred-doma-si/173940/2/0", "text": "  Стайко Стайков твърди, че е бил отвлечен и бит от непознати. В момента наследникът на винения бос е в \"Пирогов\" с травма на главата.    \"Около 09.15 часа тазисутрин получихме адрес за мъж около 30-годишна възраст с травма на главата, паднал пред дома си.  . Затова по най-бързия начин оправихме нещата и уредихме транспорт до \"Пирогов\", каза д-р Тодоров пред БНР.   \"  Към мястото е тръгнал екип на спешна помощ и е изчакан от човека, който е подал сигнала. Той ги е отвел до къща,    Това съобщи на извънреден брифинг и главният секретар на МВР    „Лекарите са го намерили в леглото и са го закарали в Пирогов.   Това става ясно от думите му при първоначалните прегледи. Казал е, че е отвлечен. Сигналът е подаден от близък приятел в 9:12 часа”, обясни още комисар Иванов, без да даде обяснения как така издирван от Интерпол е намерен в леглото си в къщи.  От думите на комисар Иванов стана ясно още, че   \"Бил е прегледан от лекар. Ние не сме били уведомени по никакъв начин.   Близките му твърдят, че от времето, когато е обявен за издирване, не са имали контакт с него.   поясни главният секретар на МВР.   \"  Нямаме информация за извършено отвличане до този момент, не казвам, че не е ставало, а, че ние нямаме такива данни. Абсолютно всичко проверяваме- от автомобилите му до близките му. Когато той е обявен за издирване, е бил обявен първо в България, после с европейска заповед за арест. , каза още  главният секретар на МВР. „Имал е рана на главата, която е била обработена и защитена, а другите рани са повърхностни, каза главния секретар на МВР. Знаем, че такси го е оставило пред тях снощи от проведените беседи. Трябва да проверим и адреса, от който е взет. Може много неща да се твърдят, но докато не го проверим, или докажем, няма как да сме сигурни.  Адвоката и родителите не са споменавали, че е имало отвличане”, допълни прокурор Ангел Кънев.   на клиента му: „  Лекарят, който го е прегледал, е установен. На по-късен етап ще разговаряме с него”, каза още главен секретар Ивайло Иванов.  \"  Таксито е спряло пред тях и го е оставило. Не е бил изхвърлян от колата\", съобщи още главният секретар на МВР.   Припомняме, че   за производство на цигари без бандерол, данъчни престъпления и пране на пари. В ареста е от три месеца, заедно с още двама души.  Синът му    Останалите в ареста са синът на кмета на Карнобат - Иван Димитров и Белун Хазърбашанов, брат на съпругата на Стайков. Алкохолният бос има и самостоятелно обвинение за укриване на близо 1 милион лева от данъци. Спецпрокуратурата твърди, че се работи и по линия - измами с евросредства.  Ден след задържането на част от групата наблюдаващият прокурор по делото Ангел Кънев обяви, че   Според неофициална информация  Дали това е така, все още не е ясно, защото официален коментар от държавното обвинение няма.   Прокуратурата обяви, че ще иска постоянен арест на Стайко Стайков.  ", "date": "2019.01.28", "title": "Шок! Издирваният от Интерпол Стайко Стайков е намерен в леглото си у дома"}
{"url": "http://epicenter.bg/article/Dragomir-Stoynev--Elena-Yoncheva-zapazi-svoya-instinkt-da-udrya-tochno-/173946/2/0", "text": "Няма нищо странно в изявлението на президента. Той говори от името на хората. На всички е ясно, че в обществото има несигурност и необходима смяна на системата.  Това каза в предаването \"Плюс минус\" по Нова телевизия зам.-председателят на БСП Драгомир Стойнев.   \"Трябва да говорим за икономическите аспекти. Защо България не може да расте икономически с 5-6%? Държавата е пазарен играч и тя може да контролира своите предприятия. Тези предприятия трябва да се управляват на пазарен принцип. Смисълът е, че печалбата остава тук в България. Тази печалба ще храни българските пенсионери, а не чуждите. Пет от десете най-оборотни предприятия в света имат държавно участие. Никой не говори да се върнат старите принципи и механизми. Политиците трябва да излязат вън от управлението на предприятията. Това ще стане със закон. Трябва да се каже край на досегашният начин на управление на държавните и общинските предприятия. Това е само една малка част от нашата икономически предприятия\", каза още той.  \"На Конгреса ние одобрихме два документа - \"Визия за България\" и платформа за евроизборите. Елена Йончева запази своя инстикт да удря точно. Събитията около нея разтърсиха страната. В България всеки е невинен до доказване на противното. Няма как Елена Йончева да стане лидер на БСП в момента. Единствената гаранция за стабилно управление на държавата е БСП\", категоричен беше Стойнев.", "date": "2019.01.28", "title": "Драгомир Стойнев: Елена Йончева запази своя инстинкт да удря точно "}
{"url": "http://epicenter.bg/article/Sinat-na-Minyu-Staykov-e-otvlechen-i-prebit-/173925/3/0", "text": "  Лицето Стайко Стайков е  с множество травми и е настанен за лечение и наблюдение, разкриха от \"Пирогов\".    Към момента няма друга информация или потвърждение от близките на пострадалия.  Малко по-късно пред bTV адвокатът на Стайко Стайков - Любомир Таков заяви, че тази сутрин е депозирал молба в Специализираната прокуратура за сътрудничество по случая \"Стайков\". След депозирането на документа е разбрал, че клиентът му се намира в \"Пирогов\".    По информация на Дарик младежът е бил  , който е подал сигнала на телефон 112. Адвокатът все още не се е срещал с клиента си и очаква това да стане в рамките на деня.  От \"Пирогов\" потвърдиха, че имат такъв пациент. Стайков сам е потърсил помощ в лечебното заведение. Приет е за прегледи и наблюдение и няма информация за състоянието му.     На 5 септември той бе задържан от специализираната прокуратура, която започна разследване и влезе в офисите и на дружествата \"Винпром Карнобат\" ООД, \"Сис Индустрийс\" ООД и \"Топаз Мел\" ООД.  Тогава на няколко лица бяха повдигнати  създадена с цел продажба на акцизни стоки без бандерол, извършване на данъчни престъпления и пране на пари. , както и възбрана над множество негови недвижими имоти в цялата страна – земеделски земи, жилища, сгради. Ден по-късно стана ясно, че Специализираната прокуратура е повдигнала обвинения на осем души за участие в организираната престъпна група, ръководена от Миню Стайков.    Стайков е обвинен, че ръководител на организирана престъпна група за производство на цигари без бандерол, данъчни престъпления и пране на пари.  Става въпрос за собственика на \"Винпром Карнобат\" и \"Сис индустрийс\" Миню Стайков, сина му Стайко Стайков, сина на кмета на Карнобат Иван Димитров, както и още петима с инициали Ц.К., М.К., Б.Х., А.Т. и Д.Д.    През ноември Спецсъдът запорира имуществото на Миню Стайков. Месец по-късно го остави за постоянно в ареста.  На заседанието по делото от 11 декември Миню Стайков влезе в инвалидна количка. Според защитата му, за престоя зад решетките той е отслабнал с 10 кг. ", "date": "2019.01.28", "title": "Синът на Миню Стайков е отвлечен, пребит и захвърлен край София"}
{"url": "http://epicenter.bg/article/Ikonomist--Kreditite-rastat-zaradi-blagopriyatnoto-razvitie-na-dohodite/173905/4/0", "text": "Кредитите растат заради благоприятното развитие на доходите. В момента се наблюдават две основни тенденции при кредитирането – едната е свързана с покупката на собствено жилище, а другата в инвестирането на имоти с пазарни цели. Това заяви в сутрешния блок на БНТ икономистът Калоян Стайков от Института за пазарна икономика.   ,,Високото търсене води до увеличение на цената, което е съвсем естествено развитие на икономиката. За момента ситуацията не е притеснителна, така че трудно може да се говори на този етап за голям риск по необслужването на кредитите. Централната банка просто дава ранни сигнали за потенциални рискове, както го прави всяка година. Трябва да се гледа в перспектива, защото темповете на развитие се засилват'', обясни още икономистът.   ,,Хората, които възнамеряват да теглят кредит, трябва да се отнасят със сериозно отношение, особено ако кредитът е дългосрочен. Защото когато настъпи някакъв по-продължителен икономически спад, тогава става по-трудно да се обслужват кредитите'', разясни Стайков и добави още, че ръстът на лихвите е продиктуван от политиките на Европейската централна банка.   ,,Фирмите са изправени пред по-висока конкуренция на пазара, поради което трябва да инвестират. Трябва да наваксат, за да покрият липсата на инвестиции. Някои от тях използват взетия кредит за оборотни средства, докато други за разширяване на работния процес'', коментира специалистът и ръста на фирмените кредити.", "date": "2019.01.28", "title": "Икономист: Кредитите растат заради благоприятното развитие на доходите"}
{"url": "http://epicenter.bg/article/Brekzit---neyasen--kolkoto-i-predi/173909/11/0", "text": "След 62 дни петата най-голяма икономика в света трябва да напусне най-големия търговски блок на планетата. Но точно в този момент никой няма и бегла представа как точно ще се случи това. Ето защо някои хора във Великобритания се презапасяват с храна, докато други прехвърлят бизнеси за милиарди долари в държави като Сингапур.   Следващата седмица може би най-накрая ще получим някаква яснота по въпроса какви точно са опциите на Лондон за Брекзит. След като не успя да получи подкрепа в парламента за сделката си за Брекзит преди две седмици, британският премиер Тереза Мей ще представи своя „План Б“ пред Камарата на общините. Британските депутати ще гласуват и ще внесат поправки в документа. Ако всичко мине добре, това ще даде на премиера възможност да покаже на ЕС документ, като доказателство, че сделката ще получи подкрепата на мнозинството в парламента. Въпреки това, дори всичко да премине гладко, тази яснота ще се отнася само за Великобритания.   За това какво ще решат да направят европейците можем само да гадаем и Брекзит ще си остане все така неясен, колкото и преди. Най-важната поправка в плана на Мей е предложението – ако премиерът не успее да прокара сделката в парламента до 26 февруари, то Великобритания да поиска удължаване на член 50 от Лисабонския договор – механизмът, с който страната напуска ЕС. Така че Брекзит може да се проточи дори още по-дълго от очакваното. Как за Бога се стигна до подобна ситуация? В очакване на още една решителна седмица на Брекзит драма, все още е неразбираемо как едни от най-изтъкнатите умове в Лондон, Брюксел и в целия Стар континент не успяха да постигнат приемливо решение поне в краткосрочен план. Част от проблема се състои в това колко разединено е Обединеното кралство като нация по въпроса за Брекзит. Да се обвържат с някаква твърда позиция е голям политически проблем и за правителството, и за опозицията. Да се обвържеш с нещо, което изглежда мекушаво – рискуваш да загубиш доверието на искащите Брекзит и да пренебрегнеш „волята на народа“. Ако говориш за „чисто напускане“ – рискуваш да бутнеш икономиката от скалата в пропастта и да тласнеш страната към неизвестното. И двете възможности са истинско убийство за електората и на двете партии. Ето защо Великобритания преживява политиката на „липса на каквато и да било политика“ през по-голямата част от последните две години. Резултатът от така наречения подход „стой кротко и те може би няма да забележат“ доведе до това, че и двете партии започнаха да ритат бурето надолу по улицата отново и отново. Нещо по-лошо- създаде се политически вакуум, който не позволява на избирателите да проектират най-добрите (или най-лошите) си очаквания върху нито една партия или дори личност. Ето и пример от парламентарните избори през 2017 година.   Опозиционната Лейбъристка партия на Джереми Корбин се яви на изборите с политика за Брекзит, която най-меко казано можеше да бъде определена като „объркваща“. Но тя свърши работа и направи така, че лейбъристите да изглеждат на избирателите като анти-Брекзит партия, докато все още официално са ангажирани с напускането на ЕС. В резултат партията привлече доста по-голям дял от вота отколкото очакваше, което струва на Мей част от необходимото й мнозинство. След като й отнеха желязната хватка над Уестминстър, Мей беше принудена са се обърне към Северно ирландската демократична юнионистка партия подкрепа. Именно това я накара да изостави неясното „Брекзит означава Брекзит“ и да започне да прави трудни компромиси по въпроси като правата на гражданите, сделката по развода и ирландската граница. Вместо веднага да изясни на партията и на обществото, че осъществяването на Брекзит ще бъде доста по-трудно от говоренето за него, тя позволи червените линии на Великобритания леко да поизбледнеят за известен период от време – малко под две години.   Настроението взе да се подобрява с времето, след като стана ясно, че екипът на Мей и ЕС може да договорят сделка, която да е приемлива и за двете страни. Но Мей оповестяваше публично твърде малко от детайлите по преговорите и остави парламента да гадае. Всичко, което се знаеше беше това, че нейното виждане за Брекзит означава напускане едновременно на Митническия съюз и на Единния пазар и че няма да има граница между Ирландия и Северна Ирландия.   Проблемът в тази ситуация е, че всеки с малко мозък в главата си може да забележи малката спънка. Без голяма лъжа, тези три обещания са несъвместими. А именно тази лъжа се стори доста неприятна за голяма част от британските депутати. Това даде на лейбъристите възможността да предложат конкурентна политика. Вместо това те представиха своите „Шест теста за Брекзит сделка“, в които нямаше голяма реална стойност и които дори Корбин не можа да обясни на политическия редактор на Би Би Си Лаура Кюнсбърг. „Липсва каквото и да било лидерство за Брекзит – преди и след референдума“, заяви Гавин Шукер, бивш министър в сянка, който подаде оставка в знак на несъгласие с лидерството на Корбин. Политиката на лейбъристите за Брекзит напомня за ситуацията с котката на Шрьодингер и продължава и до днес. Едва през миналата седмица заместникът на Корбин – Джон МакДонъл, запя различна песен от лидера си, по въпроса за това дали трябва или не партията да подкрепи провеждането на втори референдум. Това вероятно е най-големият проблем в Лейбъристката партия. „Парламентът трябва да започне да взема решения или поне да постигне съгласие за процеса, по който ще вземаме тези решения“, заяви Чука Умунна, влиятелен депутат от лейбъристите и явен поддръжник на ЕС. „Не може да продължаваме да ритаме политическото буре надолу по улицата. Ясно беше дадено да се разбере тази седмица, че втори референдум няма да успее без подкрепата на Джереми Корбин и ръководството на Лейбъристката партия. Ако парламентът не постигне консенсус, което е твърде вероятно, трябва да се обърнем по въпроса към народа“. Защо Корбин не би подкрепил втори референдум? Той е вперил поглед към по-лъскава награда – да предизвика избори и да отнеме властта от Консервативната партия. Източник от неговата партия обясни по-рано тази седмица, че дилемата на лейбъристите е тази: без значение колко членове на партията подкрепят втори референдум, много от избирателите им, от които се нуждаят, за да спечелят евентуални избори и да вземат правителството, живеят в райони, подкрепящи Брекзит. Стратегията на Корбин е да успее да удовлетвори и привържениците и опонентите на Брекзит, което го поставя в позиция да язди два коня в две различни посоки. Вероятността Великобритания да поиска официално удължаване на срока на член 50 с три месеца изглежда все по-голяма. Както по-рано обясни източник от средите на лейбъристите: “заформя се консенсус по въпроса за удължаване на действието на член 50, но това все още е като да риташ бурето надолу по улицата. Но все пак ще предотврати излизането на Лондон от ЕС без сделка“.      ", "date": "2019.01.28", "title": "Брекзит - неясен, колкото и преди"}
{"url": "http://epicenter.bg/article/Rami-Malek-i-Glen-Klouz-sa--1-za-2018-g--spored-Gildiyata-na-aktyorite/173915/6/0", "text": "Американците Рами Малек и Глен Клоуз спечелиха наградите на Гилдията на актьорите за най-добър актьор и най-добра актриса за 2018 г. Това стана на 25-тото издание на церемонията по награждаването на тази асоциация, която включва около 165 000 филмови и телевизионни изпълнители, проведена в Лос Анджелис (Калифорния).  Конкуренция на Малек, който играе ролята на починалия вокал на британската рок група \"Куин“ Фреди Меркюри (1946-1991) бяха Крисчън Бейл (\"Вице“), Брадли Купър (\"Роди се звезда“), Виго Мортенсен (\"Зелената книга“) и Джон Дейвид Уошингтън (\"Черен в клана“).  71-годишната актриса Глен Клоуз взе наградата на Гилдията на актьорите в категорията \"Най-добра актриса\" за ролята си във филма \"Съпругата\". Клоуз, която вече спечели “Златен глобус“ за ролята си в „Съпругата“, бе предпочетена пред Лейди Гага (\"Роди се звезда“), Оливия Колман (\"Фаворитката“). Мелиса Маккарти (\"Можете ли да ми простите?\") и Емили Блънт (\"Мери Попинз се завръща).  Наградата на Гилдията на актьорите на САЩ в категорията \"Най-добър актьорски състав в игрален филм\" отиде при \"Черната пантера“. Членовете на гилдията не избират най-добър филм и сериал като такива, така че най-престижната награда е тази за актьорски състав. Сред игралните филми тази година, за основната награда се бореха и \"Черен в клана“, \"Бохемска рапсодия“, \"Роди се звезда“ и \"Луди азиатци“.    Награди за киноизкуство  Най-добър актьорски състав: \"Черната пантера\"  Най-добър актьор: Рами Малек, \"Бохемска рапсодия\"  Най-добра актриса: Глен Клоуз, \"Съпругата\"  Най-добър поддържащ актьор: Махершала Али, \"Зелената книга\"  Най-добра поддържаща актриса: Емили Блънт, \"Нито звук\"  Най-добър каскадьорски състав: \"Черната пантера\"  Телевизионни награди  Най-добър актьорски състав, драма: \"This Is Us\"  Най-добър актьорски състав, комедия: \"The Marvelous Mrs Maisel\"  Най-добър актьор, драма: Джейсън Бейтман, \"Ozark\"  Най-добра актриса, драма: Сандра О, \"Killing Eve\"  Най-добър актьор, комедия: Тони Шалоуб, \"The Marvelous Mrs Maisel\"  Най-добра актриса, комедия: Рейчъл Броснахан, \"The Marvelous Mrs Maisel\"  Най-добър актьор, телевизионен филм или минисериал: Дарън Крис, \"Убийството на Джани Версаче: Американска криминална история\"  Най-добра актриса, телевизионен филм или минисериал: Патриша Аркет, \"Escape at Dannemora\".   Източник: канал 3", "date": "2019.01.28", "title": "Рами Малек и Глен Клоуз са №1 за 2018 г. според Гилдията на актьорите"}
{"url": "http://epicenter.bg/article/-Mariya-Zaharova--Berlin--Parizh-i-Madrid-zapyaha-v-hod-sreshtu-Maduro/173894/7/0", "text": "И ето хорът запя. С тези думи говорителят на руското външно министерство Мария Захарова коментира заявленията на Берлин, Париж и Мадрид, че ще признаят Хуан Гуайдо за законен президент на Венецуела, макар че изпълнява длъжността временно.   \r\n Той е председател на парламента и пое поста след бурни протести срещу държавния глава Мадуро. Захарова продължи с иронията и заяви още: Те не просто пеят в синхрон, а го правят по едно и също време. Към хора запя и Великобритания…, - допълва гласът на Министерството на външните работи на своята страница във Фейсбук.   \r\n   \r\n В събота и други държави обявиха, че подкрепят Гуайдо. \r\n ЕС е готов да приеме обща декларация, защото кризата в латиноамериканската държава се изостря до крайност и има опасност от гражданска война. \r\n Президентът Николас Мадуро в пламенна реч обяви, че армията го подкрепя и няма да допусне смяна на властта. Той нарече искането на много държави до осем дни да обяви предсрочни избори „неприемлив ултиматум“ и „престъпен натиск“, инспириран от САЩ, Колумбия и Бразилия. \r\n \r\n   \r\n", "date": "2019.01.28", "title": "Мария Захарова:  Берлин, Париж и Мадрид запяха в хор срещу Мадуро"}
{"url": "http://epicenter.bg/article/Chichoto-na-Nadal-razocharovan-ot-Grigor-Dimitrov/173942/8/0", "text": "Един от най-успешните тенис треньори за всички времена – Тони Надал призна, че е неприятно изненадан от начина, по който в последно време се развива кариерата на родната ни звезда Григор Димитров. Човекът, който създаде великан като Рафаел Надал, призна, че хасковлията има нужда да бъде много по-силен психически в ключовите моменти от своите мачове, съобщи Гонг.бг   Българинът не успя да се представи по най-позитивния начин на приключилото в неделя Открито първенство на Австралия по тенис. Той отпадна от Франсис Тиафо (САЩ) в осминафиналите, което доведе със себе си пропадане до 24-о място в световната ранглиста. Очевидно тежката 2018-а година, която 27-годишният играч изкара, все още оказва своето влияние. Тони Надал даде кратката си оценка, като използва за основен аргумент мачовете на Гришо срещу Рафа Надал. Дотук двамата са се срещали 12 пъти, като испанецът има 11 победи. Най-драматичната от тях – и може би най-силният им мач изобщо – беше през 2017-а, когато Надал имаше нужда от 5 часа игра, за да елиминира Димитров в полуфинал на Аустрелиън Оупън с 6:3, 5:7,7:6 (5), 6:7 (4), 6:4. За първи път те се изправиха един срещу друг в Ротердам през 2009-а, като тогава Надал също изпита трудности да сломи българина – 7:5, 3:6, 6:2. „Много добре помня, когато той игра срещу Рафа за първи път”, коментира Тони Надал, който ще бъде специален посланик на стартиращия в началото на февруари турнир Sofia Open 2019.   „Тогава си помислих, че гледам един бъдещ номер едно в света. Григор трябва да бъде много по-силен психически, особено в ключовите мигове от мачовете си. Психиката е най-важният аспект в тениса”, добави Тони Надал.", "date": "2019.01.28", "title": "Чичото на Надал разочарован от Григор Димитров"}
{"url": "http://epicenter.bg/article/Melaniya-poluchi-ofitsialno-izvinenie-ot--quot-Deyli-telegraf-quot-/173922/10/99", "text": "Британският вестник \"Дейли телеграф\" се извини на първата дама на САЩ Мелания Тръмп за публикувани неверни епизоди от нейната биография. \r\n \r\n Изданието изрази готовност да компенсира съпругата на президента на САЩ за нанесените й репутационни щети.   , се казва в публикация на \"Дейли телеграф\".   На 19 януари всекидневникът публикува в свое приложение статия, озаглавена \"Загадката Мелания\". В нея били допуснати редица фактологични неточности. Една от тях е свързана с твърдението, че бъдещата съпруга на Доналд Тръмп била принудена да напусне университета в Любляна, защото  .   Оказало се, че в действителност Мелания напуснала ВУЗ-а по собствено желание, за да се впусне в модния бизнес. Вестникът се извини и за твърдението в статията, че госпожата   на срещата си с Доналд Тръмп.   Не било вярна и характеристиката, дадена на , бизнесмена Фред Тръмп, описан като човек със .   \"Дейли телеграф\" призна, че в публикацията е   на Доналд и Мелания - тя не била 1996, a 1998 година. Също така госпожа Тръмп не била плакала, когато узнала за победата на съпруга си на президентските избори, допълват от Дир.бг", "date": "2019.01.28", "title": "Мелания получи официално извинение от \"Дейли телеграф\" за неверни епизоди от нейната биография"}
{"url": "http://epicenter.bg/article/Kraeshnik/173674/9/0", "text": "\r\n \r\n   \r\n \r\n За тестото: \r\n 1 яйце  \r\n 1 ч.ч. прясно или кисело мляко \r\n 1 с.л. олио \r\n щипка сол \r\n 1 кубче мая \r\n 100 г масло+за намазване на корите \r\n брашно, колкото поеме за меко тесто \r\n   \r\n За пълнежа: \r\n 4-5 глави праз  \r\n 300 г суджук  \r\n около 30 мл олио \r\n 1/2 ч.л. червен пипер \r\n доматен сос \r\n 1 ч.л. брашно \r\n 1/2 ч.ч. вода \r\n сол на вкус \r\n   \r\n   \r\n \r\n \r\n \r\n От маята, малко от захарта, 1 с.л. брашно и 100 мл се разточва меко тесто, което се оставя да бухне за около 30 мин. \r\n   \r\n След което се замесва отново и се разделя на две части. Оформят се топки и се оставят да отлежат 10 мин. \r\n   \r\n След това се разточва едната топка на дебела кора, намазваме я с разтопено масло и се навива на руло. Слага се в намазнената тава. По същия начин се прави и другата топка, която се слага в тавата срещуположно на първата - да се образува непрекъснат кръг. Мажат се с масло и се оставят да втасат. Отгоре се мажат и с жълтък, размесен с малко масло. \r\n   \r\n Ред е на пълнежа. В тиган се слага около 30 мл олио, запържва се леко суджука, след което се изважда от тигана и в същата мазнина се слага праза. Задушава се до омекване, след което се прибавят червеният пипер, брашното, доматеният сос. После се връща обратно суджука, нарязан на дребно, досипва се вода, овкусява се и се оставя да къкри, докато почти остане на мазнина. \r\n   \r\n Пълнежът се слага в средата на кръга от кори. \r\n Пече се на 170 градуса за 35 мин. \r\n", "date": "2019.01.28", "title": "Краешник с праз и суджук"}
{"url": "http://epicenter.bg/article/Prints-Filip-se-izvini-na-postradalata-pri-katastrofata-zhena/173944/10/0", "text": "Принц Филип изпрати писмо до жената, която пострада след катастрофата, причинена от него. Инцидентът стана на 17 януари в близост до имението Сандрингам, съобщи Вести.бг   Съпругът на кралицата Елизабет II се извини на 46-годишната Ема Феъруедър, като обясни, че милион пъти е минавал по този път и добре познава трафика там.   Херцогът на Единбург пише в писмото си до пострадалата жена, че е предизвикал катастрофата заради намалена видимост. Заради слънцето принц Филип не е видял отсрещната кола. \r\n   \r\n   \r\n \"При нормални условия нямаше да изпитам никакво затруднение да видя какво става на пътя, но не видях колата, която идва срещу мен\", пояснява в писмото си принцът. Той допълва още, че се чувствал много объркан след инцидента, но е благодарен, че никой не е пострадал сериозно.   Припомняме, че в колата, която принц Филип удари, пътуваха две жени и 9-месечно бебе.   Ема Феъруедър коментира пред изданието Sunday Mirror, че е останала изненадана от писмото и оценява постъпката на принц Филип да обясни причината за случилото се. \"Писмото е подписано лично от него, останах приятно изненадана\", споделя Ема.   Много хора в социалните мрежи упрекнаха жената, че се е възползвала от инцидента, за да спечели няколко минути слава. Ето защо и сега с такава лекота приема извинението на принца.   След катастрофата Бъкингамският дворец заяви, че съпругът на Елизабет II има валидна шофьорска книжка. Във Великобритания няма горна граница за възрастта на шофьорите.   През 2017 г. принц Филип официално се оттегли от публичното пространство.", "date": "2019.01.28", "title": "Принц Филип се извини на пострадалата при катастрофата жена"}
{"url": "http://epicenter.bg/article/Falshiva-novina-svali-okonchatelno--quot-Gospodari-na-efira-quot--ot-Nova-tv/173951/10/88", "text": " Така звучи поредната фалшива новина, завъртяла се в публичното пространство през последните дни, свързана с рокадите на популярното шоу.  Според разпространяваната информация продуцентите от Global Frame са спрели преговорите си с Нова тв, а като причина за това е изтъкната неяснотата около собствеността на медията.  Разговорите за \"Господари на ефира\" между Джуди Халваджиян и всички заинтересовани телевизии, включително и Нова тв, продължават и до крайно решение относно излъчването на предаването все още не се е стигнало, научи \"Монитор\" от екипа на самото шоу.  Както стана ясно в началото на годината, преговори се водят и с други телевизии, проявили интерес към популярното шоу.", "date": "2019.01.28", "title": "Фалшива новина свали окончателно \"Господари на ефира\" от Нова тв"}
{"url": "http://epicenter.bg/article/Tramp-povdignal-ideyata-za-voenna-interventsiya-vav-Venetsuela/173899/7/0", "text": "Президентът на САЩ Доналд Тръмп не изключва вероятността да използва военна сила във Венецуела, съобщава The Hill.   По-рано този месец в разговор със сенатор Линдзи Греъм американският лидер е повдигнал идеята за използване на военна сила в латиноамериканската държава. Греъм е споделил информацията пред Axios, заявявайки пред медията, че Тръмп го е попитал какво мисли за използването на военна сила в държава, където САЩ действат за промяна на режима.   \"Ясно, вие трябва да забавите, това може да бъде проблематично\", казал Греъм пред американския лидер, според Axios. Тръмп отговорил: \"Добре, изненадан съм, вие искате да нападнем всеки\". \"И аз отвърнах: \"Не искам да нападаме никого, искам само да използваме армията, когато нашите интереси в националната сигурност са под заплаха\", отбеляза сенаторът пред медията. Той добави, че Тръмп \"наистина е \"ястреб\"(поддръжник на агресивна външна политика - Бел. ред.) щом стане въпрос за Венецуела. Но Axios пояснява, че към момента няма изгледи администрацията на Тръмп да планира инвазия в латиноамериканската държава. Изглежда, че администрацията се опитва да смени режима в държавата чрез дипломатически и икономически натиск.   През миналата седмица САЩ признаха Хуан Гуайдо за президент на Венецуела. Канада, Организацията на американските държави, Бразилия, Аржентина, Чили и Колумбия също признаха Гуайдо. Австралия също призна председателя на парламента за държавен глава. Междувременно се съобщава, че венецуелската опозиция води преговори с армията за свалянето на Мадуро. Отделно опозицията зове за масови протести.    ", "date": "2019.01.28", "title": "Тръмп повдигнал идеята за военна интервенция във Венецуела"}
{"url": "http://epicenter.bg/article/Avstraliya-i-Izrael-priznaha-Huan-Guaydo-za-vremenen-prezident-na-Venetsuela/173908/7/0", "text": "Австралия и Израел признаха опозиционния лидер Хуан Гуайдо за временен президент на страната до провеждането на избори, съобщи БТВ.   Опозиционният лидер призова британските власти да спрат достъпа на държавния глава Николас Мадуро до венецуелските златни авоари в „Банк ъв Ингланд”. И двамата венецуелски лидери се опитват да привлекат армията на своя страна. Мадуро има подкрепата на генералите, а Гуайдо се опитва да спечели войниците. Чрез социалните мрежи Гуайдо призова съгражданите си към нови демонстрации през тази седмица – в сряда и в събота. В събота изтича и срокът, който европейските държави дадоха на президента Мадуро, за да свика нови избори.        ", "date": "2019.01.28", "title": "Австралия и Израел признаха Хуан Гуайдо за временен президент на Венецуела"}
{"url": "http://epicenter.bg/article/-Pornoaktrisata-na-Tramp--razkaza-istoriyata-si-v-kniga/173912/7/0", "text": "Порноактрисата на изложението AVN Adult Entertainment Expo. В Hard Rock Hotel в Лас Вегас бяха раздадени  , а преди официалната церемония \"авантюрата на Тръмп\" използва да презентира историята си \"Full Disclosure\". Актрисата, чието истинско име е Стефани Клифърд, твърди, че е имала сексуална връзка с Тръмп през 2006 г., няколко месеца след раждането на най-малкото дете на нюйоркския магнат. Миналата година бившият адвокат на Тръмп - Майкъл Коен, призна пред съда, че малко преди президентските избори през 2016 г. е платил по поръчка на Тръмп 130 000 долара на Даниълс, за да мълчи.   Тръмп твърдо отрича да е имал такава връзка, но призна, че се е издължил на адвоката си, пише Дарик.", "date": "2019.01.28", "title": "„Порноактрисата на Тръмп“ разказа историята си в книга"}
{"url": "http://epicenter.bg/article/SASht-vdigna-sanktsii-spryamo-kompaniyata--quot-Rusal-quot--i-drugi-firmi--svarzani-s-ruskiya-oligarh-Deripaska/173914/7/0", "text": "В неделя Министерството на финансите на САЩ отмени санкциите срещу алуминиевия гигант \"Русал\" и срещу други руски фирми, свързани с олигарха Олег Дерипаска, съобщава Ройтерс. Това стана факт въпреки натиска на демократите в Конгреса на САЩ за запазване на наложените ограничения, предаде БНР.   По-рано този месец 11 от републиканците в Сената на САЩ се присъединиха към демократите в неуспешен опит да запазят санкциите срещу \"Русал\", компанията - майка \"Ен + Груп\" и енергийната компания EuroSibEnergo. Но това не беше достатъчно, за да се преодолее опозицията от страна на президента на САЩ Доналд Тръмп и на повечето републикански конгресмени.   Защитниците на санкциите твърдят, че Дерипаска, който е близък съюзник на руския президент Владимир Путин, е запазил твърде много контрол над компаниите, за да бъдат отменени санкциите, наложени през април 2018-а година в опит да се накаже Русия за редица действия, включително анексирането на украинския полуостров Крим, опитите за руска намеса в американските избори и подкрепата на Москва за сирийското правителство в гражданската война в страната.   Някои депутати и от двете партии заявиха, че е неуместно да се облекчават санкциите, докато специалният съветник Робърт Мюлер проучва дали президентската кампания на Тръмп през 2016 година е влязла в тайно споразумение с Москва.   В изявлението си в неделя обаче Министерството на финансите на САЩ посочи, че трите компании са намалили прякото и непрякото дялово участие на Дерипаска и са прекъснали контрола му над тях.   Министерството отбеляза, че посочените действия гарантират, че повечето директори в бордовете на компаниите \"Ен + Груп\" и \"Русал\" ще бъдат независими директори, включително американци и европейци, които нямат техен бизнес, професионални или семейни връзки с Дерипаска или друго лице, което е обект на наложите от САЩ санкции.   \"Компаниите също така се съгласиха пред финансовото министерство с безпрецедентна прозрачност относно техните операции, като предприемат задълбочени изисквания за одит, сертифициране и докладване\", се казва в изявлението.   Съгласно сделката на Министерството на финансите, договорена с борда на холдинговата компания \"Русал\" - \"Ен + Груп\", Олег Дерипаска намали акциите си под прага от 50%, определен в насоките за санкции на министерството. Друга фирма, контролирана от \"Ен +\" - енергийна компания JSC EuroSibEnergo - също беше отстранена от черния списък като част от сделката.   Самият Олег Дерипаска обаче остава обект на американските санкции.   Длъжностни лица от администрацията на Тръмп и редица републиканци, които се противопоставиха на усилията за запазване на санкциите, заявиха, че се притесняват от въздействието им върху световната алуминиева индустрия. Те също така казаха, че решението на Дерипаска да намали дяловете си в компаниите, за да не ги контролира повече, показа, че санкциите са сработили.   Ройтерс напомня, че \"Русал\" е най-големият производител на алуминий в света извън Китай. Санкциите срещу компанията стимулираха търсенето на китайски алуминий, чийто износ скочи през 2018-а година до рекордни нива.   Доналд Тръмп отрича обвиненията за тайни споразумения с Русия, а самата Москва отрече да се е опитвала да повлияе на изборите в САЩ в негова полза въпреки констатацията на американските разузнавателни служби, че това е точно така.   Олег Дерипаска имаше връзки с Пол Манафорт, бивш мениджър на предизборната кампания на Тръмп. В последствие Манафорт се признава за виновен през септември 2018 година за опит за подкупване на свидетел и в заговор срещу САЩ.   Междувременно \"Уолстрийт джърнъл\" съобщи, че от компанията United Co. Rusal PLC са заявили в понеделник, че нейният председател Жан-Пиер Томас, който беше избрана поста към края на декември, е подал оставка, влязла в сила от 26-и януари, след като е било получено \"императивно искане\" от правителството на САЩ той да напусне офиса на компанията като една от предпоставките за отмяна на американските санкции.   В отделно съобщение, компанията \"Русал\" заяви, че контролиращият ѝ акционер \"Ен + Груп\" е постигнал споразумение с Glencore PLC. Като част от това споразумението, компанията Glencore ще прехвърли 8,75% от дяловете си в \"Русал\" на \"Ен + Груп\" в замяна на получаване на 10,55% от разширения акционерен капитал на \"Ен +\", съобщиха от компанията.  ", "date": "2019.01.28", "title": "САЩ вдигна санкции спрямо компанията \"Русал\" и други фирми, свързани с руския олигарх Дерипаска"}
{"url": "http://epicenter.bg/article/Bombardirovach-se-razbi-nad-Indiya-/173916/7/0", "text": "Ягуар се  щата Утар Прадеш, съобщават от вестник „Индиан експрес”, цитиран от БГНЕС. \r\n \r\n \r\n \r\n Самолетът се е разбил в близост до град Кушинагар. По данни на изданието   Все още не е ясна причината за катастрофата.", "date": "2019.01.28", "title": "Бомбардировач се разби над Индия "}
{"url": "http://epicenter.bg/article/Stoltenberg--Mnogo-skoro-shte-podpishem-protokola-za-chlenstvoto-na-Makedoniya-v-NATO/173926/7/0", "text": "Протоколът за присъединяването на Македония към НАТО ще бъде подписан в най-близко време. Това каза генералният секретар на Северноатлантическия пакт Йенс Столтенберг, предаде БГНЕС.   \"Ние ще подпишем протокола за присъединяване към НАТО и това нещо може да направим много бързо. За самата ратификация ще бъде необходимо малко повече време. Всичко зависи от парламентите на 29-те държави-членки\", подчерта Столтенберг пред \"Политико\".   Според него още тази седмица посланиците на страните от НАТО може да подпишат самия протокол. Някои държави, като Словения например, вече получиха зелена светлина от властите си за подписването му. Това съобщи самият словенски посланик Йелко Кацин.   \"След като подпишем протокола, Скопие ще седне на масата\", каза още генералният секеретар на пакта. Това означава, че Македония ще участва като държава-наблюдател в ключовите срещи на алианса. Пълноправен член ще бъде след като всички 29 държави ратифицират протокола. Македонският флаг се очаква да се развее пред централата на НАТО в Брюксел най-късно в началото на следващата година.", "date": "2019.01.28", "title": "Столтенберг: Много скоро ще подпишем протокола за членството на Македония в НАТО"}
{"url": "http://epicenter.bg/article/Rumen-Radev-otchita-dve-godini-mandat/173892/2/0", "text": "Президентът Румен Радев и вицепрезидентът Илияна Йотова ще отчетат първите две години от мандата си на \"Дондуков\" 2. За тези две години Румен Радев наложи 12 пъти вето на различни законопроекти, които върна за преразглеждане в парламента.   \"Всяко едно вето е прецезирано много точно от съветниците на президента. Няма конфронтация между институциите. Има несъгласие с някои решения на изпълнителната власт\", заяви преди дни вицепрезидентът Илияна Йотова по повод навършването на две години от началото на мандата им с президента Румен Радев.    ", "date": "2019.01.28", "title": "Румен Радев отчита две години мандат"}
{"url": "http://epicenter.bg/article/Bedstvenoto-polozhenie-v-Smolyan-ostava--obstanovkata-se-normalizira/173893/2/0", "text": "Нормализира се обстановката в Смолянска област. Бедственото положение обаче ще остане в сила, докато се отворят всички пътища и се възстанови електрозахранването във всички населени места.   От Агенция Пътна инфраструктура съобщават в понеделник сутрин, че отпада ограничението всички автомобили да се движат задължително с вериги през прохода „Пампорово“. Няма бедстващи туристи в зимните курорти в областта и ситуацията постепенно се нормализира след обилните валежи в последните дни. По информация на местните власти в Чепеларе проблеми няма. Заместник-областният управител Адриян Петров заяви пред БНР тази сутрин, че основният туристически поток вече се е изтеглил. Той добави, че някои селища се захранват с електричество от агрегати и все още има населени места без ток, като ако не бъде възстановено електрозахранването в близките часове, там също ще бъдат доставени агрегати.   Усложнена остава обстановката община Сърница, където второ денонощие не може да бъде открита аварията по електрическото трасе Сърница - Медени поляни. Работата там е затруднена заради трудно проходимия планински терен. Разчистен е пътят до хотелите край язовир Доспат, където имаше блокирани от снега туристи. По-рано областният управител на Смолян Недялко Славов съобщи, че във всички населени места на община Доспат електроснабдяването е възстановено.   \"Не повече от 10 в Смолянска област са населените места без ток, главно малки села в общините Смолян и Борино. Нормализира се ситуацията и по пътищата\", каза областният управител.    ", "date": "2019.01.28", "title": "Бедственото положение в Смолян остава, обстановката се нормализира"}
{"url": "http://epicenter.bg/article/Denitsa-Zlateva/173895/2/0", "text": "\" . По-важното е, че сме приели платформа за политиката ни за следващите 5 години. Лицата са важни, но политиката ни е по-ценна\".   Това заяви пред БТВ зам.-председателката на левицата Деница Златева.   \"   \"Ще дам отговор и съгласието си, дали ще водя евролистата, ако ме изберат. Този конгрес беше важен, за да дадем заявка, че искаме да управляваме. Истанбулската конвенция беше решена от Конституционния съд.   Изборът на Делян Пеевски за шеф на ДАНС беше най-голямата ни грешка. Включително и аз гласувах за него, но БСП изпи горчивата чаша\", коментира зам.-председателката на БСП.    „  БСП от пет месеца е на терен. \"Визия за България стана бранд на партията. БСП е много по-силна и с по-голямо доверие отпреди.  , каза тя.   Златева коментира и обвинението срещу журналистката Елена Йончева. „ .  Притесняваме се, че точно срещу нея и то в началото на годината се правят обвинения\", каза още Златева.   \"Пет години след започналото разследване за източването на КТБ, прокуратурата решава да повдигне обвинение.   Тя разполага с документи, а финансирането е направено по банков път и всичко е прозрачно. За нас няма нищо притеснително. , увери тя.   „Президентът е коректив на всяко едно управление. Независимо от различията трябва да има уважение. Явно някои хора трудно преглъщат по-високия рейтинг на президента“, коментира Златева институционалните противоречия между Дондуков 1 и Дондуков 2.. \r\n \r\n \r\n \r\n", "date": "2019.01.28", "title": "Деница Златева: Ще изпратим в ЕП хора, които ще спазват насоките на БСП"}
{"url": "http://epicenter.bg/article/Elena-Yoncheva--Sreshtu-men-se-vodi-banditska-ataka-ot-hora-na-GERB/173898/2/0", "text": "Това заяви в студиото на \"Здравей България\" по Нова тв Елена Йончева. \"  поясни Йончева и допусна, че именно след това е активирана тази атака срещу нея.     \"   Тя е обвинена в пране на пари. Според обвинението тя е получила сумата от  645 000 лв. във фирма, достъп до средствата, на която е имала единствено Йончева. Фирмата е създадена от фирма на обвиняемата и друга офшорна компания. „Това са средства, отпуснати за закупуване на техника и за снимане на поредица от документални филми.   Става дума за камери, за звукова техника, за техника за директни включвания, за сателитни телефони, за монтажна апаратна и са направени поредица от документални филми”, обясни Йончева. Тя разкри, че досега винаги е взимала техника под наем, което й е създавало неудобства по време на снимките по горещите точки на планетата. \"Трудно ми беше дори да наемам оператор в Алепу, например, където не е сигурно дали ще се върнеш жив\", каза тя.   Йончева заяви, че парите не са й дадени като възнаграждение и затова се наложило да бъде създадена трета фирма. Дружеството, което дава тези средства за купуване на техниката и за производството на тези документални филми, трябва да има юридически и финансов контрол, обясни тя. „Лично за мен е по-удобно да ги преведат на моята фирма. Тогава те няма да имат контрол над средствата.   Това, което ви казвам  е практика”, каза Йончева.  Журналистът уточни, че досега е заснела 7 документални филми. Първият е в обсадения сирийски град Алепо. \"По нас е стреляно даже докато снимаме. Смятате ли, че някой ще прави финансови машинации, отивайки в Алепо, откъдето не знае дали ще се върне. Направихме филм и в Украйна, след който влязох в черния списък на Пшорошенко заедно с още 30 журналисти. Това означава, че сме заплаха за националната сигурност. В Украйна също стреляха по нас, докато снимахме\", каза журналистката.    И поясни: \"Юристи от ТВ7 ми предложиха да сключа договор с тази фирма, логично е да предположа, че това е фирма на ТВ7\".       заяви категорично Йончева. „  Цялата техника е закупена по банков път със съответната фактура. Филмите са налични и са излъчени.  . В началото смятах, че е политическа репресия, когато поискаха да ми бъде снет имунитетът. Сега съм убедена, че е бандитска разправа. Това е така, защото свалянето на имунитета беше поискано буквално преди да поискаме официално проверка на българските магистрали.  След това ГЕРБ казва, че няма нищо общо с това обвинение, а как да няма нищо общо, след като то е повдигнато след внесен сигнал на Тома Биков, Антон Тодоров и Делян Добрев”, обясни Елена Йончева.    подчерта Йончева.   Във връзка с новите си разкрития, за които Корнелия Нинова съобщи на конгреса на БСП, Йончева поясни: \"Става дума з ,  обясни тя за разследването си, което ще представи в следващите дни.    \" . Ще разкрием конкретните механизми – става дума за министър и заместник-министър, поясни Елена Йончева. \r\n \"Това разледване изцяло покрива информацията, която е дадена за България от Държавния департамент на САЩ – за корупция при големите инфраструктурни проекти. Още същия ден ще подадем и сигнал в прокуратурата\", каза още Елена Йончева. \r\n  ", "date": "2019.01.28", "title": "Елена Йончева: Срещу мен се води бандитска разправа от хора на ГЕРБ"}
{"url": "http://epicenter.bg/article/Poredno-zasedanie-po-deloto-sreshtu-bivshiya-zdraven-ministar-Petar-Moskov/173901/2/0", "text": "Поредно заседание по делото срещу бившия здравен министър Петър Москов е насрочено днес в специализирания наказателен съд. Той и заместникът му Адам Персенски са обвинени заради приетите като дарение през 2015 г. от Министерството на здравеопазването на Турция 100 хил. дози ваксина за деца \"Пентаксим – 0.5 мл.” и 100 хил. дози ваксина \"Хепатит Б“ – „Еувакс Б“, които не са разрешени за употреба на територията на България.   Делото тръгна по същество през септември миналата година, а в началото на октомври в спецсъда бяха разпитани като свидетели бившите министри в кабинета „Борсов 2“ Ивайло Калфин – социален, Румяна Бъчварова - вътрешен, Николай Ненчев – на отбраната и Теменужка Петкова, която е енергиен министър и в кабинета „Борисов 3“. Според прокуратурата от действията на Москов тогава са настъпили вреди за българското здравно министерство в размер на 325 233,87 лв., но и неимуществени вреди, изразяващи се в недоверие на гражданите в дейността му. Освен Москов и Персенски, обвиняеми по делото са още Любомир Димитров, Росен Алексиев и Юлияна Ценкова. На последното заседание по делото в специализирания наказателен съд беше разпитан бившият шеф на Изпълнителната агенция по лекарствата Асена Стоименова. Тя даде подробни показания за целия законов механизъм, по който се извършват бартери и дарения на медикаменти.    Очаква се на заседанието днес да бъдат разпитани и бивши министри от кабинета \"Борисов – 2”. Бившият здравен министър Петър Москов е обвинен за това, че през 2015 г. в качеството си министър на здравеопазването не е изпълнил служебните си задължения. Обвинението е, че Москов е приел дарение от Министерство на здравеопазването на Турция под формата на 100 хил. дози ваксина за деца, за които не е имало разрешение за употреба на територията на България. Второто обвинение е, че на 27 ноември 2015 г.  е улеснил сключване на неизгодна сделка с дружеството \"Бул Био ЕООД за дарение на 5 000 000 дози ваксини \"БЦЖ\".      ", "date": "2019.01.28", "title": "Поредно заседание по делото срещу Петър Москов"}
{"url": "http://epicenter.bg/article/Parvan-Simeonov-/173903/2/0", "text": "Обединението на малките партии няма задължително да им даде сила за евроизборите, но може да им помогне да прескочат бариерата. Това прогнозира за сутрешния блок „Добро утро, България“ на Радио „Фокус“ политологът Първан Симеонов, като уточни, че ако са механични, безпринципни или отчаяни, подобни обединения не биха им донесли позитиви.   „Един от въпросите е, от една страна по-тясното понятие за десница – ДСБ, „Да, България“ и „Зелените“, и от друга – по-широкото схващане за десница – СДС, „Движение България на гражданите“ (ДБГ), БЗНС и т.н. – ще се обединят ли или пак няма? Защото ако се обединят, имат шанс да прескочат бариерата. Пред бившия Реформаторски блок (СДС, земеделското движение и ДБГ) седят няколко важни проблем, които бих обобщил така – накъде ще се опитат да поемат: към либералното или към консервативното. В България има две течения – консервативното е по-успешно и по-популярно в западния свят, а пък либералното е по-ярко. Разбира се, стои въпросът и дали съответните лагери ги очакват. Това пространство има да решава преди всичко проблем със собствената си идентичност и чак след това може да се мисли дали конкретните им предложения за идентичността на България ще бъдат успешни или не“, обясни Първан Симеонов. Той каза още, че предстоящите евроизбори ще са първият голям тест за ДПС – дали ще възстановят позициите си след появилите се индикации, че са преодолели кризата и са повалили конкурентите в собствената си ниша. Евровотът ще е тест и за това колко обединени ще са патриотите, уточни политологът и добави, че не много популярните европейски избори ще са някаква форма на вот на доверие към правителството. Първан Симеонов прогнозира, че консерваторите ще са по-успешни на това гласуване, тъй като според него вятърът в Западна Европа духа в консервативна посока. ", "date": "2019.01.28", "title": "Първан Симеонов: Обединението на малките партии може да им помогне да прескочат бариерата!"}
{"url": "http://epicenter.bg/article/Takat-kilim-za-papata-s-balgarskiya-trikolyor/173910/2/0", "text": "Красив килим с българския трикольор и с цветовете на Ватикана подготвят в Чипровци. Това ще е единият от подаръците, който ще бъде връчен на папа Франциск при посещението му в община Раковски край Пловдив този май.  В килима ще бъдат втъкана карта с района на Балканите, както и две ръце, държащи земното кълбо. Край тях ще бъде „изписан” текст „Мир на земята” на български и на латински. Подаръкът трябва да бъде готов преди 5 май, когато започва визитата на главата на римокатолическата църква у нас, съобщава Монитор.  За да получи последни указания как да бъде посрещнат папата в Раковски, на визита в Рим наскоро бе отец Димитър от градчето край Пловдив. Заедно с папа Франциск ще пътуват около 70 човека: кардинали, журналисти и персонал. На 5 май главата на католическата църква ще бъде в София, където ще му бъде приготвена трибуна за богослужението.  В Раковски папата ще посети два храма. В църквата „Пресвето сърце Исусово” ще има литургия и първо причастие, а в „Св. Архангел Михаил” ще има среща с католическата общност. Предвидено е 200 деца католици да се причестят за първи път в Раковски в присъствието на папата.  Няма как всички да приемат светото тайнство от ръката му. Затова най-вероятно с жребий ще бъдат избрани 20-ина деца, които ще имат честта да се докоснат до светия отец. Всички деца обаче се готвят отсега за посещението на папата. В определени дни от седмицата монахини ги събират и заедно учат молитви и песни. За визитата му в Раковски няма да бъдат майсторени специални тронове. Ще се използват тези, които са били направени през 2002 г. за посещението на покойния папа Йоан Павел Втори.  През февруари в Раковски се чакат пратеници на Ватикана, които ще дадат допълнителни указания относно посрещането на папа Франциск у нас.", "date": "2019.01.28", "title": "Тъкат килим за папата с българския трикольор"}
{"url": "http://epicenter.bg/article/V-kurorta--quot-Sv--Sv--Konstantin-i-Elena-quot--sashto-se-stroi/173911/2/0", "text": "Строежи на брега на морето има и по Северното крайбрежие. Курортът „Св. Св. Константин и Елена” е превърнат в строителна площадка, показват клипове в социалните мрежи.   Един от тях е на Боян Георгиев, който често се разхожда в курорта, води и децата си. На метри от морето вижда багерите в действие.   „Беше покъртително, защото там не намерих обичайната гледка от заливи, красива природа, видях само строежи... Адски много съжалих, тъй като това е едно плажче, на което аз съм пораснал, там беше офицерски плаж, имаше басейн с минерални извори”, казва Георгиев пред Би Ти Ви.   Проверката на телевизията е установила, че курортът изпълнява инвестиционната си програма за подобрение на материалната база с три проекта. Целта е да бъдат построени апартаменти, студия, басейн и ресторант към съществуващия 5-звезден хотел. Търговски център ще замени досегашните преместваеми обекти за дрехи и сувенири. От курорта обосновават строежите с идеята за развитие на комплекса като целогодишна морска и спа дестинация. Строителните разрешения са издадени от община Варна.   „От МРРБ е одобрен подробният устройствен план, тъй като курортният комплекс е с национално значение и редът на закона е такъв. Намира се в зона А по Закона за устройство на Черноморското крайбрежие, проектът е съобразен с допустимите нормативи за застрояване в тази устройствена зона”, обяви Виктор Бузев, гл. архитект на община Варна.   Проектите са съгласувани с екологичното законодателство, уверяват и от РИОСВ – Варна.", "date": "2019.01.28", "title": "В курорта \"Св. Св. Константин и Елена\" също се строи"}
{"url": "http://epicenter.bg/article/Rumen-Radev-/173913/2/0", "text": "България се намира в критичен етап от своето развитие. Българската демокрация губи позиции, доверието в парламента пада. Лобисткото законодателство измества обществения интерес. Тези тежки констатации направи президентът Румен Радев. Той и вицепрезидентът Илияна Йотова отчетоха първите си две години на \"Дондуков\" 2. Той започна изложението си пред медиите като каза, че изминалите години, особено последната, са време на илюзорна стабилност.   \"  Последните критици в ефира се притискат с инструментите на властта. Доверието в парламента е на изключително ниско ниво.  Лобисткото законодателството безцеремонно замества обществения интерес. Липсва отчетност и отговорност в управленските решения и това се увеличи като обхват.   Последната година беше похарчен изкуствено формиран излишък без критерии и прозрачност. След като стана практика НС да прегласува своите решения по разпореждане на Министерски съвет,   След като може еднолично да се изхвърлят фирми от обществени поръчки, защо така еднолично да не може да се избере и изтребителя?   заяви Радев и посочи, че това засилва усещането за корупция, лични интереси и зависимости.     Президентът призова прокуратурата да навлезе и в зоната на управляващия елит: , каза президентът Румен Радев. , продължи президентът Румен Радев.   Държавният глава посочи, че целта на управлението е повишаване на жизнения стандарт и качеството на живот. „Но каквито и съвременни модели да прилагаме обаче, тази цел е обречена, ако не извършим най-важното –   Оттам идват и чувството за обреченост и безпътица, емиграцията и демографската катастрофа механизмите за контрол над властта трябва да бъдат разширени и да включат не само формална проверка на имуществените декларации на политиците, но и какви пари харчат и имат ли подставени лица за придобиване на пари и имоти у нас и чужбина“, заяви Радев.     \"Преди две години с г-жа Йотова бяхме натоварени с отговорни длъжности от 2 млн. българи. Втората година е година на илюзионна стабилност и ерозия на доверието\", започна държавният глава. Радев припомни, че първият му приоритет е в сферата на външната политика. 12 държавни глави посетиха България по моя покана, отчете по тази тема Радев. И даде подробности. Той отчете, че посещението му в Москва, например, е довело до възстановяване на диалога след дълго прекъсване. А срещата със сребския президент Александър Вучич до решаване на права на българското малцинство.   Радев обясни, че е провел три срещи и с президента на Македония. „На срещата с турския президент ясно поставих нашите очаквания за добри взаимоотношения. При посещението си в България президентът на Словения откри първата пряка въздушна линия между двете столици“, каза още президентът. „При всички срещи и форуми в европейски формат отстоявах ценностите за единство и равнопоставеност, както и европейската интеграция на българската икономика и образование.   Радев обясни, че и през 2018 г. приоритет за него е било поддържането на взаимоотношенията с българските общности зад граница.   Държавният глава започна с критични думи - ветото не е акт за противопоставяне, а възможност за постигане на ефективно законодателство. И каза, че е наложил 7 вета, но мнозинството се е съгласило само с едно от тях.   „Ветото не е акт за противопоставяне на Народното събрание, а възможност за истинско законодателство. С всяко едно от наложените вета отстоявах конституционно признати ценности, които са в името на българското общество\", каза Радев.   „Пет пъти сезирах Конституционния съд, като в единия случай Народното събрание само отмени тихомълком сезираните от мен разпоредби“, обясни Радев. \"През 2018 г. президентската институция често бе последната бариера за лобисткото законодателство при безотговорни политически действия\", изтъкна президентът Румен Радев.   , посочи той.   , изтъкна той.   „Настоях да не се повтори пропускът през 2017 г. и настоях навреме да се подготвят договорите за проекти за модернизация.   то последните решения на управляващите окончателно я опорочиха. Бяха приети недостатъчни стъпки за повишаване на личната мотивация. Ефект може да има след година-две и дотогава рискът от авиационни произшествия ще продължава да расте“, заяви Радев.  .  Румен Радев посочи, че единението изисква надмогване на партийния егоизъм и личните амбиции в името на национални цели.   Президентът отправи критика към управлението, като заяви: \"След като обществото не реагира на 500 млн. лв. за язовири без обсъждане и обществени поръчки, защо да не се дадат по същия начин 1,3 млрд. за магистрали. Последната година беше похарчен изкуствено формиран излишък без критерии и прозрачност. След като стана практика НС да прегласува своите решения по разпореждане на Министерски съвет, защо да не се прегласува и финансовата рамка и да платим много повече за изтребителя? След като може еднолично да се изхвърлят фирми от обществени поръчки, защо така еднолично да не може да се избере и изтребителя? Ние изхвърляме европейските участници от проекта за нов боен самолет и правителството за европейско развитие на България твърди, че този антиевропейски избор е геостратегически!“   Според държавния глава \"това засилва усещането за корупция, лични интереси и зависимости\". „Свикнахме скандалите у нас да се вихрят възходящо с годините, но бутафорният конкурс с изтребителя извади порочния стълб на управление на международната сцена. Злепостави ни като неблагонадежден партньор. После се чудим защо не ни пускат в Шенген и еврозоната – въпрос на доверие“, каза още Румен Радев.           ", "date": "2019.01.28", "title": "Радев в остро критична реч:  България се намира в критичен етап от своето развитие (ВИДЕО)"}
{"url": "http://epicenter.bg/article/Iliyana-Yotova-/173917/2/0", "text": "Аз съм на страната на тези, които няма да допуснат да се създаде интернационал на популистите. Това заяви в слово пред медиите вицепрезидентът Илияна Йотова. Тя и президентът Румен Радев отчетоха първите 2 години от своя мандат на \"Дондуков\" 2.   В изложението си Йотова обърна внимание на работата с българските общности зад граница. Българските общности в чужбина не бяха поканени за председателството, даде пример тя.   Посветихме много дискусии на образованието, посетихме над 30 училища и читалища, изтъкна вицепрезидентът.    ", "date": "2019.01.28", "title": "Илияна Йотова: Аз съм с тези, които няма да допуснат да се създаде интернационал на популистите!"}
{"url": "http://epicenter.bg/article/AFIS--71--smyatat--che-politicheskata-sistema-v-Balgariya-raboti-za-bogatite/173920/2/0", "text": " Това показват данни от национално представително проучване, осъществено от Агенция АФИС.   . Само 7% са на обратното мнение. А всеки четвърти (26%) предполага, че социалните разлики остават на същото ниво.   .  , нагласата, че неравенството расте, обхваща далеч по-голям дял отколкото е средният за страната – 81%. В тази подоходна категория само 10% смятат, че различията остават на същото ниво и    Тъкмо обратното се забелязва  . Те виждат далеч по-слаба динамика, отколкото забелязва населението като цяло.  .    Данните за  . А най-заможният 1% от заетите получава колкото най-зле платените 50%.   Ако допреди 15-години често се поставяше проблемът „уравновиловка“, то днес страната заема точно обратния полюс с това, че е най-неравната в ЕС.   Запитани, „За кого, според Вас, работи политическата система в България“ – за богатите, за средната класа или за бедните?“ –  .  . Само 2% смятат, че работи за бедните. Още по-незначителен брой (2%) допускат, че установените порядки обгрижват с предимство „средната класа“.  .   Запитани,    Запитани,  . Те избират грубо-реалистичния отговор: „Властта е бизнес, бизнесът е власт“.   Иначе казано,    Идеологията и политическата ориентация влияе върху кохезията, но дори темата за неравенството достига ниво, което прокарва разделителни линии в обществото. Например, сред хората, които определят себе си като консерватори, привържениците на ГЕРБ или други десни партии, почти двойно по-голям дял от спрямо средното смятат, че неравенството остава на същото ниво (съответно 44%, 42%,41%). Само че те са малцинство – съответно 5%, 23% и 2%.   В една електорална демокрация, броят им не е достатъчен, за да наложат еволюционна или статична дефиниция на народната воля.    ", "date": "2019.01.28", "title": "АФИС: 71% смятат, че политическата система в България работи за богатите"}
{"url": "http://epicenter.bg/article/Radev-v-yarka-zashtita-na-Yoncheva-/173921/2/0", "text": ", обвинена в пране на пари. Държавният глава направи това в отговор на журналистически въпрос по време на отчета на първите две години от мандата си.   В началото на отговора си Радев посочи, че не визира само Елена Йончева, а \"имам информация за много журналисти от провинцията, които са преследвани с различни инструменти на властта\". Радев спомена и \"проблемите с г-жа Ахчиева\", имайки предвид предаването \"Открито\" по БНТ.   „ \", обясни Румен Радев.   И добави: \"И ако наистина г-жа Йончева се подвежда под отговорност, защото е знаела за престъпния произход на средствата, то това поражда и тежки много въпроси. Г-жа Йончева ли подкара множество държавни институции и предприятия да си влагат парите в КТБ или управляващите по това време? И защо не се търси отговорност от тях, те са били длъжни да знаят за характера на тази банка? Г-жа Йончева ли запушваше ушите, очите и устите на контролните органи - БНБ, МВР, ДАНС, които са били длъжни по това време да установят всички тези неща, а не получаващите пари от банката? И защо ръководствата на тези органи по това време не са подведени под отговорност? Г-жа Йончева ли връчи наградата „Мистър икономика“? Г-жа Йончева ли водеше по списък политици за получаване на пари на ръка от банката? Има ли други медии, които са получавали огромни суми от тази банка? За какво са ги използвали, какво са направили с тях? И като големи медии защо те не са разбрали за престъпния произход на парите и защо те не са подведени под отговорност?“, изстреля въпросите си  президентът Радев.   Държавният глава посочи, че \"тези въпроси ще продължават да тежат и трябва на тях трябва най-сетне да се иска ясен и конкретен отговор\".  ", "date": "2019.01.28", "title": "Радев към обвинението:Г-жа Йончева ли водеше по списък политици за получаване на пари на ръка от КТБ"}
{"url": "http://epicenter.bg/article/Semeystvoto-na-pochinaloto-bebe-v-Pleven-shte-tarsi-pravata-si-v-sada/173923/2/0", "text": "Родителите на починалото от вирусна инфекция 1-годишно дете в Плевен ще съдят лекарите, подценили състоянието му. Според тях, ръководството на университетската болница се опитва да прикрие грешката на ниво спешен кабинет.   Детето издъхва от усложнения в резултат на скоротечна вирусна инфекция. Според родителите, заради лекарски пропуски, за които заключението мълчи.   Малкият Преслав почина миналата седмица в плевенската болница. От там обявиха, че причината е усложнение след вирусна инфекция. Ден по-късно обаче лекарите опровергаха това твърдение, резултатите посочиха, че причина за смъртта на детето не е грип тип А или Б.   Говорителят на университетската болница в Плевен обясни, че семейството е потърсило личния лекар за помощ и за бебето се е борил екип от специалисти близо 15 часа.   Майката заяви, че твърдението, че семейството не е потърсило спешна помощ е лъжа. „Дойдохме първо в спешна помощ, седяхме цяла вечер, опитваха се да свалят температурата на детето със спирт, при положение, че аз му бях дала нурофен, но температурата не спадаше. Имаше температура 39.5, а лекарката го заливаше със спирт и не спираше да ни кара да го разхождаме по коридора по боди с къс ръкав”, разказа майката пред bTV.   Това се случва точно в навечерието на рождения ден на детето. „Не ни пуснаха изследвания, аз очаквах, че ще ни оставят в болница, накрая му сложиха свещичка ефералган, би му урбазон и детето свали температурата до 37 градуса. Тогава лекарката каза, че можем да си ходим”, обясни още майката.   Бащата Костадин Гюров разказа, че няколко часа по-късно детето отново вдига температура и те отиват в частна болница в Плевен при детски лекар. „Там ни казаха, че вирусът е такъв и до три дена детето ще се оправи – да го завиваме. Дадоха му още лекарства, показахме лекарствата от спешната помощ и той каза, че са добре лекарствата които са изписани, и детето ще се оправи. То пак имаше температура, но не ни пуснаха изследвания и в частната клиника”, каза и бащата.   На детето са правени редовни прегледи и изследвания, то редовно е водено на лекар и е било здраво, по думите на майката. Семейството на малкия Преслав ще търси правата си по съдебен път.   „Когато има вирусно заболяване подходът е такъв, дават се аналгетици и общо имунни средства. Тук обаче има недооценяване на случая, има и проблем в самата болница като организация”, обясни зам.-министърът на здравеопазването Бойко Пенков. По думите му в случая има пропуски и той обяви, че ще има допълнителна проверка. ", "date": "2019.01.28", "title": "Семейството на починалото бебе в Плевен ще търси правата си в съда"}
{"url": "http://epicenter.bg/article/Kiril-Ananiev--Pikat-na-gripa-shte-e-prez-sledvashtata-sedmitsa/173924/2/0", "text": "Очакваме пикът на грипната епидемия в страната да бъде през следващата седмицата, заяви при посещението си във Варна министърът на здравеопазването Кирил Ананиев. Той добави, че в края на следващата и началото на по-следващата седмица заболеваемостта ще бъде преодоляна, а броят на болните ще започне да намалява.   \"Надявам се прогнозите ни да се сбъднат, защото тази година доста продължи грипната епидемия“, коментира министърът.   \"Към днешна дата 1370 училища в страната са в грипна ваканция\", допълни министърът на образованието и науката Красимир Вълчев, който заедно с Кирил Ананиев бе на посещение в Университетската болница \"Св. Марина“ във Варна за откриването на Центъра по интервенционална рентгенология с изключително висок клас апаратура и софтуер, предаде Канал 3.   Министър Вълчев добави, че в момента най-голям е дялът на учебните заведения в грипна ваканция в София, като броят име 267. Според Вълчев ще има възможност за преструктуриране на учебното съдържание и няма да се налага отучване.   Той увери, че при всеки случай, в който в съответната област е обявена грипна епидемия, се издава заповед за неприсъствени дни. \"През тази седмица може би ще има най-много училища в грипна ваканция“, коментира още министърът.   Във Варна утре предстои да заседава Областната комисия за борба с грипа в Регионалната здравна инспекция. След срещата ще стане ясно дали учениците в града и областта ще се върнат в клас или грипната ваканция ще бъде удължена.   Във връзка със случая на починало бебе в болницата в Плевен, здравният министър Кирил Ананиев отбеляза, че са установени допуснати грешки в лечебното заведение и в Министерството е назначена проверка. \"Резултатите ще бъдат оповестени пред обществеността когато проверката приключи\", посочи той.  ", "date": "2019.01.28", "title": "Кирил Ананиев: Пикът на грипа ще е през следващата седмица"}
{"url": "http://epicenter.bg/article/Rumen-Radev-formira-Savet-za-strategichesko-razvitie-na-Balgariya/173928/2/0", "text": "На отчета на първите две години от мандата си президентът Румен Радев обяви, че ще формира Съвет за стратегическо развитие на България.   Според държавния глава в тази структурата ще участват \"интелектуалци и специалисти\", които ще представят \"алтернативи на социалния блокаж, на икономическия и идеен застой.   \"Който иска да управлява, трябва да предложи високообразовани и почтени хора. Заради това формирам Съвет за стратегическо развитие на България с участието на интелектуалци и специалисти. Той ще трябва да предложи алтернативи на институционалния блокаж и на икономическия и идеен застой на страната\", каза пред медиите държавният глава. И информира, че съставът на Съвета ще бъде обявен с указ в идните дни.   В словото си държавният глава отправи остри критики към правителството и на практика обвини премиера Бойко борисов в авторитаризъм, без да го спомене поименно. Румен Радев не изрече и име на партия.   \"Българската демокрация ускорено губи позиции, свободата на словото е обект на преследване\", каза още в началото на словото си пред журналистите в \"Гербовата зала\" на \"Дондуков\" 2 президентът Румен Радев.  „Доверието в Народното събрание достигна критично ниски нива, все повече закони се изменят кардинално с преходни изменения. Законодателният процес става непредвидим, лобисткото законодателство измества безцеремонно общественият интерес. Сривът на доверието и противоречията в коалицията блокират нуждата от реформи”, изреди държавният глава.  Ветото не е акт за противопоставяне на Народното събрание, а възможност за постигане на ефективно и справедливо законодателство, посочи той и отбеляза, че досега е налагал вето седем пъти, но парламентът се е съобразил само с едно от тях. Запитан, дали би подкрепил нов политически проект, Радев отговори: \"Да, ако той отстоява безкомпромисното прилагане на закона, пречупва корупцията, отстоява свободата на словото и работи за модернизацията на България\".      ", "date": "2019.01.28", "title": "Румен Радев формира Съвет за стратегическо развитие на България"}
{"url": "http://epicenter.bg/article/Eto-i-tsyalata-rech-na-prezidenta-Rumen-Radev-/173929/2/0", "text": "      Добър ден и добре дошли!  Уважаеми дами и господа,  Преди две години с г-жа Йотова бяхме натоварени от вота на два милиона българи да поемем отговорните длъжности президент и вицепрезидент на Република България. Днес сме тук, за да отчетем втората година от мандата.    Ще започна с външната политика и отбраната, в които ролята на президента е най-съществена.  През 2018 г. продължих активно да отстоявам българските позиции по европейския и световен дневен ред.    Задълбочих диалога с лидерите на всички балкански страни за укрепване на сигурността и развитие на свързаността и просперитета в региона:  - При посещението ми в Сърбия, заедно с държавния глава на страната посетихме нашите сънародници в Западните покрайнини. Президентът Вучич се ангажира лично с проблемите на българското малцинство – решени бяха дълго отлагани въпроси като финансирането на медиите на български и вписването на женските фамилни имена;  - Проведох три срещи с президента на Република Македония. Договорих участието на македонска рота на парада на 6 май, което бе символен жалон по пътя на сближаването на двете приятелски страни;  - На срещата с президента на Турция ясно поставих нашите очаквания за добросъседски отношения, основани на взаимно уважение и за възстановяване на работата на комисията, в чиито правомощия е въпросът за компенсации на тракийските бежанци;  - При посещението си в България президентът на Словения откри първата пряка въздушна линия между двете страни;  - Упорито отстоявах идеята за изграждане на Институт за устойчиви технологии в Югоизточна Европа, имащ съществено значение за научната свързаност между балканските страни; инициирах и Меморандум за разбирателство, който все още не е подписан от премиерите на държавите от региона.  - Тристранната среща на държавните глави на България, Австрия и Румъния в Русе засили фокуса върху Дунавската стратегия, като събра представители на местните власти, на бизнеса и образованието. Убеден съм, че Дунавската стратегия е инструмент за икономическото съживяване на Северна България, който трябва да бъде използван.   При всички срещи и форуми в европейски формат отстоявах основополагащите принципи на съюза за единство, солидарност и равнопоставеност, за укрепване на сигурността, за пълноценната интеграция на българската икономика, наука и образование.  На срещата на върха на НАТО поставих приоритетите на българската страна, свързани с укрепване на колективната сигурност и необратимостта на процесите на модернизация на Българската армия. На конференцията за климата в Катовице защитих работните места в българския въгледобив и плавния преход към енергетиката на бъдещето.  Посещението ми в Москва възстанови политическия диалог на най-високо ниво след дълго прекъсване. Българското общество очаква правителството да материализира огромния потенциал в двустранните отношения.  Срещите ми с държавните и правителствени ръководители на страните от Близкия и Далечния Изток и Северна Африка бяха в изпълнение на заявената от мен позиция за развитие на отношенията с държави с висок инвестиционен потенциал и с такива, с които ни свързват активни търговско-икономически отношения от близкото минало. На срещата ми с премиера на Китай Ли Къцян предложих идеята за създаване на Център за глобално партньорство, която бе лансирана от него и българското правителство на форума “16+1”.  Водените от мен бизнес делегации и организираните бизнес форуми доведоха до конкретни сделки с чуждестранни партньори. Изнесох публични лекции в Оксфорд и на Парижкия форум за мир, които допринесоха за утвърждаването на българския поглед върху европейските и световните процеси.  И тази година приоритет за мен и за вицепрезидента бе поддържането на жива връзка с българските общности зад граница.  Като върховен главнокомандващ на Въоръжените сили бях силно ангажиран с развитието на сектор „Сигурност“. Проведените Консултативни съвети за национална сигурност, диалогът с ръководството на Министерството на отбраната, срещите с личния състав при посещенията във формирования откроиха проблемите на Въоръжените сили, на които предлагах решения. Настоях да не се повтори пропускът от 2017 г. и да се подготвят навреме договори за поддържане на техниката в изправност, очаквайки, че въпреки обещанията и тази година няма да се реализират проектите за модернизация. Оказах се лош пророк – докато порочната комисия за изтребителя в Народното събрание от 2017-а блокира модернизацията на за дълъг период, то последните решения на управляващите окончателно я опорочиха.  Бяха предприети уместни, но все още недостатъчни стъпки за преодоляване на некомплекта от личен състав и повишаване на неговата мотивация. Средствата за ремонт на авиационна техника се заделиха много късно и ефект може да има едва след година-две. Дотогава нальотът остава опасно нисък и рискът от авиационни произшествия ще продължи да расте.  Темповете на разработване на Програмата за развитие на Въоръжените сили 2032 изостават от усложняващата се среда за сигурност. Трите проекта за видовете въоръжени сили не могат да решат дълбоките организационни, структурни и технологични проблеми на Българската армия, които изискват всеобхватен подход.   Тук искам да бъда пределно ясен - ветото не е акт на противопоставяне на Народното събрание, а възможност за постигане на ефективно и справедливо законодателство. И не броят на ветата, а липсата на реално обсъждане на повдигнатите с тях проблеми, може да девалвира този конституционен инструмент.    По същите принципни съображения пет пъти сезирах Конституционния съд. В два от случаите Народното събрание само отмени тихомълком атакуваните от мен разпоредби. Това ме кара да вярвам, че има смисъл да продължавам да реализирам поверените ми правомощия срещу противоконституционно законодателство.  Стимулирането на обществен дебат по актуални теми и на диалог между институциите и гражданите бе основен приоритет в дейността на президентската институция. Президентството организира конференции и кръгли маси с участието на отговорни институции, наши и чужди експерти и граждански организации, които намериха широк отзвук и формулираха ефективни решения в:  - борбата с корупцията и с несправедливостта;  - борбата срещу бедността и неравенствата;  - за интеграцията на хората с увреждания ;  - за гарантирането на честни и демократични избори.  Проведох множество срещи с общините по проблемите на местната власт, със синдикатите, с работодателски и браншови организации, с водещи чуждестранни инвеститори, с научни и творчески съюзи. И тази година поддържах пълноценен диалог с основните вероизповедания.  Повдигнах и темата за националното единение. Това не е апел за индулгенция на виновните, за изтриване на миналото или за празнословие. Това е зов за обединение на обществото там, където е необходимо всенародно усилие. Спасяването на българската демокрация, отстояването на гражданските и социалните права, на националния суверенитет, изискват обединени усилия: на милеещите за България срещу онези, които я плячкосват; на почтените срещу корумпираните; на демократите от разни цветове срещу автокрацията; на почтените граждани срещу онези, които манипулират избори; на свободомислещите срещу онези, които потъпкват свободата на словото. Единението изисква надмогване на партийния егоизъм и личните амбиции в името на национални цели.  Уважаеми дами и господа,  България се намира в критичен момент от своето развитие. Преди една година в тази зала заявих пред вас, че нашето общество трябва да отстои своите демократични права и свободата на словото и да се пребори за налагането на върховенството на закона.  За съжаление, българската демокрация ускорено губи позиции. Свободата на словото е обект на преследване. Последните критични гласове в българския ефир и изтъкнати професионалисти се притискат с инструментите на властта.  Доверието в парламента достигна критично ниско ниво. Все повече закони се променят кардинално с преходни и заключителни разпоредби и се избягва общественото обсъждане и оценката за въздействие. Законодателният процес става непредвидим и елиминира гражданското участие. Лобисткото законодателство измества безцеремонно обществения интерес.  Сривът на доверието и противоречията в коалицията блокират възможностите за конструктивни реформи. Липсата на прозрачност, отчетност и отговорност в управленските решения се разшири и като обхват, и като размер на разпределяните публични средства. Това ставаше с „опипване“ на прага на търпимост на обществото и постепенно увеличение на размера на средствата.  - След като обществото не реагира за 500 милиона за язовири - без обсъждане, без санкция на Народното събрание и без обществени поръчки, защо да не се разпределят по същия начин и 1.35 млрд. лева за магистрала;  - След като предходната година беше похарчен изкуствено формиран излишък от 1.7 млрд. лева – без критерии, правила и прозрачност, защо да не се разпределят по същия начин миналата година 2.7 млрд. лева;  - След като стана практика Народното събрание да прегласува своите решения по разпореждане на Министерски съвет, защо да не прегласува и финансовата рамка от 1.8 млрд. и да похарчим много повече за изтребители;  - След като е възможно еднолично да се „изхвърлят“ фирми от големи обществени поръчки, защо да не се реши по същия начин кой ще бъде изтребителят. Докато се кълнем в Европа, разчитаме на еврофондове и чакаме да ни „пуснат“ в еврозоната, ние изхвърляме европейските участници в конкурса за нов боен самолет в разрез с процедурата, разработена по европейски модел. И правителството за европейско развитие на България твърди, че този антиевропейски избор е геостратегически.  Всички тези действия засилват усещането за корупция, за лични интереси и зависимости. Свикнахме скандалите у нас да се вихрят възходящо с годините, но бутафорният конкурс за изтребител извади порочния стил на управление на международната сцена. Злепостави ни като ненадежден партньор, погазващ предварително разписани и възприети в съвременния свят норми. След провала на големите енергийни проекти, модернизацията на Въоръжените сили засили убеждението, че България губи суверенитет и не е в състояние да взема сама стратегически решения.  Защо се възмущаваме тогава, че не ни пускат в Шенген и Еврозоната? Въпрос на доверие. А то не се печели с неуморна декламация на европейските ценности, а с тяхното осъзнаване и прилагане. Това обаче изисква компетентност, почтеност и отдаденост на обществения, а не на лични и корпоративни интереси. Декларациите на някои политици, че олицетворяват евроатлантическите ценности, са най-сигурният начин да отчуждят българите от тези ценности.  И ако все още има колебание дали властта ни приближава към Европа, или ни тласка към Третия свят, то със сигурност ни отдалечава дори от Копенхагенските критерии за приемане в ЕС:  - По първия критерий: Дали институциите са стабилни и гарантиращи демокрацията, върховенството на закона и човешките права? Напротив: от законотворчеството до управленските решения сме свидетели на точно обратното – непредсказуемост, погазване на закона и фаворизиране на корпоративния интерес.  - По втория критерий: Дали икономиката е пазарна и способна да издържа на конкурентния натиск в ЕС? Напротив: Вместо предприемачество и инициативност, основани на конкуренция, иновативност и ефективен мениджмънт, се стимулират бизнес кръгове чрез протекции и скандални обществени поръчки. Лобисткото законодателство все повече задушава инициативата, конкуренцията и прогреса.  Успехите, които афишира властта, не променят живота на мнозинството българи към по-добро. Мантрата за стабилност и икономически растеж – който, между другото, е сред най-ниските в Централна и Източна Европа и ни закотвя стабилно на европейското дъно, не може да заглуши най-важните индикатори за качеството на живот и доверието в държавността – демографията и чуждестранните инвестиции:  - Топенето на нацията е факт, при това с драматични темпове;  - Бягството на младите в чужбина не спира;  - Задълбочават се неравенствата и бедността;  - Маргинализират се цели общности по социален признак, който се усложнява и етнически;  - По последни данни на БНБ изминалата 2018-а е истинска катастрофа за чуждестранните инвестиции, а затварянето на предприятия е трайна тенденция.  България не успява да развие своя най-ценен капитал – хората. Чак след девет години управление той започна да се оформя като приоритет по отношение на образование, здравеопазване и социална дейност, но не като устойчиви философии на управление, а по-скоро под уличен натиск от отделни общности. Не като дълбоки и ефективни реформи, а като раздаване на пари в изборна година.  В тази критична ситуация очакванията на обществото са за неотложни и всеобхватни спасителни мерки – за повишаване на жизнения стандарт и качеството на живот и за излизане от демографската безпътица. Каквито и съвременни икономически, данъчни и социални модели да прилагаме обаче тази цел е обречена, ако не се извърши най-важното - радикална промяна на политическата среда и на стила на управление.  Историята е показала, че закърняването на представителната демокрация води до концентрация на политическата власт в тесен елит, който трансформира тази власт в икономически облаги и ги влага в още повече власт. Така този елит бетонира властта си и порочният кръг се затваря. Оттам и растящите бедност и неравенства, незадоволителният темп на развитие, настъплението срещу демокрацията, чувството за обреченост и безпътица, емиграцията и демографската катастрофа.  Крайно време е да се разграничат корумпирани от ограбвани; сенчест и олигархичен бизнес от почтено предприемачество. Механизмите за контрол над властта трябва да се разширят и да включват не само формални проверки на имотни декларации на политиците, а и какви пари харчат, имат ли свързани и подставени лица за скрито придобиване на фирми, активи, имоти и сметки у нас и в чужбина.  За да върви обществото ни напред, трябва да се възстанови доверието на гражданите в държавността, а това минава неизбежно през възмездието – безкомпромисно наказателно преследване на корумпираните и грабителите. Апелирам КПКОНПИ, прокуратурата, МВР и службите да навлязат и в старателно отбягвания периметър на властта, в потенциални зависимости между политици, собственици на фирми, които печелят крупни обществени поръчки, и потенциални подставени лица. Ако това не стане, разпадът ще продължи, а търсенето на справедливост може да излезе извън рамките и механизмите на закона.  Управляващият елит трябва да реши въпроса за ускореното икономическо и социално развитие на страната. Който иска да управлява, трябва да предложи високообразовани, компетентни и почтени хора, мотивирани да работят в полза на обществото.  Ако партиите искат да се видят на бъдещия политически хоризонт, трябва да се чистят от корумпирани и некомпетентни кадри с управленски амбиции. Ако нашето общество осъзнае своята сила и отговорност, то може да се справи с истинския проблем на България – безнаказаните престъпност и корупция. Ако се справим с този проблем, ще се гарантира прозрачна и справедлива обществена и бизнес среда, в която и другите проблеми ще намерят своето решение.  В заключение - формирам Съвет за стратегическо развитие на България, с участието на интелектуалци и висококвалифицирани специалисти. Той ще трябва да разработи и предложи алтернативи на институционалния блокаж, на икономическия и идеен застой, в който се намира страната. Съставът на съвета ще бъде обявен с указ в идните дни. Страната има нужда от нови идеи. България има нужда от таланта, труда и дързостта на всички българи - у нас и зад граница. Предстоят ни избори, предстоят ни месеци на идейно и гражданско усилие. Вярвам, че заедно ще изведем България по пътя на демокрацията и просперитета.  Благодаря ви за вниманието! ", "date": "2019.01.28", "title": "Ето цялата реч на президента Румен Радев!"}
{"url": "http://epicenter.bg/article/Yanuari-si-otiva-s-dazhd-i-toplo-vreme/173897/2/0", "text": "Седмицата започва с облачно време, но няма да вали. В последните дни на януари ще бъде топло за сезона.  Максималните температури днес ще са между 3 и 12 градуса. Утре обаче, основно над западната част от страната, дъждът се завръща. Термометрите на места ще се качат до 15 градуса.   До края на работната седмица ще има слабо понижение на температурите, валежите ще продължат чак до уикенда.  В събота и неделя над цялата страна ще бъде предимно облачно, но дъжд и сняг не се очакват.  Февруари започва с максимални температури между 5 и 13 градуса.    ", "date": "2019.01.28", "title": "Януари си отива с дъжд и топло време"}
{"url": "http://epicenter.bg/article/Gripna-epidemiya-e-obyavena-v-21-ot-obshto-28-oblasti/173900/2/0", "text": "От днес в областите София-град, Благоевград и Кюстендил е обявена грипна епидемия, а училищата се разпускат в грипна ваканция. До второ нареждане в трите области се преустановяват детските и женските консултации, свижданията в лечебните заведения за болнична помощ, плановите операции и провеждането на профилактични имунизации.   Така областите, обхванати от грипа стават общо 21 - Благоевград, Бургас, Варна, Велико Търново, Видин, Добрич, Кърджали, Кюстендил, Пазарджик, Плевен, Пловдив, Разград, Русе, Сливен, Смолян, Софийска област, София-град, Стара Загора, Хасково, Шумен, Ямбол, както и на територията на община Луковит.    Учениците в столицата няма да учат до 4 февруари включително. Грипната ваканция за учениците в Благоевград и Кюстендил ще продължи до 1 февруари включително.  От днес започва и грипната ваканция за учениците в областите Разград, Плевен и Русе, където вече е в сила грипна епидемия. Най-рано в класната стая ще се върнат учениците от Разград - 31 януари. Ваканцията за учениците в Плевен и Русе продължава до 4 февруари включително.  В Добрич и Пазарджик грипната ваканция за учениците бе удължена до 29 януари включително, а в Пловдив неучебни са дните до 1 февруари включително. Грипната ваканция във Велико Търново бе удължена до 4 февруари включително.  Отменена бе грипната епидемия на територията на областите Перник и Силистра.        ", "date": "2019.01.28", "title": "Грипна епидемия е обявена в 21 от общо 28 области"}
{"url": "http://epicenter.bg/article/Kiril-Voynov-Nad-400-yazovira-imat-nuzhda-ot-nezabaven-remont--a-nad-800-ot-tekusht/173902/2/0", "text": "Това обясни Кирил Войнов - председател на Държавната агенция за метрологичен и технически надзор по бТВ.    По думите му в язовирите се поддържа свободен обем за такива случаи, за да могат да поемат допълнително количество вода. Такава обстановка обаче не е очаквана, тя е по-характерна за март, когато започва обилното топене на снеговете, обясни още Войнов.    „  каза още Кирил Войнов. Над 400 язовира имат нужда от незабавен ремонт, а над 800 от текущ, посочи още председател на ДАМТН. Той бе категоричен, че трябва да се помисли за подготовката на населението за действие при кризисни ситуации.", "date": "2019.01.28", "title": "Кирил Войнов Над 400 язовира имат нужда от незабавен ремонт, а над 800 от текущ"}
{"url": "http://epicenter.bg/article/Grazhdanski-patruli-pazyat-meditsite-ot-Speshnata-pomosht-v-Gorna-Oryahovitsa/173904/2/0", "text": "Граждански патрули започнаха да дават дежурства в Спешна помощ в Горна Оряховица, за да подкрепят медиците и предотвратят агресията срещу тях, предаде БНР. Напрежението ескалира в последната седмица, а филиалът е единственият в страната, където граждани се организираха, за да помагат в охраната на спешните медици.   Нощното дежурство с първия граждански патрул в Спешния център в Горна Оряховица мина сравнително спокойно. „Настояваме за повече гласност на проблемите с агресията над медиците, а целта ни е да ги подкрепим и защитим“, обясни Николай Николов.   \"Искаме г-н Ананиев да чуе и да види, че в спешните центрове, не само в Горна Оряховица, има проблеми\", добави той.   Медиците споделят, че се чувстват по-спокойни с гражданските патрули.   Фелдшерът Мила Радева заяви:   \"Те действително оказват голяма подкрепа, благодарни сме им за помощта, но не мисля, че това е решение на въпроса\".   Медиците настояват за среща със здравния министър Кирил Ананиев и искат ефективни мерки за защита срещу агресията:   \"Паник бутони, охрана, която непрекъснато да бъде тук\".   Близо половината от спешните медици вече подадоха едномесечни предизвестия за напускане, което поставя под риск медицинското обслужване на 80 000 жители от няколко общини.   Общо 26 са подадените молби за напускане, каза д-р Валентина Хаджирадева - директор на центъра за спешна помощ Велико Търново. Не бива да се допуска филиалът да спира работа, тъй като отговаря за най-гъсто населения район в областта, допълни тя:   „Освен за Горна Оряховица, там се оказва спешна медицинска помощ за община Лясковец, а амбулаторна помощ търсят пациенти и от 3 други общини – Стражица, Златарица, Полски Тръмбеш“.   Няма лекари - кандидати за тази работа, няма и фелдшери, допълни тя и изрази надежда част от медиците да преосмислят решението си да напуснат.   „Господин министърът е съпричастен с искането на персонала и в петък ме е информирал, че е съгласен и че ще се направи необходимото, за да се осигурят средства за осигуряване на физическа охрана във филиала“.   Колко средства ще бъдат необходими обаче все още не е ясно, тъй като трябва да бъдат проверени възможностите на фирмите, а има и други изисквания за склучване на договорите, подчерта тя. И в момента има ангажирана охранителна фирма, която се отзовава на сигналите, но медиците казват, че тя реагират много мудно. Според Хаджирадева причината е, че се служителите ѝ се намират на голямо разстояние. Предстои и среща на медиците с полицията във Велико Търново. Въвеждането на паник-бутони в линейките е „предвидено за в бъдеще“. Във Велико Търново също има агресия спрямо медици отчете Хаджирадева .   „В обществото, като цяло, расте агресията и чувството за безнаказаност след сред определени групи от населението. Лечебните заведения са най-леснодостъпните, безплатни и всеки има право да ги посети. Чувството за безнаказаност се създава от това, че, ползвайки тази услуга, непрекъснато можеш да надяваш вербална агресия и дори да се посяга срещу персонала“.    ", "date": "2019.01.28", "title": "Граждански патрули пазят медиците от Спешната помощ в Горна Оряховица"}
{"url": "http://epicenter.bg/article/-quot-Pirogov-quot--otvori-detski-gripen-kabinet/173906/2/0", "text": "След като разкри грипен кабинет за възрастни, болница \"Пирогов\" вече има и детски грипен кабинет. В него пацинтите от до 18 г. преминават преглед, който не се заплаща и не изисква направление от личния лекар, предаде БНР.   Необходимо е да се направи регистрация на Детската регистратура, откъдето пациентите ще бъдат насочени към специалния кабинет.", "date": "2019.01.28", "title": "\"Пирогов\" отвори детски грипен кабинет"}
{"url": "http://epicenter.bg/article/Eto-i-tsyalata-rech-na-vitseprezidenta-Iliyana-Yotova-/173930/2/0", "text": "  Уважаеми господин президент,  Уважаеми колеги,  Уважаеми журналисти,  Искам да започна с най-важната за мен тема – единението на българите. Там, където завърши президентът. Дейността ми през 2018 г. в голямата си част беше посветена и обвързана с контакти и формиране на политики със сънародниците ни зад граница.  Българите зад граница  Българите зад граница не са по-стари и по-нови емигранти. Те са представители на българската нация по света, носители на традиция, на култура, на българския език. Те не са другите българи.  Българското самосъзнание, произход, националност, правата, чувството за принадлежност и желанието да бъдат със своите сънародници в България не могат да бъдат поставени под условие, не могат да се слагат в скоби или в кавички. Не можем да си позволим повече разхищение на национален ресурс и следва спешно да си отговорим на въпроса – каква е стратегическата политика на България към сънародниците ни.  През 2018 година се срещнахме и работихме заедно с историческите ни общности, с българските общности от страните от Централна Европа – Чехия, Словакия, Унгария; със сънародниците ни от Западна Европа, САЩ и Южна Америка.  Какво ни казаха те: необходима е цялостна държавна политика – от образованието, запазването и развитието на българския език до създаване на условия и мотиви за тяхното връщане в страната.  Какво трябва да предприемем?  Необходими са промени, които да гарантират успеха на политиките за и с нашите сънародници навън. Спешно трябва да се актуализират Законът за българите в чужбина, Законът за българското гражданство, Законът за чужденците в България, постановления на МОН, Законът за дипломатическата служба.  Кои са належащите проблеми и възможните решения:  1. Безспорен приоритет е оцеляването, запазването и разпространението на българския език:  Съществуват реални рискове от изчезване на българския език в историческите диаспори, по различни причини. Предлагаме на всички нива на контакти, преговори, при подписване на международни и двустранни споразумения изучаването на български език и условията за това да бъдат неизменна част от претенциите на българската държава. От българска страна имаме нужда от последователна стратегия за стимулиране на семействата от български произход, на преподавателите в училища с преподаване на български език, от програми и квалификации, откриване на двуезични училища. В момента се полагат огромни усилия, за да се открие българо-украинско училище в Одеса, едновременно с това сме допуснали да се затвори българското училище, с дългогодишна традиция, в Будапеща.  Мрежата от съботно-неделни български училища трябва да се разшири. В 40 държави по света има 362 съботно-неделни български училища с бюджет около 11 млн. лева, където се обучават около 30 хиляди деца. Още около 70 съботно-неделни училища са основани и подпомагани от други организации без участието на България. Предлагаме създаването на Национален фонд за подпомагане на тези училища, защото не е достатъчен нито националният бюджет, нито може да се разчита само на спонсори. Средствата могат да бъдат част от общ фонд за политики за българите в чужбина, каквато е практиката в много страни.  Признаването на българският език за матуритетен. Направени са първите крачки. Необходима е още по-амбициозна намеса на държавата за двустранни договорености, каквато е препоръката и на ЕК. В някои щати на Америка това вече е факт и след положен успешен изпит се получава официалния американски „печат за двуезичност“.  Специално внимание сме длъжни да проявим към студентите от историческите общности, които учат със стипендии от българската държава в нашите ВУЗ-ове. Много ресурс с неамбициозни резултати. Годишно завършват около 2 000 млади хора. И за тях се отнася необходимостта от преглед на законодателството, ограничаването и премахването на административните пречки до разглеждането им като професионален и кадрови потенциал. В момента заради собствените ни неуредици имаме случаи на отказали се деца, въпреки огромното им желание да учат у нас.  2. Разпространение и влияние на българската култура по света  Готови сме с концепция за създаване на Български културен институт – институция за културна дипломация, за разпространение на майчиния език и връзка с българските общности. Концепцията ни е изготвена въз основа на международния опит, на проведени срещи с над 80 български интелектуалци. Проучени са практиките на всички представени у нас културни институти. И нещо много важно – имаме институционално съгласие и разбиране за важността и актуалността на тази идея. Остава да я осъществим.  3. Повече общуване, повече познаване, повече диалог, повече възможности помежду ни  Готови сме с проект на платформа за общуване на българите по света, за общуването им с българската държава. Целта е изграждането на световна електронна мрежа, която да ни свързва, както и създаването на политика „на едно гише“, чрез което да се получава необходимата информация от държавата. С изграждането на електронно правителство това би могло да става още по-лесно. Тя трябва да се превърне в национална платформа с отделен бюджет. Засега ние ще сложим началото с нашия пилотен проект.  4. Представителството на българските общности  Тази тема отдавна е на сцената. България има своите ангажименти към историческите ни общности, където те са представени в националните и местни органи на държавата, в която живеят. И ние стриктно бдим за гарантиране на тези права. По-сложен е въпросът с представителството на т.нар. по-нова миграция. Един въпрос, който е крайно време да бъде разрешен със създаването на обществените съвети към нашите консулски служби и определянето на техния статут, отговорности, правомощия.  Уважаеми дами и господа,  Мнението на мен и моя екип е, че е настанало време за нова политика и взаимоотношения с нашите сънародници навън. Освен просветителската и читалищна дейност, могат да се направят по-тесни контакти и съвместни инициативи за бизнес, за привличане на работна ръка, за съвместни проекти. Впрочем това е и желанието на големите работодателски организации в България, които търсят съдействието на държавните органи, за да се осъществи този контакт. За нас, българите, те не са изоставени. Често обаче не съзнаваме мащабите на този потенциал, не ги включваме в националните ни политики и решения, не търсим тяхното мнение. Българите зад граница не бяха включени под никаква форма и не участваха в Българското председателство на Съвета на ЕС.  Отношението на България към сънародниците прозира и във факта, че до сега не са анализирани рисковете за тях във Великобритания. Едновременно няма и анализ за ефектите върху българската икономика при различни варианти на Брекзит.  България  Политиката за сънародниците ни зад граница е важна, но наша отговорност е да спрем напускащите страната.  „Системата ни убива“, скандираха хората по улиците на България. И неведнъж чухме, че ще търсят късмета си навън. Как се разчитат тези думи? Ще дам моя прочит. А той е: не искаме да оцеляваме по единично, да планираме ден за ден, защото не намираме перспектива, защото искаме в отчаянието на изгубена справедливост да намерим вяра, че има решение. Изчерпаха се възможностите за отиграване на всяка топка при всеки възникнал конфликт. Необходима е държава, която се грижи за своите граждани, а не ги разглежда като поданици.  Българите се чувстват извън държавата. И така все повече се късат връзките помежду ни като граждани, изчезват отговорностите. Това ражда войната по пътищата, агресията, оцеляването по единично.  Каква да е България, в която ще растат децата и внуците ни? Какво е мястото ни в ЕС? Как ще постигнем единението всички ние заедно – вън и вътре в страната?! В отговорите на тези въпроси се съдържа националната кауза. Противно на внушенията, че нямаме необходимост от каузи.  Отговорността на нашето поколение е в запазване на българската нация – клише, но безпощадно вярно.  Икономическият модел за следващите няколко години ще предотврати демографската криза, ще спре изтичането на активните хора и спонсорирането на чужди икономики. Икономика и демография са теми, които изискват национален консенсус, неподвластни на политически мандати. И точно тук на разделението и партизанщината трябва да противопоставим държавата, която не е остаряло понятие, а представлява най-сериозния дефицит в България. Да заложим на високите технологии, на туризма и селското стопанство. С национален и европейски ресурс резултатите няма да закъснеят, ако въпреки политическите нюанси имаме общо разбиране къде искаме да стигнем и какви искаме да бъдем.  След 12 години членство в ЕС вече имаме преценка за това как да се развиваме като равноправен член на съюза. Имаме ясна преценка къде сме спрямо останалите страни и коя е печелившата ни посока на развитие.  Европа  Уважаеми дами и господа,  България за четвърти път ще участва в европейски избори. В труден период, с много високи нива на евроскептицизъм, в период на оттегляне на Великобритания от ЕС, с голяма въпросителна на къде ще поеме развитието на съюза.  Не 5, 10 години живеем в период на безвремие, със слаби политики. 10 години живеем под сянката на кризи, които не са намерили своя политически отговор. Изборът изглежда много малък – между запазване на сегашното статукво и Европа на скорости – това не е избор.  Не приемам политиката „на свалените платна“. Не можем да чакаме да се решат стратегически въпроси, гледайки отстрани, а след това да се вайкаме, че не са в наш интерес.  Имаме положителна новина от последните седмици – над 60% от нашите съграждани са убедени, че мястото ни е в ЕС. Те чакат активната роля на политиците. Трябва ни национална визия за активна роля и политическо влияние на България през политиките на Европа. Смели предложения пред ЕК, категорично отстояване на българските интереси от евродепутатите, твърди позиции и решения пред правителствата на останалите 27.  Коя е първата крачка – предстоящата предизборна кампания за ЕП. Кое е първото и задължително условие за българските интереси? Национално разбирателство по въпроси от български интерес и визия за промяна на Европа, споделени от всички партии. По ключови политики като разширяване, миграция, сигурност, борбата с двойните стандарти, върховенството на закона. Не пречи нито на политическите убеждения, нито на партийната кампания. Няма нищо лошо, ако всички участници в изборите имат един и същи отговор на поне 7 точки. Една от тях – след успешното председателство и налагане темата за Западните Балкани, трябва да бъдем дългата ръка на Европа тук в тази част на света. Комисар по разширяването би увеличило влиянието ни, би направило възможно включването на България и в Берлинския процес, би засилило позициите ни на европейски посредник с Турция.  Необходимо е да подредим и собствената си градина – навременни позиции по ключови въпроси от национален интерес. Правилното и смелото им отстояване пред ЕК и Съвета. Така няма да закъсняваме като за „превозвачите“.  Уважаеми дами и господа,  Колеги,  Повече интеграция или повече суверенитет?! Това не е плашеща дилема, а изисква отговор. В нея е закодиран целият разговор за осите, пистите, скоростите, за развитието на Европа оттук нататък.  Суверенитетът и патриотизмът не отричат Европа, а Европа не отрича националната идентичност. С български адрес това означава да пазим и показваме страната ни – с най-старата държавност, наследник на богати традиции, на историческото наследство, създала третата християнска цивилизация (тази на славяните). Точно това не показахме по време на председателството.  Едновременно с това последователно трябва да провеждаме политика срещу пренаписване на историята. Който се опитва да пренаписва историческите факти, историята го изтрива от страниците си.  Започнахме кампания за съхранение на паметта на българските будители. Те родиха българската нация. Започваме от къщата на Евлоги Георгиев, който заедно с брат си Христо са най-големите дарители в нашата история. Благодаря на карловци, на Министерството на туризма за предложенията и съвместната работа.  Проведохме срещи с над 30 училища и приблизително толкова читалища. Посветили сме много дискусии на образованието, на агресията в училище, но едновременно с това и на подкрепата на млади и талантливи българи.  Подробна информация както за събитията, така и за усвояваните политики можете да намерите в отчета, който ще бъде публикуван на сайта на президентската институция.  И не на последно място искам да обърна внимание на темата за човешките права, популизма и разделението на нациите. Да положим всички усилия да не се състои интернационалът на националистите!  Подробни отчети за дейността на трите комисии, работата с които ми е възложена от президента, ще бъдат качени на сайта.  Позволете ми да завърша с благодарности към моя екип и екипа на президентската администрация, без които всичко това, за което говорих, не би било възможно.  Благодаря ви за вниманието!", "date": "2019.01.28", "title": "Ето и речта на вицепрезидента Илияна Йотова!"}
{"url": "http://epicenter.bg/article/Bashtata-na-Petyo-ot-Plovdiv--Zashto-beshe-spryana-Valya-Ahchieva--Kakvo-da-kazha-na-sina-si-/173931/2/0", "text": "19-годишният Петър Мавродиев от Пловдив, който страда от детска церебрална парализа, дълго време се бори с несправедливостите покрай лечението си и е един от малкото примери в България на непреклонност, силен дух и борба с неправдата. Момчето, което премина през трудните пътеки на лечението си, успя да се пребори с цялата медицинска бюрокрация, успя да осъди Фонда за лечение на деца, премина през тежки операции, срещна се с премиера Бойко Борисов в опит да облекчи живота на стотици като него…    Бащата на Петьо е категоричен, че страната ни най-после може да започне да прилага някои добри практики, вече утвърдени в други европейски страни. „Политиците трябва просто да имат волята да го направят”, каза преди време Мавродиев, който най-много страда от факта, че близките на болните деца се превръщат в „просяци”, събиращи пари за лечение.    И в момента семейството води дело за дискриминация заради абсурдно изградената пасарелка в Прослав, правеща преминаването над жп линиите истински ад за Петьо, всички хора с увреждания и майките с колички.   Това е породило и въпросите, които Емил Мавродиев поставя в писмото си, адресирано до председателя на Народното събрание на Цвета Караянчева и председателя на Комисията за медии в парламента Вежди Рашидов.                         ", "date": "2019.01.28", "title": "Бащата на Петьо от Пловдив: Защо беше спряна Валя Ахчиева? Какво да кажа на сина си?"}
{"url": "http://epicenter.bg/article/Erdogan--Turtsiya-shte-proizvezhda-po-golemi-dronove--sposobni-da-nosyat-orazhie/173927/7/0", "text": "Турският президент Реджеп Тайип Ердоган анонсира, че до няколко месеца Турция ще произведе по-големи дронове, способни да носят оръжие. Ердоган съобщи това в реч в средиземноморската провинция Анталия вчера, предаде БНР. По думите му новите безпилотни летателни апарати ще бъдат \"пример за света\".   В момента Турция е една от малкото страни в света, която произвежда както разузнавателни, така и дронове, носещи оръжия. Ердоган допълни, че 65% от въоръжението в Турция е местно производство.   Междувременно вчера турската артилерия продължи обстрела срещу кюрдските сили в района на Тел Рифат. Градът се намира на около 20 км западно от Африн, който е под турски контрол, след като Анкара проведе военна операция в района. Обстрелът на турската армия с гаубици \"Фъртъна\" започна още в четвъртък миналата седмица.", "date": "2019.01.28", "title": "Ердоган: Турция ще произвежда по-големи дронове, способни да носят оръжие"}
{"url": "http://epicenter.bg/article/Ruski-Su-27-prehvana-amerikanski-samolet-nad-Baltiysko-more/173952/7/0", "text": "Руски изтребител Су-27 е прехванал самолет на Военновъздушните сили на САЩ над Балтийско море, съобщиха от руското Министерство на отбраната.   В съобщението се отбелязва, че американската машина е забелязана със средствата за контрол на въздушното пространство.   \"За прехващането на чуждия самолет е бил вдигнат изтребител Су-27 от състава на дежурните сили по противовъздушна отбрана. Екипажът на руския изтребител се е приближил на безопасно разстояние до обекта във въздуха, след което го е идентифицирал като разузнавателен самолет на САЩ P-8A Poseidon\", допълват от военното ведомство.  От там съобщиха още, че руският изтребител вече благополучно се е завърнал в базата.   По-рано в медии бе публикувано видео как руски Су-27 прехваща самолет на шведските ВВС. ", "date": "2019.01.28", "title": "Руски Су-27 прехвана американски самолет над Балтийско море"}
{"url": "http://epicenter.bg/article/650-evro-e-veche-minimalnata-rabotna-zaplata-v-Gartsiya-/173958/7/0", "text": "Гърция повиши минималната работна заплата от 586 на 650 евро.  Гръцкото правителство повиши минималната работна заплата, пет месеца след излизането на страната от последната от трите последователни спасителни програми и мерките за икономии, диктувани от нейните кредитори, предаде ДПА.  От февруари минималната месечна заплата ще бъде 650 вместо 586 евро, обяви пред телевизия ЕРТ премиерът Алексис Ципрас. \"Доверието в нашата икономика расте... Ние можем да си го позволим\", каза Ципрас. \"Дължим го на онези, които понесоха най-много по време на кризата\", заявява Ципрас, цитиран от Дарик.  Гърция бе принудена да прилага строги мерки за икономии от разразяването на дълговата криза през 2010 г. Минималната работна заплата от 751 евро през 2009 г. спадна до сегашното си ниво още през 2012 г. Гръцките кредитори - Европейският съюз, Европейската централна банка, Европейският стабилизационен механизъм и Международният валутен фонд, които продължават да надзирават икономическата политика на страната, одобриха повишаването на минималното възнаграждение на труда.", "date": "2019.01.28", "title": "650 евро е вече минималната работна заплата в Гърция "}
{"url": "http://epicenter.bg/article/Dragan-Dzhilas--V-Sarbiya-vlastva-strahat/173937/11/0", "text": "    - Живеем в страната на поробените институции, страна без справедливост, страна, където се разбиват главите на политическите противници, страна в която срещу инакомислещите се провежда всекидневен публичен линч. Гражданите на Сърбия показаха, че не искат да живеят в такова общество. На протестите „Един от 5 милиона“ можете да видите граждани, които подкрепят напълно различни политически алтернативи, маршируващи заедно, защото искат да спрат това пропадане. Сръбското общество не желае вече постоянно да го унижават представителите на властта. Гражданите са тези, които са смели, а не политиците.   - Повече от 6 години имаме системно разрушаване на всичко, което прави едно общество демократично. След 30 години на многопартийна система се върнахме в началото. Отново се борим за честни изборни условия, свободни медии, свобода на изразяване. На власт е един авторитарен режим, който задушава всичко около себе си. Сега се борим за въздух, за право да дишаме, но това е и борба срещу лошите икономически решения на сръбското правителство, което тласка страната към все по-задълбочаваща се бедност. Сред членовете на „Съюз за Сърбия“ има и синдикат, защото това е борба за достойнство във всеки сегмент на живота.   - Александър Вучич и аз, и сега и тогава, сме на различни позиции. Той беше министър на информацията, а аз се борех против режима на Милошевич. И тогава трябваше всички да се обединят, за да се разруши един недемократичен режим. Пети октомври е специален ден в сръбската история и не бих го сравнил с нищо. Днес живеем в напълно други световни реалности. Някога бе немислимо за свободата на медиите в Давос да говори човек, който е поставил под свой контрол почти всички медии и който е начело на партия, чиито членове са поръчвали убийства на журналисти. Днес се приема за нормално палачът да седи с жертвата.   - Първостепенен приоритет беше създаването на „Съюз за Сърбия“. Ситуацията е сериозна и ми беше по-важно да превъзмогнем различията и да действаме заедно като опозиция. Планирам и скоро да създам своя организация.   - Няма сблъсъци между гражданите на Сърбия. Хората не са недоволни от своите съседи, своите съграждани, а от начина по който днешната власт управлява страната. Единствената опасност е тази, която идва от управляващата партия. Тя е тази, която е готова и на физическа разправа с всички, които мислят различно. Достатъчно трябва да ви говори фактът, че членът на ръководството на СПП   и председател на община Гроцка – Драголю Симонович е поръчител на убийството на журналиста Милан Йованович, както и че главата на един от лидерите на Съюз за Сърбия – Борко Стефанович бе разбита.   -Не можем да участваме в представата на СПП, която се нарича избори. Само защото наричате нещо избори, това не означава, че гражданите имат шанса свободно да изразят волята си. Всички национални медии са затворени от Вучич, в избирателните списъци се дописват по свое усмотрение – колкото процента трябва, в избирателните секции се заплашват наблюдателите. В Сърбия властва страхът. Вярвам, че всички, които искат доброто на своята страна няма да участват на такива избори. Броят на партиите няма да промени фактът, че това не са свободни избори.   - Посещението на Путин в Белград бе използвано за местни политически цели. Александър Вучич, както някога и Слободан Милошевич, организира контрамитинг. Хората в цяла Сърбия, предимно на държавна и общинска работа, получиха разпореждане в този ден да дойдат в Белград, защото за Вучич беше важно да покаже, че може да събере повече хора от нас. Ясно беше и защо носят плакати с „Един от 300 милиона“, което с реплика на нашия слоган „Един от 5 милиона“. Между другото, хората, които идват на гражданските протести, идват, защото искат да покажат, че не приемат насилието, а не че някой ги кара.   - Самият живот пробива медийната блокада. Всеки ден националните медии говорят на гражданите за това, че живеят в „златно време“,  но всеки вижда как живее, когато се срещне с портфейла си. Ако медиите можеха да вършат работата си, по-рано щеше да се демаскира истинско лице на този режим. Премахнат е всякакъв дебат в публичното пространство, полемики може да водите само на социалните мрежи. От идването на СПП на власт имаме едва няколко медии, които работят по правилата на професията. И въпреки тази блокада, днес има десетки хиляди хора по улиците. Не може да лъжете всички хора, през цялото време.    ", "date": "2019.01.28", "title": "Драган Джилас, лидерът на протестите, срещу Вучич: В Сърбия властва страхът!"}
{"url": "http://epicenter.bg/article/Margarita-Pesheva--Zhurnalistikata-dnes--Robot-sreshtu-choveka/173941/11/0", "text": "      в първото десетилетие на новия век изключително бързо се налага като компютърно и медийно явление, но и като успешна бизнес практика. Началото е поставено през 90-те години на миналия век, когато започват опитите за създаване на текст по предварително изготвени алгоритми и специализиран софтуер. Явлението се разглежда като част от областта на новините, които търсачките предоставят. Има многобройни и различни названия-  . Съществуват много компании, които предлагат разнообразни приложения за компютърно създавани текстове.   В света на медиите, явлението води началото си от 2014г. (1) Редица съвременни компании в САЩ, Европа и Китай вече предлагат на медийния пазар приложения за  , които генерират съдържание с бързина и мащаби, изцяло непосилни за човека. Пробивът на автоматизираните новини в съвременната журналистика става 40 години след създаването на първия алгоритъм за произвеждане на новини в университета \"Йейл\" в САЩ през 1977г.   е първият вестник в света, който през 2014 г. публикува информация за земетресение в Калифорния, създадена чрез специален алгоритъм. Програмистът и журналист Кен Скуенке създава алгоритъм, който автоматично генерира кратка статия, когато стане земетресение или пък друга катастрофа. Той разказва, че за написването на тази \"компютърна новина\" са му били нужни само  , преди тя да се появи в мрежата.   Време, абсолютно немислимо за човека- журналист, който трябва да извърши поредица операции, преди да седне и напише горещата новина за случилото се земетресение. Тази \"компютърна новина\" звучи съвсем нормално, като написана от човек- репортер. Тя съдържа полезна информация за часа на земетресението, силата на епицентъра, като се позовава на данните от  . Новината е изцяло неразличима от всички други новини, които са създадени от хора- журналисти. Използват се и други алгоритми, чрез които   за извършени криминални престъпления, финансови и спортни събития. Така медийният свят и журналистиката вече се разполовяват на три отделни групи:      Все повече са медиите, които частично използват компютърен алгоритъм за производство на отделни новини , които \"се смесват\" с други новини и анализи, създавани от хора-журналисти. Тревожното е, че компютърно генерираните новини чрез алторитъм на практика са неразличими от останалите. Това показват редица изследвания на потребители на новинарско съдържание.    също обяви, че ще използва специализиран софтуер за финансовите си новини. Чрез който агенция АП се надява да публикува  , отколкото досега.   Това изглежда напълно възможно, защото според някои изчисления, ако за определено време един репортер може да произведе  , за същото време един робот може да произведе  . При това той никога не се уморява, не е недоволен  ; никога не греши; не лъже  ; неговите информации са абсолютно точни и верни  . Роботът - журналист може да произведе до - рекорд, немислим за което и да е човешко същество.   Няколко години по- късно, компютърните новини вече са няколко милиарда годишно (2). Това дава неподозиран шанс на прогнозата на Кристиан Хамънд, професор по компютърни науки и журналистика, според който до 2025 г. 90% от новините в медиите ще бъдат компютърно генерирани.     . Поне засега машината ще позволи на човека- репортер да има повече време за най-съществената част от журналистиката - да анализира и осмисля явленията и процесите в обществото. На Международния журналистически конгрес във Виена, журналисти и медийни анализатори са категорични, че автоматизираният софтуер не е заплаха за журналистите, а по-скоро - нова възможност. Машините няма как да изместят изцяло репортерите в това, което те правят. Поне засега машините нямат онези креативни способности, които имат хората.     .           . А само до 10 години роботите не само ще си комуникират с хората, но и ще станат емоционално интелигентни. Това ще се случи чрез редица иновации в сферата на изкуствения интелект.   Този процес ще се засилва при днешните темпове на развитие на изкуствения интелект. Неслучайно ЕК вече разглежда проблема за социалните ефекти от въвеждането на изкуствения интелект, който освобождава човешки потенциал в редица сфери. Вече се обсъжда известно намаляване на работната седмица, за да се запазят необходимите работни места - като противодействие на натиска, който изкуственият интелект оказва върху хората в редица производствени отрасли, и в частност- в сферата на журналистиката.     В забележителната книга   поставя няколко изключително важни въпроси, които пряко се отнасят до бъдещето на медиите и журналистиката в настъпващата ера на изкуствения интелект. В последната глава на тази книга, озаглавена \"Homo sapiens губи контрол\" Ювал Ноа Харари формулира серия от изключително трудни въпроси, които чакат своя отговор:             Какво ще се случи с медиите и журналистиката във време на растяща доминация на изкуствения интелект, чийто възможности, а вбъдеще - и креативни способности, все повече заплашват довчера безспорното превъзходство на Homo sapiens. Хипотезата на Харари е, че компютърният алгоритъм е новият  , чиято доминация оттук насетне трудно може да бъде спряна и овладяна от човека.   Харари формулира два възможни изхода в близкото бъдеще, всеки от които изглежда гибелен за човешката цивилизация и света на човешкото.  е , че бързото развитие на технологиите и изкуственият интелект ще направят истинска революция в пазара на труда, като изхвърлят на улицата милиони безполезни хора, които ще бъдат лесно изхранвани, но те ще прекарват времето си в компанията на наркотиците и 3D световете на виртуалната реалност. И същевременно ще създаде малък елит от свръхчовеци, които ще владеят и управляват компютърните алгоритми.    е подсказан от Ник Бостром, който предупреждава, че човечеството надали ще стигне до такава деградация, защото изкуственият интелект, след като изпревари човешкия интелект, може би просто ще унищожи цялото човечество. Изкуственият интелект вероятно ще направи това от страх, че човешкият род ще се обърне срещу него и може да се опита да го изключи от мрежата.(6).    През 2013г. двама учени от Оксфорд Карл Бенедикт Фрий и Майкъл Осбърн публикуват своето изследване  , в което разглеждат вероятността различни професии да бъдат превзети от компютърни алгоритми в следващите  . Според тях   от работните места в САЩ  са силно застрашени от възможно \"превземане\" от алгоритмите. При това за някои професии процентите са от  -  От   . Според някои прогнози, само след шест години -    Ювал Ноа Харари привежда многобройни примери за огромните предимства и опасности в днешното развитие на изкуствения интелект - за човешкия свят, изкуството, медиите и журналистиката. Ето няколко от тях.    Хората много дълго сочат играта на шах като най-доброто доказателство за превъзходството на човека над изкуствения интелект. До 10 февруари 1997г. когато изкуственият интелект   победи световния шампион по шахмат Гари Каспаров и фактически опроверга тази претенция за човешко съвършество. Днес изкуственият интелект вече предпочита машинното самообучение. Например компютърната програма  сама се научава да играе древната китайска настолна игра Го, която е значително по-сложна от шахмата. През март 2016г. в Сеул е организирана среща межгду \"АлфаГо\" и световният шампион по Го, южнокорееца Ли Седол. \"АлфаГо\" побеждава Ли с 4:1, като използва необичайни ходове и оригинални стратегии, които смайват експертите.   . Дейвид Коуп, професор по музикознание в Калифорнийския университет в Санта Крус разработва , която може да композира хорали в стила на Йохан Себастиан Бах. Създаването на такъв специализиран изкуствен интелект отнема 7 години, но EMI още от своето \"раждане\" успява да композира   в стила на Бах само за един ден. След което създава музика в стила на Бетховен, Шопен, Рахманинов , Стравински. ЕMI \"издава и своя първи албум, озаглавен  , и когато хората слушат нейните композиции, без да знаят, че това е музика , създадена чрез компютър, често я хвалят, че тя \"има богата душевност\" и \"емоционално въздействие\". Истината е, че Homo Deus в музиката не само е изключително бърз и точен, но той има и своя творческа душа.       е името на известния суперкомпютър- изкуствен интелект на   който през 2011г. спечели ТВ шоу \"Риск\", като победи бивши шампиони от плът и кръв. Сега Уотсън е подготвян успешно да диагностицира различни заболявания, и той ще бъде многократно по-успешен и ефективен от който и да е лекар-човек, защото може да съхранява в своята база данни информация за всяка болест или лекарство, познати в историята на човешката цивилизация. Освен това Уотсън никога не е уморен, гладен или болен, той може да отдели на всеки пациент толкова време, колкото е нужно. При такъв \"доктор\" Уотсън, Шерлок едва ли ще ни е необходим!    През май  , хонгконгска фирма, специализирана в областта на регенеративната медицина назначи компютърен алгоритъм, наречен   в своя Управителен съвет. VITAL препоръчва в кои компании да се инвестира като той анализира огромно количество данни, свързани с финансовото състояние, клиничните изследвания и интелектуалната собственост на кандидатите. Също като другите петима членове на УС, компютърният алгоритъм има право на глас дали фирмата трябва да инвестира в определена компания    Много бързото развитие на компютърната журналистика (след 2014г. ) вероятно приближава времето, когато в Управителните съвети на електронните медии ще може да се \"назначава\" компютърен изкуствен интелект, който ще дава експертни мнения за тяхното управление, програмна или финансова политика, въз основа на огромни сравнителни данни за развитие на медийния сектор в страните - членки на ЕС и извън него. Но същевременно- дали това трябва да се случи и в Управителните съвети на обществените медии в ЕС? Няма ли присъствието на изкуствен интелект да е своего рода посегателство върху тяхната социална мисия, върху креативната човешка способност за точна и вярна преценка на тяхното развитие в програмно, управленско или финансово отношение?   Какво ще стане, ако изкуственият интелект внезапно \"реши\", че за една обществена ТВ програма в ЕС ще е необходима здравословна конкуренция с търговските ТВ програми, което налага кардинална промяна в нейната програмна политика- завой към шоупрограмите и спортните предавания, които традиционно имат висок рейтинг, а оттук - и големи приходи? Ако в недалечно бъдеще, изкуственият интелект овладее управлението на една обществена телевизия, каква е гаранцията, че той няма да поиска много повече власт? Която за робота може да означава повече приходи от шоу програми и ТВ развлечение? С което той бързо, бързо ще прибере социалната мисия на обществената телевизия в медийния килер? Каква е гаранцията, че компютърният изкуствен интелект в един прекрасен ден няма внезапно да се отклони от своята (иначе правилна) програма, чрез неговата възможност да се самопрограмира? И като резултат- да проведе коренно различна медийна политика, която е в крещящо противоречие с отколешно завоювани   ценности,   правила и   идеали? Защото какво ще е важното за изкуствения интелект, ако той внезапно получи поста Председател на Уаправителния съвет на една обществена медия-    В самото създаване на изкуствения интелект, и неговата възможна еманципация от човека и човешкия свят е изначално заложена възможността за   между двата вида алгоритми-  , присъщи на Homo Sapiens, и , присъщи на Homo Deus. Тогава не е ли прекалено голяма опасността изкуственият интелект да овладее целият медиен сектор, като подчини търговските и обществените медии на дигиталната си сила, власт и компютърна воля? За жалост, това не са страници от романите на Айзък Азимов, а тревожни прогнози на авторитетни учени и изследователи.     Все пак, чашата е наполовина пълна. Има реална възможност чрез въвеждане на някои регулаторни правила , обществените радио и телевизионни програми в ЕС да бъдат донякъде \"изолирани\" от сферата на действие на изкуствения интелект. Всъщност има голяма обществена необходимост публичният медиен сектор в ЕС да остане водеща територия на хуманната, човешката журналистика - на качествените анализи и разследвания, на специализираните предавания за култура и изкуство, които са предназначени за различните сегменти от обществото.   Доколко общественият медиен сектор в ЕС трябва да позволява в близко бъдеще всеобща намеса на изкуствения интелект в правенето на новини и предавания, в управлението на обществените медии - в тяхната програмна или финансова политика? Дали е възможно общественото радио и телевизия в ЕС в следващите две десетилетия да остане своего рода \"изолирана територия\" на която да се развива качествената/бавна журналистика, създавана от Homo Sapiens? Дали общественият медиен сектор трябва да се превърне в \"непристъпна медийна крепост\" за човешката журналистика, която поставя на фокус именно   постижения в различните области на науките, изкуствата, културното многообразие на регионите?   Този проблем , за жалост е все по- трудно решим, защото изкуственият интелект много успешно вече се самопрограмира и саморазвива. Ако вчера той се самообучи на   и с лекота разгроми световният шампион по Го, днес той много ефективно участва като   на голяма компания по регенеративна медицина, утре вероятно ще остане единствен господар на новата \"дигитална цивилизация на компютърните алгоритми\". И ако хипотезата на Ювал Харари дийствително се сбъдне, това означава, че краят на човешката цивилизация може би наистина е близо. В този смисъл, медийните регулацииу коитомогат да \"изолират\" изкуственият интелект от обществения медиен сектор изглеждат възможни само донякъде . И все пак.     Каква политика ще избере ЕС в областта на регулациите на обществения и търговския медиен сектор при толкова бързо растящото превъзходство на изкуствения интелект над човешкия? Колко актуален изглежда днес призивът на Томас Ман, че хуманизмът трябва да се защитава с меч? При положение, че засилването на властта на изкуствения интелект в различни социални сфери по същество ги дехуманизира?   Всъщност изключително бързото развитие на изкуствения интелект далеч изпреварва възможностите на човека да го разбере и осмисли. Поради което \"дигитална компютърна ножица\" между естествения и изкуствения интелект все повече се разтваря. Новите компютърни технологии се развиват с такива темпове, които не позволяват на човека бързо и навреме да ги разбере и осмисли , като състави план за действие.   Невероятното превъзходство на изкуствения интелект при събиране, обработка и подреждане на ивформация, неговите колосални възможности за предлагане на управленски решения, вече поставя човека в своеобразна подчинена роля. По отношение на събирането, систематизацията и обработката на бази данни, човекът остава несъвършен, макар и да е гениално творение на природата.   Роботът- изкуствен интелект е изключително творение на човека, той изглежда твърде съвършен, но всъщност дали е гениален, колкото самият човек? Роботът (поне засега) не постигнал нито мащаба, нито дълбочината на сътвореното от Достоевски, Шекспир или Бодлер. Той все още не е изпреварил Айнщайн, Платон или Чаплин. Но в утрешния ден- кой знае?   Дуалистичният медиен модел в ЕС се основава на много добре разработена регулаторна рамка - в защита и подкрепа именно на сектора на обществените медии. ЕК предлага многобройни специални регулации ( Директиви, становища, препоръки ) за подкрепа и запазване на обществения сектор - най-вече като гаранция за развитие и съхранение на културното многообразие и националната самобитност, за представяне на интересите и потребностите на различните групи от обществото, за развитие на регионите с техните традиции и обичаи.   Това е възможна гаранция за опазване на програмите на общественото радио и телевизия в ЕС от  , от настъпващата робожурналистика, която в световен мащаб стремително \"завзема\" големи медийни територии в последните години.   Не е ли редно тъкмо ЕС - с големия си медиен опит, с отлично структурирания сектор на обществените и търговските медии да инициира един  - в защита на общественото радио и телевизия от задаващата се   в следващите 15 години? Не е ли морално и етично, именно журналистиката в обществените медии да остане приоритет на Homo Sapiens, като запази традиционната си роля на \"куче- пазач\" на обществото, глас и съвест на националната общност?   Може би общественият медиен сектор така ще даде шанс за развитие на  , в която на фокус ще бъдат големите, но и малките обществени групи, културните центрове, но и регионалните култури, глобалните проблеми, но и националните различия, изкуствата в световен и национален контекст, глобалният мрежов език, но и отделните национални езици?   Вече е време за публична дискусия по тези горещи въпроси. Които са по-скоро близо, отколкото далече. Необходимо е обединяване на усилията на изследователи в областта на медиите, на изкуствения интелект, специалисти по медийна икономика, медиен маркетинг и мениджмънт, експерти по медийно право и регулация на ЕС и др.   Тази дискусия трябва да обсъди различните регулации в търговския и обществения медиен сектор, във връзка с много бързото навлизане на компютърния изкуствен интелект в сферата на журналистиката, което в следващите 10 години ще стане необратимо. Предмет на обществени дискусии трябва да стане и  , нейните големи предимства, но и възможни опасности.     Преди 36 години в Заключението на романа си   Айзък Азимов пророчески дефинира една песимистична гледна точка:  Което, според него, не означава, че роботите не съществуват, а по- скоро че те вече не работят в полза на хората...  Днес, четири десетилетия по-късно, това пророчество на Айзък Азимов е на път да се сбъдне.   Същевременно мнозина учени смятат, че законите за роботиката на Айзък Азимов са доста остарели и те вече не могат да служат като основа за създаване на нови морални норми, които да решат трупащите се въпроси за сигурността, свързани с изкуствения интелект.  .   Проблемът е дали това съвместно съществуване ще бъде безметежно? Кои са всъщност възможните рискове? Джош Хол, автор на книгата   казва, че    Необходимо е създаването на серия етични правила за роботи, норми на поведение и санкции за тези роботи, които се отклоняват от зададената им програма. И ако следващото поколение роботи ще могат да вземат самостоятелни решения и ще изпълняват дейности , без специален надзор от хората, вече е време човечеството да реши кой ще регулира тяхната дейност?- твърди Чиен Хсун Чен от Националния университет Чао Тунг в Тайван.   . И добавя, че обстоятелството дали в близко бъдеще роботите ще могат да разбират човешката реч и емоции е ключов, защото именно там минава границата между човека и машината. Всъщност голямото предизвикателство на идващите десетилетия ще бъде запазването на баланса в отношенията между хората и роботите и създаването на законова рамка за регулиране на тези отношения  .   Неслучайно ЕК обсъжда създаването на законова рамка, която да даде своеобразни   на роботите. Представители на ЕП вече обсъждат правила, които да гарантират сигурността на изкуствения интелект. Предвижда се роботите да бъдат задължени да имат и допълнителни системи за защита, които позволяват на човека да изключи един робот във всяка ситуация, както и използването на роботи в случай на война      Робожурналистиката има много големи предимства, но тя изправя човека пред серия от възможни опасности. Кои са най-големите й предимства?    Репортажът в \"Лос анджелис таймс\" за земетресението е публикуван в интернет  . Това е немислимо за човека- журналист, който се нуждае от много повече време да прецени ситуацията, да събере нужните данни, да ги систематизира и напише репортажа, след което да го публикува във вестника или в мрежата.    Една журналистическа публикация, която се прави чрез алгоритъм се основава на проверени данни и напълно сигурни източници, които са 100% точни. Ако няма бъг в системата.   . Публикацията, написана чрез алгоритъм се основава на изключително прецизно обработени данни и извършени от машините изчисления, в които грешка не е възможна. Отново ако няма бъг в системата.   Компютърно генерираната новина е напълно безпристрастна, защото човешкият фактор е изключен, а роботът (поне засега) не е способен на чувства и емоции.    Аудиторията възприема робо новините като по-достоверни, макар и написани скучно, те се оценяват като изключително обективно представящи фактите, ето защо заслужават по-голямо доверие от човешките новини.     на качествените анализи и коментари на случващото се в света . Те освобождават време и енергия на истинските журналисти да правят действително качествена и стойностна журналистика  . Кои са главните недостатъци на робожурналистиката      Тя представя едно военно събитие хронологически напълно точно и вярно. Но в този роборепортаж отсъства онзи емоционален поглед и страст към събитията и героите на войната, който е присъщ например на Толстой, Макгахан или Хемингуей. Робожурналистиката ( поне засега) не владее творческото пресъздаване на събитията и героите, което е заложено в човешкия разказ.    В близко бъдеще формирането на обществено мнение, влиянието върху обществените процеси чрез медиите, ще се създава, регулира и управлява основно от роботи.   Което прави много актуален въпросът доколко \"роботите-журналисти\" ще се придържат към професионалната етика, към която се придържа човекът- журналист?   В тази връзка не е ли дошло времето за нов, актуален прочит на трите закона на роботиката, формулирани от американския учен и писател- научен фантаст Айзък Азимов?     Айзък Азимов завършва Колумбийския университет и получава докторат по химия. Дълги години (до 1958г. ) е професор по биохимия в Медицинския факултет на Бостънския университет. Издал е повече от  - научни и научно- популярни трудове, фентъзи романи за възрастни и за деца. Най-известни са неговите романи от поредицата \"Фондацията\". За романа си \"Острието на Фондацията\"(1982) става носител на наградата \"Хюго\" за 1983г. В разказа му \"Хоро\"( 1942) той за пръв път формулира Трите закона за роботиката, на които всеки \"позитронен робот\" трябва да се подчинява, които са валидни и до днес.      или чрез бездействие да причини вреда на човешко същество.    освен когато тези заповеди влизат в противоречие с Първия закон.   , освен когато това влиза в противоречие с Първия и с Втория закон. В романа си  , Азимов прибавя към трите закона, т.нар. Нулев закон , който гласи следното:   4 Към останалите закони се добавя условието :    В своите   Айзък Азимов формулира основният проблем, пред който човечеството един ден ще се изправи: конкуренцията за власт и надмощие между хората и роботите, при която  . Обстоятелството, че Азимов формулира в закон задължителното подчинение на роботите на хората, означава само едно - той не е бил сигурен в категоричното надмощие на човека над роботите в близко или по- далечно бъдеще.   В многобройните си разкази и романи Азимов предвижда времето, когато изкуственият интелект може да получи неподозирана компютърна мощ, която да му даде възможност да подчини човечеството на своята воля и власт. Ето защо \"вредата\", която роботът, при никакви обстоятелства, не трябва да причинява на човека, е свързана с човешкия гений и неговата творческа територия, които трябва да останат водещи пред изкуствения интелект на робота.   Според Антон Оруш , Азък Азимов разработва този етичен проблем в няколко разкази, два от които са симптоматични за възможните опасности от прозиращия на хоризонта общ живот между хората и роботите. В разказа  \"Кел\"(1990)    А в разказа \"Сали\"(1953)  . За жалост, част от пророческите фантазии на писателя вече стават реалност  .   Според Азимов единствено доминацията на човека над робота може да гарантира хармоничното им общо бъдеще. Той силно се интересува от моралния императив, който създава определени морални стандарти на този общ живот, много добре формулирани в неговия разказ \"Улики\"(1946). В него писателят дава водещата морална парадигма, на която стъпват неговите . Главната героиня в разказа д-р Сюзън Келвин казва следното:         Новият общ живот между хората и роботите в журналистиката ни изправя пред няколко възможни прогнози.     . Количеството автоматично генерирана информация в медиите ще нарасне драстично до 2025г. Което не предполага розово бъдеще за обикновените репортери и редактори в медиите.   В САЩ индустрията с алгоритмите е отлично развита, в Европа тя много бързо набира сила. Традиционните медии вече наемат стартиращи компании от Германия, Финландия, Ирландия за компютърни услуги, което те сами не могат да си осигурят. Тези компании помагат на медиите да открият, отсеят, организират , произведат и разпространят различно медийно съдържание - снимки, видео, графики, най-важните съобщения в \"Туитър\" . В Япония вече създадоха робот, който може да чете новините по- добре от хората.    В най-близко бъдеще всяка компютърно генерирана статия ще има само един читател, защото компютърът ще знае всичко за всеки потребител - какви са неговите интереси, знания, квалификация, възраст, работно място, местоживеене, религия и др. Роботите ще дадат възможност за всеобща персонализация на медийната информация, което ще трасира пътя към едно  , по думите на Мануел Кастелс.    Журналистиката ще престане да е професия, която създава и формира обществено мнение по даден социално значим проблем, тя вероятно няма да е в центъра на социалния живот , няма да е \"гласът и съвестта\" на нацията, \"кучето-пазач\" на обществото. Роботът- журналист все повече ще предлага разнообразни информационни услуги на конкретни потребители, той ще бъде организатор на общност от потребители, които са абонирани за неговите информационни услуги.   . Дали в сферата на журналистиката   или роботизирането на професията ще се превърне в нова възможност журналистиката да се върне към своята истинска роля - към сериозния анализ на проблемите и героите, които съпътстват развитието на обществото?   Или в скоро време, журналистиката ще бъде \"удавена\" от новата, прагматична робожурналистика, която ще се потребява като всеки друг продукт, ще бъде задължителен елемент от модерния  , в който ще има широк спектър от предлагани информационни услуги, но (може би) тревожно ще липсват големите идеи на обществото? По кой път ще тръгне журналистиката в близко бъдеще, предстои да видим.     И най-вече- за възможността в недалечно бъдеще изкуственият интелект в журналистиката да се еманципира дотолкова, че да получи пълен контрол върху цялата медийна среда ? Вече е реалност способността на робота да се самообучава и развива, да установява контакт с други роботи, да разработва роли и стратегии, за които човекът дори не е предполагал? Съвременният робот се самообучи на древнокитйската игра Го, победи световният шампион по шах, самообучи се да създава музикални форми в стил Бах или Бетховен, да конструира нов език, предназначен за неговото общуване с други роботи.   Редно е да се запитаме- какво ще ни поднесе изкуственият интелект в утрешния ден, и кои от най- мрачните прогнози на научните фантати са на път да се сбъднат? Може би действително роботът ще победи човека? Ако е така- в скоро време роботът ще анализира, осмисля, регулира и управлява човешката цивилизация. В един прекрасен ден от недалечното бъдеще, той просто може да я завладее.   В този смисъл, доколко са основателни опасенията на Стивън Хокинг и Илън Мъск, че бързото развитие на изкуствения интелект може да доведе до практическото унищожение на човека и на човешката цивилизация? При това положение, чия ще е \"вината\" за стремителното развитие на изкуствения интелект в сферата на журналистиката? Кой ще е главният виновник, освен самия човек, който създавайки изкуствения интелект в действителност \"преодолява\" себе си и своето човешко несъвършенство?    1. Вж.Павлова,Илиана, 2016, Велико Търново, ФАБЕР, с.127-130. 2. Вж. пак там, с.144-145. 3. Вж. пак там, с. 137-139. 4. Вж. пак там, с.140-141. 5. Вж. Ювал НоаХарари   Изд. Изток Запад, 2018,с.227-319 6. Вж. пак там, с. 254-272 7.Вж. пак там, с.260 8.Вж пак там, с.255-272 9.Вж. Е-вестник,31 юли 2009г. 10. Вж.ЕПА/БГНЕС, 22 януари 2017г. 11.Вж. Павлова,Илиана , цит.съч., с.134. 12.Вж. Оруш, Антон, 2017 , Off news, 09април 2017. Според Оруш добавянето на Нулев закон означава, че той е с по-висок приоритет в сравнение с останалите три закона. Той гласи, че роботът е длъжен да действа в интерес на цялото човечество, а не само на конкретен негов представител. Това е ясно формулирано от роботът Даниел Оливо в романа ва Азимов  , в който той казва следното:\"  . Първият робот, който започва да се подчинява на този   по собствена воля е Жискар Ревентлов от романа на Азимов  .Този робот е принуден да игнорира заповед на един човек- в името на напредъка и добруването на цялото човечество. Азимов няколко пъти се обръща и към самоосъзнаването и самоопределянето на робота като човек- например в романа \"Роботите и империята\" и разказите   и  . В тези произведения се разказва за роботи, които са създадени максимално да приличат и да се представят като хора. Според Оруш, така \"еволюирайки\" роботите променят собственото си разбиране за Законите и на практика се доближават до хората. В разказа   роботът се освобождава от Трите закона, осъзнава себе си като човек и се присъединява към обществото и хората. 13. Вж. пак там, с.12-13 14. Преди две години в САЩ 136 килограмов охранителен робот блъсна в главата и прегази 16 месечно дете в Станфордския търговски център. През 2016г. изкуственият интелект на Facebook създаде собствен език за комуникация, с помощта на който ботовете започват самостоятелно да общуват помежду си. Макар, че този \"нов език\" изглежда твърде неразбираем ( в него преобладават личните местоимения за сметка на глаголите), той помага на ботовете да обмислят стратегии в хода на преговори, и дори \"да блъфират\" в името на крайния резултат. Вж.ЕПА/БГНЕС, 25 юни .2017г. 15. Вж. пак там,с.6. Според Антон Оруш този разказ е посветен на въпроса доколко могат да се различават човека и робота, ако роботът така е създаден , че визуално максимално се доближава до човека, да е неразличим от него? На което главната героиня д-р Келвин казва, че       ", "date": "2019.01.28", "title": "Маргарита Пешева: Журналистиката днес е робот срещу човека"}
{"url": "http://epicenter.bg/article/Arh--Hristo-Genchev--Neka-da-badem-chestni--/173953/11/0", "text": "На 14 февруари 1887 година “комитетът на тристате” (един от участниците е Ги де Мопасан) публикува в Ле Темп петиция срещу айфеловата кула:  “Ние, писатели, художници, скулптори, архитекти и страстни поклонници на досега непокътнатата красота на Париж, протестираме с цялата си сила, с цялото си възмущение в името на пренебрегнатия френски вкус, срещу издигането ... на тази безполезна и чудовищна Айфелова кула ... За да онагледим това е хубаво да си представите тази, нелепа кула доминираща Париж, като гигантски черен кюнец, мачкащ варварски Нотре Дам, Тур Сен Жак, Лувъра, Купола на инвалидите и Триумфалната арка. Всичките ни унижени паметници ще изчезнат в този ужасен сън. Цели двадесет години … ние ще гледаме подобната на мастилено петно ненавистна сянка на омразната колона от болтована ламарина”  Ако някой се зачуди за какви “двадесет години” говори петицията ще напомня че, днешния символ на Париж е планиран като временен обект, който е трябвало да бъде демонтиран през 1907 г.. Парижани свикват бързо с “кюнеца” и никой не посмява да я демонтира а комитетът на “тристате” свенливо забравя за своето съществуване.  Прилагам горния пример защото и ние в София се сблъскваме с подобна тематика. Уважаваният от мен колега арх. Иво Панталеев понася последните седмици и месеци много критика по отношение на ремонта на ул. “Граф Игнатиев” и зоната около него. Дали са плочките, дали са “перките на акули”, дали е липсващата координация с инфраструктурните дружества - този ремонт като че, е извор на скандали презентирани с патоса на горния цитат.  А дали критиките са справедливи? Имат ли основание? Ето я моята гледна точка на архитект и строител който от 25 г. работи по големи обекти по цял свят:  Всеки един строителен проект може да бъде проектиран, координиран и изпълнен както по-добре, така и по-зле. Ако искаме да оценим правилно едино градоустройствено решение е справедливо да сравним новото състояние на общественото пространство със старото, а не с някаква абстрактна утопия (снимките на модерните архитектурни икони са толкова “fake” че, при посещение на място много от тях са неразпознаваеми). Мисля че, няма здравомислещ човек който би предпочел предходното състояние на “Графа” пред настоящето. Това се доказва еднозначно от следния факт - наемите и продажните цени в района са по-високи от преди.  Прави и впечатление, че практически всеки по-значим проект в София е заливан от вълна от логороични балкански критики, подигравки и дюдюкания. За жалост липсва хладнокръвния анализ на направеното осветяващ както добрите и така и лошите страни на проектите. Тези безлимитни критики, освен че носят очарованието на воплите на хор от ориенталски оплаквачки, всъщност пречат на това, което техните автори декларират, че искат да постигнат - а именно създаване на конструктивен обществен дебат, който да доведе до постепенното подобряване на градската среда.  Всяка промяна в средата на живот на даден човек предизвиква стрес. Промяната на едно централно градско пространство има същия ефект върху обитателите на града. Много манипулативно е тази първоначална реакция да се използва за да се трупат точки на гърба на архитекти и проектанти.  Критиката е важна и градивна. Заиграването с емоциите на хората не е. Нима искаме да блокираме всякакво развитие на града, като допуснем всеки проект да бъде отхвърлян в най-трудната за него фаза? Кому помага това?", "date": "2019.01.28", "title": "Арх. Христо Генчев: Нека да бъдем честни! "}
{"url": "http://epicenter.bg/article/Zhorzheta-Pehlivanova--Venesuela-na-raba-na-mira-ili-voynata-/173954/11/0", "text": "  Латинска Америка навлезе в новата 2019г. с явна несигурност и с един нов латиноамерикански популизъм. Политиките в Американския континент се завъртяха и смениха стратегията си с избирането на президентите Тръмп /САЩ/, Лопес Обрадор /Мексико/ и Болсонаро /Бразилия/.   Идеологическата близост между президентите на  Бразилия и САЩ намериха незабавен израз за намеса във вътрешните работи на Венесуела. Именно Болсонаро е първият помощник на САЩ в конфликта с Венецуела, за разлика от мексиканския президент, който застана зад суверенната държава и законния президент Николас Мадуро, политика залегнала в мексиканската доктрина „Естрада“ още 1930г.   Демокрацията в региона е  нестабилна, политическите трансформации са факт, демократичната държавност е в криза. Мирът и развитието в този регион не позволяват да се говори вече за модерна политика и за икономически и социални промени, за ролята на държавите в регионалната интеграция.   В нейния ускорен ход към глобализация през новия век, Латинска Америка е все още разделена на няколко търговски зони в постоянна интеграция и развитие, но все по–обвързана и зависима от САЩ и Европейския съюз, но  и от Китай, Индия и Русия. Политическата неуравновесеност, корупцията, инфлацията и експлоатацията от вън  са оставили насред пътя на развитие много от страните в региона. В тази група днес е и богатата /трета в света/ на петролни залежи Венесуела, чиито народ е изправен пред държавен преврат,  гражданска война и  кървава баня.   Латиноамериканският популизъм, национализмът и социалдемократическите ценности се преплитат трудно и възраждат един чисто латино-американски вариант на управление. Десницата премина границата на стесненото си поле от консервативни и християн–демократически партии и се приобщи с  крайно десните, довели Болсонаро в Бразилия, Макри в Аржентина и Иван Дуке в Колумбия за промяна на социалните политики в региона.   Върви се към твърд консерватизъм, спомняйки си не с гняв, а с умиление  военните хунти и  политиката на генералите–превратаджии. В този регион се появиха и така наречените нови, млади “делфини” с чисти биографии, разграничавайки се от създателите си. Те угодно  се предложиха на силния САЩ за участие като марионетки на държавни преврати в този размирен регион и някои вече заемат местата си в малките зависими държави.    “Новият континент” в новия век се обяви за нови политически лостове на развитие и напредък: демокрация, интеграция, инвестиции и пазари. Но почти в цяла Латинска Америка днес се шири рецесия: безработица, инфлация, бягство на чужди капитали, бедност, наркотрафик, тероризъм, отвличания на политици, военни и цивилни, безследно изчезнали хиляди граждани...   Латинска Америка от времето на нейното откриване е имала, както велики освободители, генерали, апостоли-герои, така и побъркани президенти, губернатори, политици.   Диархията или двувластието като държавно управление, влиза в политиката от Френция /“diarchie”- управление на двама владетели с еднаква политическа тежест и власт./ Диархичното управление е познато още отдревността в Древна Спарта, Древен Рим, Картаген…  а  в Латинска Америка с  “Великата империя на инките”. „Инка“ означава на езика кечуа „владетел“ или „господар“ и населението на инките са били управляваща класа или управляващата династия в империята. За да бъде спазвана обществената йерархия при инките,  всеки висш пост е заеман от двама души – един е със старши ранг – “ханан”, а другият е с младши – “хурен”.  Империята – /Tawantinsuwu/, /1438-1533/, е най-голямата и най-мощна “Империя на четирите района” до идването на Колумб в Америка. Във “Великата империя на инките” – Imperio incaico, с център високите  Анди и главен град-държава  Куско са днес държавите Перу,  Колумбия, Еквадор, Венесуела, Бразилия, Аржентина, Чили.   И другият въпрос, който ме занимава -    Хуан Гуайдо, 35-годишният ротационен председател на суспендираното от две години Национално събрание на Венесуела след избори на Венесуелското Учредително /Велико/ събрание, което действа, неочаквано импровизирано на митинг положи клетва и се обяви за „временен президент”. Веднага дойде подкрепата на САЩ и на Бразилия, последвана и от други десни латиноправителства, близки и зависими от САЩ. Гуаидо призова за сваляне на президента Николас Мадуро, който само преди седмица – на 10 януари 2019г. положи клетва за президент за нов мандат, след като през юни 2018г. спечели убедително президентските избори срещу кандидата на опозицията. Това решение на опозицията за недемократичен, а силов начин да вземе властта, е подготвен със срещи-политически совалки на Гуаидо в САЩ, Бразилия и Колумбия, на коит той приема новото си амплоа на политическа марионетка.  Но за Венецуела не са избрали подходящия човек. Международният анализатор Фернандо Аранкон сравнява политическите умения на Хуан Гуаидо с тези на президента Мадуро: „Гуаидо няма никакъв ефективен капацитет за управление и за ръководство на една държава и по мое мнение държавата и управлението на Венесуела остава на президента Н.Мадуро., зад който не случайно застанат народът и генералският състав на Венецуела...“   Ще си позволя да припомня някои реалности, които са от значение за Американския континент и които говорят за високото ниво държавници, оставили своя почерк.   След като Доналд Тръмп влезе в  Белия дом, Държавният департамент понесе  няколко земетръсни удари, които разклатиха  основите на сградата Труман. В туитъра се чуха много  ексцентрични мерки  като: спиране дейността  на правителството до одобрението  на Конгреса на сумата от 6 милиарда за изграждане на стена на мексиканската граница, необяснимото напускане на ЮНЕСКО,  личното решение на президента за преместване посолството на САЩ в Израел от Тел Авив в Йерусалим...   Последната от тези противоречиви мерки е и едностранното и безусловно признаване на Хуан Гуаидо като президент на  Венесуела. Може би съм от малкото българи, които познават тази страна и този регион, където съм работила като български дипломатически представител и трябва да кажа, че от доста години се знае, че във Венецуела трябват промени, които да отключат по-добър финансов и икономически ресурс, по-висок  социален статус за венесуелския народ. Известно е и фактът, че външни сили правят всичко възможно населението да търпи лишения, да е недоволно от поминъка си, за да го принудят да иска политическа промяна, както това стана в Ирак, Либия и Сирия.   Едностранното решение на администрация Тръмп да посегне на суверенна държава и чрез преврат да свали законно избран президент и правителство на Американския континент е в разрив с Доктрините на САЩ и на Латинска Америка – добри или лоши, но които са залегнали за държавното устройство и стабилността на  континента и които се спазват. От самото създаване на Съединените щати държавният департамент следва максимата отнасяща се за признаване на правителствата на континента : няма да бъде признато едно правителство, което няма подкрепата на населението и което не е способно да поеме своите международни задължения. Тези две условия са залегнали в  Доктрината „Джеферсън“, една задължителна практика във външната политика на САЩ, създадена от тогавашния държавен секретар Томас Джеферсън, юрист и политик, президент на САЩ два мандата, който реагира по събитията на Френската революция. Джеферсън е  и дипломат, той е бил посланик в Париж.  Ако приложим спазване на тази доктрина при сегашното ситуация във Венесуела, лесно си даваме сметка, че признаването на Гуаидо е  едностранен и едноличен акт, а най-вече противоположно решение  на традиционната дипломация на Съединените щати. Новата доктрина „Тръмп“, ако можем да говорим за доктрина, кара външнополитическите елити да си скубят косите. Сенатор Тед Круз, който е бил във външнополитическия екип на Тръмп е на мнение, че “Доктрината Тръмп е сякаш чрез наблюдател, който не е свързан с политическо или международно образование...” Ако трябва да се обобщи доктрината на Тръмп накратко: “американските интереси са на първи план, всичко останало е след това и наистина е след това: история, традиции, съюзи… Той вижда светът в черно и в бяло. Черното означава лошото за Америка, а бялото – доброто.”    Доктрината “Монро”/1823г./ е  та концепция, направлявала външната политика на САЩ и интересите им през 19 и  20 век. Приетото решение от Тръмп не само не зачита важни дипломатически доктрини на континента, но тревожи силно международната общност и останалия свят в ООН. Приетата мярка от дуото Тръмп-Помпео не зачита установените регионални практики от доктрините „Тобар“ /Еквадор,1906/, според която латиноамериканските правителства в защита на  демокрацията, следва да се въздържат и да не прибягват до признаване на правителства “de facto”, издигнати  на улични събирания, демонстрации и вълнения. Дали еквадорската доктрина „Тобар“ или мексиканската доктрина “Естрада” прилагана от 1930г. и двете  забраняват чужди правителства да определят за законно или не политиката на суверенна държава и да се замесват във вътрешните й работи.    В общество на конфликт като венецуелското трябва да се избягват едностранни мерки, защото отдалечават и комплицират  позициите за решаване на конфликта по мирен и демократичен път. При евентуална гражданска война опасността от многохилядни жертви е реална.     ***    ", "date": "2019.01.28", "title": "Жоржета Пехливанова: Венецуела на ръба на мира или войната?"}
{"url": "http://epicenter.bg/article/-Nyu-York-Tayms--Evropa-se-srazhava-s-Putin-za-Balkanite/173959/11/0", "text": "Балканите отново са поле на битка между Великите сили.   „Преходният период на Балканите приключи“. Това ми каза неотдавна албанският политолог Ремзи Лани. Но за разлика от много посткомунистически страни, Лани имаше предвид не прехода от диктатура към демокрация.   „Ние извършихме преход от репресивни към депресивни режими“, уточни той. Лани е прав. Старите комунисти и радикалните националисти като цяло са отишли в миналото, но на тяхно място дойде застоя в икономическата, социалната и политическата сфера. Въпросът е в това, какво място тези депресивни режими заемат в усилващото се геополитическо съперничество. Ден преди своята неотдавнашна визита в сръбската столица Белград руският президент Владимир Путин изрази сериозно недоволство от смяната на името на Македония и обвини САЩ и някои западни страни в дестабилизирането на този регион. А руският външен министър Сергей Лавров осъди САЩ за техния стремеж „колкото е възможно по-скоро да включат всички балкански държави в състава на НАТО и да отстранят всяко руско влияние в този регион“.   Русия се стреми пределно ясно да покаже, че балканските народи не желаят това. Наблюдавайки посещението на Путин в Белград и слушайки неговите изказвания, беше невъзможно да се избавиш от впечатлението, че конфронтацията между Запада и Русия на Балканите се променя както по своя характер, така и по степента на интензивност.   През последното десетилетие Русия активно защитаваше своите икономически и културни позиции в този регион, но нито веднъж открито не отправи предизвикателство към хегемонията на НАТО и ЕС. Сега всичко се промени. На пръв поглед стремежът на Русия изглежда нереалистичен. Балканите са стабилно обвързани със Запада. България, Гърция, Румъния, Хърватия, Албания и Черна гора са членки на НАТО. Македония върви по пътя на членство в Северноатлантическия алианс. Всички страни от региона са станали членове на Европейския съюз, или искат да се присъединят към него. Европейският съюз е главният търговски партньор на Балканите, изпреварвайки значително всички останали, а също така най-големият инвеститор в този регион и предпочитано място за емиграцията на балканците.   Според общоприетото мнение, Русия е нищо повече от един смутител на спокойствието. Но общоприетите представи могат да се окажат погрешни. Москва чувства, че позициите на Запада на Балканите са много уязвими.   Ако в Украйна Европейският съюз беше възприет като символ на промените, то Балканите го смятат за защитник на статуквото, което във всеки един момент може да рухне. Обществото е недоволно и разгневено. Нараства междуетническото напрежение. Почти във всички страни от региона се провеждат големи антиправителствени демонстрации.   На повечето места икономическият растеж е неустойчив и вял, бедността и несгодите са широко разпространени сред населението, което масово бяга от този регион.   Над 40% от населението на Босна и Херцеговина е напуснало своята родина. Същото са направили 40% от родените в Албания и около 25% от жителите на Македония. Допитванията до общественото мнение показват, че мнозинството вижда в ЕС оптималния път към благоденствието, но европейската интеграция губи своята многообещаваща привлекателност.   Бъдещето на Евросъюза изглежда неясно, а такива лидери като френският президент Еманюел Макрон недвусмислено заявяват, че няма да разпиляват своя политически капитал за интеграцията на Западните Балкани. Въпреки това, макар и настроенията в региона да се променят, ЕС не желае да промени своя подход към този регион. Отчасти това е свързано с бюрократичната инерция и отсъствието на политически интерес. Но тук също така присъства страха, че всякакви политически промени на Балканите ще бъдат възприети като промяна на принципите.   Войните от 90-те години на ХХ век в бивша Югославия изиграха важна роля за формирането на политическото само възприемане на ЕС след Студената война. Европейците видяха в балканската трагедия не междудържавен и не междунационален сблъсък, а битка на принципи. От една страна това беше принципът на етническия национализъм, който беше представен от Слободан Милошевич, а от друга – принципът на многонационалната демокрация, който се олицетворяваше от Европейския съюз. По тази причина ЕС в своята политика на Балканите повече, откъдето и да било другаде, се ръководеше от идеологията.   Идеологическата непреклонност на ЕС е достойна за възхищение, но отчасти именно заради нея в региона възникна паралич. Най-добра илюстрация на това е ролята на ЕС в дипломатическия диалог между Сърбия и Косово. Именно ЕС стана инициатор и вдъхновител на този процес, защото всички разбираха, че взаимното признаване на Белград и Прищина – това е единственият път за отстраняването на пречките по пътя на задълбочаването на икономическото сътрудничество и ще даде възможност на Сърбия и Косово да влязат в ЕС. Но когато сръбският президент Александър Вучич и неговият косовски колега Хашим Тачи пристъпиха към решаването на болезнения въпрос за „коригирането“ на границата, за да постигнат окончателното споразумение, водещите европейски държави незабавно заявиха, че няма да допуснат това. Промяната на границите – винаги е лошо, особено на фона на трагичната история на междуетническите балкански войни. Но да се казва на избраните лидери, че те не са прави да изграждат отношенията между своите държави – в това няма нищо добро. Европейците напълно обосновано се опасяват, че ако Косово и Сърбия променят своите граници, то техният пример ще бъде последват от европейските страни.   И ЕС е прав, твърдейки, че такива промени трябва да бъдат подкрепени от мнозинството от населението на тези страни. Но въпреки това, сигналът на Европа не намира необходимата оценка и разбиране. Той звучи, все едно Европа заповядва на непослушния съсед да се държи по-далеч от остри предмети. Именно по тази причина европейските указания предизвикват негативна реакция. Шансовете за сключване на сделка между Сърбия и Косово днес са по-малки, отколкото преди няколко месеца назад, а рисковете от междуетнически сблъсъци нарастват.   И тук се намесва Русия   През ноември миналата година Путин проведе среща с Тачи, макар Москва да не признава Косово като държава. Тази среща се превърна в сигнал, че Русия вижда себе си на Балканите не само като защитник на Сърбия, но и като потенциална влиятелна политическа сила. По тази причина европейците не трябва да се учудват, ако Русия скоро предложи собствена пътна карта за нормализирането на сръбско-албанските отношения. /А също не трябва да се учудват, ако интерес към такава руска инициатива прояви Турция/. С други думи, Русия на Балканите със своите действия не само разваля чуждата игра. Москва иска да замени ЕС като посредник в разрешаването на регионалните конфликти, както прави това в Близкия изток, където достатъчно успешно изтласква САЩ.   В петък, след 27 напразно загубени в спорове години, гръцкият парламент утвърди най-накрая новото име на Македония, която започна да се нарича Северна Македония. С това решение той сложи край на един от най-продължителните конфликти на Балканите. Сега Европа трябва да намери в себе си сили и гъвкавост, за да подтикне Сърбия и Косово към намирането на компромис. За ЕС единственият начин да запазят своята роля и актуалност в региона – да се откажат от стремежа към запазване на статуквото.      ", "date": "2019.01.28", "title": "„Ню Йорк Таймс“: Европа се сражава с Путин за Балканите"}
{"url": "http://epicenter.bg/article/17-banki-spirat-da-emitirat-banknotite-ot-500-evro/173907/4/0", "text": "17 централни банки в еврозоната спират от днес да емитират банкноти от 500 евро. Една от причините за решението са опасенията, че се използват от трафиканти, предаде БНТ.     Малките лилави купюри от 500 евро постепенно ще изчезнат от обращение, след като 17 от общо 19-те централни банки в еврозоната спират емитирането им от днес.   Единствено Австрия и Германия, които са привързани към парите в брой във всекидневието си, ще продължат въпреки това да издават тези банкноти още три месеца, до 26 април.   Банкнотите от 500 евро са наричани на шега \"Бин Ладенки\" заради обвиненията, че се ползват от трафиканти, тъй като 1 милион евро в такива купюри тежи едва 2,2 кг. Освен това те се използват твърде малко във всекидневната икономика.   Купюрите от 500 евро ще останат в обращение, но постепенно ще бъдат изтегляни. Европейската централна банка взе решение за спирането им още през 2016 г. заради лошата им репутация.   През ноември в обращение са били близо 521 милиона такива купюри.", "date": "2019.01.28", "title": "17 банки в еврозоната спират да емитират банкнотите от 500 евро"}
{"url": "http://epicenter.bg/article/MRRB-otpuska-novi-33-mln--lv--za-merki-za-energiyna-efektivnost-na-19-malki-obshtini/173932/4/0", "text": "Нови близо 33 млн. лв. ще бъдат инвестирани от Министерството на регионалното развитие и благоустройството чрез Оперативна програма „Региони в растеж“ 2014-2020 г. в мерки за енергийна ефективност в 32 проекта на 19 български общини. Проектите са одобрени по процедура „Енергийна ефективност в периферните райони-2“ по приоритетна ос 2 на европейската програма.   В рамките на процедурата бяха подадени общо 52 проектни предложения, които бяха селектирани след оценка за административно съответствие и допустимост и на техническа и финансова оценка. Предстои сключване на договори за безвъзмездна финансова помощ с кандидатите, чиито проектни предложения са предложени за финансиране.   Одобрени са проекти на общините Троян, Златоград, Малко Търново, Крумовград, Белоградчик, Девин, Поморие, Разлог, Свиленград, Нови пазар, Ботевград, Севлиево, Малко Търново, Елхово, Генерал Тошево, Пещера, Карнобат, Попово и Берковица.   Проектите включват дейности по подобряване на енергийната ефективност на многофамилни жилища, сгради от общинската и държавната администрация, общинската образователна, социална и културна инфраструктура.   Процедурата „Енергийна ефективност в периферните райони-2“ е продължение на първата мярка за енергийна ефективност в периферни райони, по която са сключени 170 договора на обща стойност над 167 млн. лв.   Приоритетна ос 2 на ОПРР 2014-2020 е предназначена да подпомогне изпълнението на мерки за енергийна ефективност в обществени и жилищни сгради в малки градове - центрове на общини, които предоставят услуги на заобикалящите ги периферни райони. Целта е подобряване на енергийната ефективност на сградите в целевите територии, което пряко ще допринесе за намаляване на крайното потребление на енергия и косвено – за намаляване на емисиите на парникови газове.   Крайната цел е да се подобрят показателите на сградния фонд в малките градове и съответно да се повиши качество на въздуха и условията за живот в тях.   Решенията за предоставяне на безвъзмездна финансова помощ и за отказ от предоставяне на безвъзмездна финансова помощ в са публикувани в сайта на  .  ", "date": "2019.01.28", "title": "МРРБ отпуска нови 33 млн. лв. за енергийна ефективност на 19 малки общини"}
{"url": "http://epicenter.bg/article/Goranov--Vlizaneto-v-evrozonata-shte-ni-garantira-stabilna-integratsiya-v-ES-/173939/4/0", "text": "От 1 януари 2022 година в България ще може да се плаща в евро, заяви финансовият министър Владислав Горанов, цитиран от БНР. Той допълни, че е “умерен оптимист”, че през юли 2019 година можем да кандидатстваме за валутно обменния механизъм ERM II и да получим позитивен отговор от механизма.  Вече са избрани външните консултанти, които ще помогнат за провеждането на стрес - тестовете в шест банки. Те вече са избрани от ЕЦБ и по последна информация, засега процесът протича гладко.   \"Еврото е втората най-използвана валута в света. От последната световна финансова криза има много по-строги мерки и контрол над банките. Аз съм дълбок оптимист, че еврото е част от по-дълбоката интеграция на България в Европейския съюз. Еврото е и част от гарантирането на мирния процес в Европа\", каза още Горанов, цитиран от Новини.бг.   Финансовият министър Владислав Горанов отхвърли твърдението на държавния глава, че правителството харчи по непрозрачен начин бюджетни пари: „Нито един лев от разходите за 2018 година не е останал непрозрачен и не е над разчетените с годишния закон за Държавния бюджет. Нямаме право на това“.  Министърът на финансите участва в дискусията с граждани на тема \"България по пътя към еврото\".   \"Еврото ще спомогне за засилването на интеграцията на България в Европа. След толкова години получихме ясни гаранции за влизането ни в ERM 2 и по-късно в еврозоната. Многократно са повтаряни ползите от приемането на еврото. Може да очакваме ценови промени, но те ще са част от доходната конвергенция. Това няма да са инфлационни процеси или спекула. Това ще са нормални процеси, които протичат на базата на икономическите процеси. Най-краткият път за влизане в еврозоната е престой 2-3 години в ЕРМ 2 и после една година оформяне на всички формалности. Най-оптимистичниата прогноза за замяна на лева с евро е 1 януари 2022 година\", прогнозира Владислав Горанов.  В дискусията участие взе и евродепутатът от ГЕРБ Ева Майдел. \"Днес вече имаме конкретно извървяни стъпки за влизането на България в еврозоната. Това се дължи на работата, която успяхме всички да свършим. Свършихме и много работа по отношение на информирането на българските граждани за ползите от влизането в еврозоната. Преди една година девет от десет българи не бяха наясно какви са ползите от члеснвтото ни в еврозоната и се поддаваха на фалшиви информация и дезинформация. Правим конкретни стъпки, които упсяхме да извървим. Влизането в еврозоната ще ни даде възможност да бъдем част от клуба, където се взимат сериозните решения в ЕС. Влизането в еврозоната ще ни гарантира стабилното интегриране в ЕС\", категорична беше тя.    ", "date": "2019.01.28", "title": "Горанов: От 1 януари 2022 г. в България ще може да се плаща в евро!"}
{"url": "http://epicenter.bg/article/Karanikolov--Parite-za-yazovirite-shte-badat-poharcheni-publichno/173943/4/0", "text": "Мога да ви кажа и уверя всички институции, че тези пари ще бъдат разходвани публично, така както е Законът за обществените поръчки и всички други съотносими закони. Това каза министърът на икономиката Емил Караниколов в отговор на журналистически въпрос по повод коментара на президента Румен Радев, че обществото не е било реагирало за 500 млн. лева, които са били предназначени за ремонт и поддръжка на язовири.   Икономическият министър даде пример с язовир \"Бели Искър\". Той бе категоричен, че няма как за една вечер да се направи задание и обществена поръчка. Затова работата по този язовир ще започне след зимата. Караниколов се надява, че до две седмици ще започне работа и държавното предприятие, което е създадено да стопанисва язовирите. Освен това решението за тези 500 млн. лева е било прието на заседание на Министерския съвет и всички ще знаят как ще бъдат изхарчени тези пари, добави Караниколов.   \"Само една компания и половина е напуснала страната ни\", изтъкна министър Караниколов за другия коментар на президента Радев, че е било тенденция предприятия да напускат България. Министърът на икономиката посочи, че в последните няколко месеца много компании инвестират в родната ни икономика, изброявайки няколко български и чужди компании. Повечето от тези инвестиции са в Северна България.   \"Ние говорим за компания и половина, че имало тенденция за напускане на българския пазар. Аз мисля, че е крайно време да спрем да очерняме България, защото всичко това го чуват инвеститорите\", заяви Емил Караниколов.     Тенденция било, че предприятия напускат България. Тенденцията е, че я напускат една и половина компании. Това заяви министърът на икономиката Емил Караниколов с реплика към президента Румен Радев и с призив да не очерняме държавата си. Той даде пример с това какво се е случи в последните 3-4 месеца в България.   Караниколов изброи - инвестиция в завод за самолетни части на френска компания за 11 млн. евро; завод за 8 млн. лв. за авточасти на американска компания; 15 млн. евро от германска компания пак в завод за авточасти; и още една германска фирма с вложения от 32 млн. евро в завод в Плевен. Министърът посочи още няколко инвестиции за над 150 млн. лв. Хубаво е да видите и къде са те - в Северна България, посочи той.   Крайно време е да спрем да очерняме България, защото всичко това го чуват инвеститорите и се чудят. Да продължим още малко, предложи министърът и съобщи, че след около 3 седмици един абсолютен гигант ще обяви, че отваря офиси в България за научна и развойна дейност, предстои инвестиция и във Враца.   Караниколов припомни, че по Закона за насърчаване на инвестициите през 2018 г. са сертифицирани 28 проекта за 2541 работни места на стойност 841,36 млн. лв.  ", "date": "2019.01.28", "title": "Караниколов: Парите за язовирите ще бъдат похарчени публично, да спрем да очерняме България!"}
{"url": "http://epicenter.bg/article/EK--Balgariya-ima-problem-s-neobsluzhvanite-krediti/173963/4/0", "text": "По отношение на приемането на еврото в България се работи по план. Днес имахме широка дискусия с финансовия министър и сме на мнение, че България работи по план за членство в ERM 2, което предхожда членството в еврозоната. \r\n Това каза в  \"Още от деня\" Валдис Домбровскис, заместник–председател на Европейската комисия, отговарящ по въпросите на еврото и социалния диалог, финансовата стабилност, финансовите услуги и съюза на капиталовите пазари. \r\n   \r\n С влизането в ERM 2 България поема ангажименти в шест сфери, които включват банковия сектор, борбата с пране на пари. \r\n   \r\n Вървите по график и ако продължавате така, до средата на годината ще бъдете готови. Това разбира се зависи и от бъдещата проверка на банковата система в България. Тук също се справяте добре, но има проблем с необслужваните кредити, които са с много по-високо ниво от тези в Европа. Оценката на банковата система ще е много важна. Вече сме определили какви реформи трябва да се извършват, за да сте готови за членство в ERM 2. Не виждам големи рискове или поводи за тревога, но предстои работа. ако се работи по график, резултатът ще бъде положителен\", разкри той. \r\n   \r\n \"Членството в еврозоната ще помогне на България. Това ще спомогне за привличането на чужди инвестиции. За България е логично да се възползва от възможността да се присъедини към еврозоната. Нашата оценка ще даде възможност за положително развитие на икономическото развитие на България. Разбира се с въвеждането на еврото няма да се решат всички проблеми. Еврото е валута, а не вълшебна пръчица. Присъединяването към еврозоната няма как да реши финансовото неравенство в обществото. \r\n   \r\n За да се намали това неравенство, са необходими редица мерки и реформи в данъчната политика, в образованието, във всички социални сфери. Еврозоната в момента е много по-стабилна в момента, отколкото преди последната световна финансова криза. Еврото ще окаже ограничено въздействие върху цените и тезите, че всичко ще поскъпне са спекулации. Това може да се види и при последните пет държави, които приеха еврото, сред които е и моята родна Латвия\", даде пример Валдис Домбровскис. \r\n", "date": "2019.01.28", "title": "EК: България има проблем с необслужваните кредити"}
{"url": "http://epicenter.bg/article/Zhena-se-hvarli-ot-stroezh-v-stolitsata/173945/3/0", "text": "На булевард Стамболийски посока \"Западен Парк\" неизвестна жена се е хвърлила от строеж, съобщи Novini.bg.   На мястото на инцидента има полицейски коли и линейка.   По неофициална информация става въпрос за самоубийство.   Според очевидци на строежа нямало охрана, а само работници.", "date": "2019.01.28", "title": "Жена се хвърли от строеж в столицата"}
{"url": "http://epicenter.bg/article/Stayko-Staykov-razbral-vchera--che-e-izdirvan--vhodiral-molba-za-sadeystvie-s-politsiyata/173947/3/0", "text": "При първоначалните прегледи, казва, че е бил отвлечен. Сигналът е подаден сутринта от негов приятел. Снощи между 20 и 21 часа, такси го е докарало до адреса, била му е оказана помощ от лекар. Ние имаме фактологията от сутринта. В началото на септември е обявен за издирване, от никой не е имало сигнал за неправомерни действия. Той е в болничното заведение и лекарите се грижат за него, каза главният секретар Ивайло Иванов на брифинг относно Стайко Стайков.   „Близките му твърдят, че от както е обявен за издирване, не са имали връзка с него. От никого не сме имали сигнал за неправомерни действия спрямо него. Това, че е бил отвлечен са неговите твърдения, тепърва предстоят беседи с много хора. Нямаме информация за извършено отвличане до този момент, не казвам, че не е ставало, а, че ние нямаме такива данни. Абсолютно всичко проверяваме- от автомобилите му до близките му. Когато той е обявен за издирване, е бил обявен първо в България, после с европейска заповед за арест. Няма как да ви кажа дали сме имали данни дали е бил в България или в чужбина”, каза още той.   „Имал е рана на главата, която е била обработена и защитена, а другите рани са повърхностни, каза главния секретар на МВР. Знаем, че такси го е оставило пред тях снощи от проведените беседи. Трябва да проверим и адреса, от който е взет. Може много неща да се твърдят, но докато не го проверим, или докажем, няма как да сме сигурни. Вчера е подписал молба, че е готов да съдейства на полицията. Точно преди нападението е входираната молба, в която пише, че вчера, 27 януари е разбрал, че е издирван и е готов да съдейства. Адвоката и родителите не са споменавали, че е имало отвличане”, допълни прокурор Ангел Кънев.  ", "date": "2019.01.28", "title": "МВР: Стайко Стайков разбрал едва вчера, че е издирван, пуснал молба за съдействие с полицията"}
{"url": "http://epicenter.bg/article/Dvama-dushi-sa-raneni-pri-tezhka-katastrofa-v-Sofiya-/173955/3/0", "text": "Двама души пострадаха при катастрофа на бул. \"Ботевградско шосе\" в София, посочва NOVA.  Ударили са се две коли. Пострадали са шофьорите.  Единият от тях е с опасност за живота, а състоянието на другия пострадал все още се уточнява. Настанени са в университетската болница \"Царица Йоана - ИСУЛ\".  По последна информация причината за сблъсъка е отнето предимство, както и движение с висока скорост. ", "date": "2019.01.28", "title": "Двама души са ранени при тежка катастрофа в София "}
{"url": "http://epicenter.bg/article/Radev-za-predsrochni-izbori--Vaprosat-ne-e-dali--a-koga-/173918/2/0", "text": " заяви в отговор на журналистически въпрос президентът Румен Радев.    да отвоюваме свободата на словото, да върнем усещането на гражданите за сигурност и справедливост. А всичко това започва с безкомпромисно прилагане на закона.   \"За да имат те смисъл,   Това означава - машинно гласуване, видеонаблюдение на броенето на бюлетините и попълване на протоколите,  , продължи държавният глава.   А на въпросът дали би подкрепил нов политически проект, заяви открито: \"Да, ако той отстоява тези ценности и работи за модернизацията на България!\"    ", "date": "2019.01.28", "title": "Президентът за предсрочни избори: Въпросът не е дали, а кога!"}
{"url": "http://epicenter.bg/article/Radev-otkroveno--Ne-vizhdam-vazmozhnost-za-partnyorstvo-pri-segashniya-kurs-na-upravlenie-/173919/2/0", "text": "Това e новината, която стана известна днес по време на брифинга на президента, на който той отчете двугодишния си престой на \"Дондуков\"2.   заяви  Румен Радев в отговор на журналистически въпрос на след като отправи убийствена критика към кабинета на Борисов по време на 27-минутното му експозе.   Без да назове , което разпределя на тъмно обществени пари, еднолично решаване кои фирма да работят и кои не, налагане на репресии срещу критиците на властта.   \" посочи държавният глава. \", продължи Радев.   Илюзорна стабилност; порочно управление; лобистко законодателство; противоконституционно законодателство; идеен и икономически застой; чувството за обреченост и безпътица; висока емиграция и демографска катастрофа; изтъкнати професионалисти се притискат с инструментите на властта; свободата на словото е обект на преследване; срив на доверието и противоречия в коалицията блокират възможността за реформи; разпределяне на милиарди от бюджета без правила и на тъмно; еднолично изхвърляне на фирми от бизнеса; усещане за коалиция, базирана на лични интереси и корупция; бутафорен конкурс за изтребители; погазване на закона; парламент с най-нисък кредит на доверие; истинска катастрофа за чуждестранните инвестиции; страната затъва в институционална безпътица необходимост от радикална промяна...\" обобщи държавният глава.   След този обзор държавният глава смята, че   от тежката ситуация, в която се намира България днес, е \" В същото време Радев е убеден, че скандалите в коалицията  и промяна на управлението.     настоява Радев, обръщайки се към органите на правовата държава. И посочва:   и да включат не само формална проверка на имуществените декларации на политиците, но .    \"За да върви обществото ни напред, трябва да се възстанови доверието на гражданите в държавността,  безкомпромисно преследване на поробителите\", каза президентът.   Радев посочи и откъде трябва да тръгне възмездието   И продължи: , продължи президентът да изброява негативите на управлението.    Затова, според него,  , уточни той.   Радев отговори и на въпрос на    - дали след тези критики по отношение на процедурата за избор на нов изстребител, тя трябва да започне отново. \" , отсече Радев.   И обясни: . \"За конкурса за изтребител беше изготвен документ с нереално съдържание, който да вкара в заблуда обществото и народните представители\", съобщи Радев.    ", "date": "2019.01.28", "title": "Радев след убийствена критика към кабинета: Не виждам база за партньорство с управлението!"}
{"url": "http://epicenter.bg/article/DNSK-proveryava-stroitelstvoto-na-obekt-i-v--Sv--Sv--Konstantin-i-Elena-/173948/2/0", "text": "Строителството на нов обект в к.к. „Св. Св. Константин и Елена“ се проверява от Регионална дирекция Национален строителен контрол – Варна, съобщават от Министерството на регионалното развитие и благоустройството.   Инспекцията е започнала в петък, 25 януари, но все още няма информация за какви нарушения следят проверяващите – на място е и началникът на ДНСК арх. Иван Несторов. Резултатите ще бъдат ясни на 30 януари.   Междувременно днес започна проверката на РДНСК - Бургас в морските общини Созопол и Царево за допуснатите строежи на брега на морето. Официално са спрени и трите спорни строежа – на плаж „Алепу”, край къмпинг „Градина” и в боровата горичка край къмпинг „Арапя”. Резултатите от инспекцията по Южното Черноморие ще бъдат ясни на 1 февруари.", "date": "2019.01.28", "title": "ДНСК проверява строителството на обект и в „Св. Св. Константин и Елена“"}
{"url": "http://epicenter.bg/article/GERB--Elena-Yoncheva-v-momenta-ne-e-zhurnalist--a-deputat--BSP-se-opitvat-da-izkarat-sveshtena-krava-/173949/2/0", "text": "Ако погледнете сегашното Народно събрание, ще видите, че това е парламентът с най-много свалени депутатски имунитети. Елена Йончева не трябва да се изживява като разследваща журналистка, защото в момента тя не е такава, а е обикновен депутат, както съм аз, както са останалите колеги. Не трябва да има свещенни крави, както се опитват да я изкарат от БСП.  Това каза в предаването \"Плюс минус\" по Нова телевизия депутатът от ГЕРБ Александър Ненков.  \"От БСП трябва да спрат с атаките към прокуратурата. Така рушат държавността. Не мога да разбера как всички от БСП се хвърлиха да я спасяват. Днес и Румен Радев го направи. Ние в ГЕРБ вярваме в разделението на властите. Да сте ни чули някога да говорим за поръчкова прокуратура? Ако Елена Йончева е невинна, да го докаже, а не да напада прокуратура и премиера. Точно тя призоваваше преди време да не се лепят етикети, а сега прави точно това. Всички в БСП го правят. Пак ще повторя, че Елена Йончева е депутат. Прокуратурата не води ли разследвания срещу Владислав Горанов, Делян Добрев? Да сте ни чули да обвиняваме прокуратурата? Ако Елена Йончева иска да бъде разследващ журналист, да напусне НС и да стане такъв. Сега е депутат и не се различава с нищо от всички нас\", заяви Ненков.  \"За Конгреса на БСП мога да кажа само, че приеха \"Визия за България\". Това е един документ, в който всеки е записал каквото му е хрумнало. За разлика от БСП ние имаме какво да покажем. Разбира се, че са допуснати грешки. Ние не страдаме от чувство за безгрешие и си признаваме грешките. Няма от какво да се притесняваме. Ако хората преценят, че ние сме по-достойни, те ще ни дадат своята подкрепа. Ако има нещо притеснително, то може да е само вътре при нас. Говоря и за нашите коалиционни партньори, а правителството направи много за страната\", категоричен беше той.  \"Президентът днес не направи отчет, а само критикува. В последните две години той се явява като рекламно лице на \"Грипен\". Включително и днес. Всяко едно негово изказване е свързано с рекламата и лобирането на тези самолети. Президентът критикува и Изборния кодекс. Аз искам да попитам - той по кой кодекс е избран? Това означава ли, че неговият избор е нечестен?\", попита Александър Ненков. ", "date": "2019.01.28", "title": "ГЕРБ: Елена Йончева в момента не е журналист, а депутат. БСП да не я изкарват свещена крава! "}
{"url": "http://epicenter.bg/article/Angel-Marin--Shte-ima-obshtestven-natisk-za-promyana--tarpenieto-shte-prelee/173950/2/0", "text": "Президентът Румен Радев и вицепрезидентът Илияна Йотова отчетоха днес втората година от мандата си с остри критики към начина, по който се управлява държавата.   Държавният глава се обяви за радикална промяна на политическата среда и стила на управление.   Според президента страната затъва в институционална безпътица, а въпросът за предсрочни избори вече не е дали, а кога.   \"Видях продължаване на традицията и това ме зарадва\", каза в интервю за \"Нещо повече\" вицепрезидентът Ангел Марин /2002-2012/.   \"Виждам продължение на моето несъгласие с провежданата политика в сектора на отбраната, а като съдържание и философия ми е приятно да отбележа, че продължават добрите традиции от нашите два мандата с президента Първанов - добрата съвместна работа и зачитане между президент и вицепрезидент. Има достатъчно мераклии да минират тези взаимоотношения. Това беше една от целите, които бях поставил - да няма противоречия, сблъсъци, скандали.\"   Ген. Марин коментира причините за липсата на диалог между президента и изпълнителната власт:   \"Ако имаш пред себе си хора, с които можеш да разговаряш нормално, може да има диалог. Но ако има престъпник, който иска да ви нападне, какъв е смисълът от култура? Радев има пред себе си хора, обидени и разсърдени от победата му на изборите. Всячески се стремят да предизвикват скандали по всякакви поводи. Той неведнъж е заявявал, че е готов да обсъжда, но очевидно всички възможности са изчерпани.\"   Ангел Марин отбеляза, че \"няма друг изход, освен да кажеш истината, колкото и да изглеждаш обречен. В някакъв момент ще назреят по-добри условия, които ще доведат до поправяне на нещата. Трябва да се бориш за това, в което си убеден. Радев прави точно това. Търпението ще прелее и няма начин да не се упражни натиск от обществото за промяна.\"    ", "date": "2019.01.28", "title": "Ангел Марин: Ще има обществен натиск за промяна, търпението ще прелее"}
{"url": "http://epicenter.bg/article/Oblastniyat-predizboren-shtab-na-GERB-Sofiya-provede-redovno-zasedanie-/173956/2/0", "text": "Областният предизборен щаб на ГЕРБ-София проведе редовно заседание. По време на него бе представена хронограма на предстоящите партийни мероприятия до края на годината. Щабът е председателстван от областния координатор на ГЕРБ-София и административен секретар на ГЕРБ Цветомир Паунов, като в него влизат още председателят на групата общински съветници от ГЕРБ в СОС Малина Едрева, председателят на Столичния общински съвет Елен Герджиков, зам.-председателят на СОС Николай Стойнев, координаторите на ГЕРБ в столичните 23, 24 и 25 МИР Александър Ненков, Евгения Алексиева и Татяна Георгиева, председателят на Младежи ГЕРБ-София Ивайло Петков, както и народни представители, общински съветници и районни кметове. В рамките на заседанието членовете на щаба направиха своите предложения за попълване на графика, визията за кампанията и последващите мероприятия. На срещата бе разисквана и комуникационната политика на предстоящата кампания, която ще бъде насочена към представянето на свършената работа в София в различни сфери. По време на предизборния щаб бе обсъден също така гражданският диалог „Европа в нашия дом“, който ще обхване всички областни градове. Неговата цел е да покаже какво е донесла на България европейската солидарност, като в него ще се включат представители на изпълнителната, законодателната и местната власт.", "date": "2019.01.28", "title": "Областният предизборен щаб на ГЕРБ-София проведе редовно заседание "}
{"url": "http://epicenter.bg/article/Karakachanov-za-kritikite-na-Radev--Kakav-e-tozi-balgarski-mantalitet-sami-da-se-plyuem-/173957/2/0", "text": "  \"Да твърдиш едно подобно нещо и то многократно, това за мен е война между институциите, която е абсолютна излишна. За мен. Аз не съм си позволявал да нападам която и да е институция, дори когато съм бил в опозиция, критикуваш един, друг, втори, трети за грешки\", отбеляза Каракачанов пред журналисти.   Той отбеляза, че \"тази война межди институциите не е полезна нито за президентската институция, нито за парламентарната демокрация, нито за изпълнителната власт\". \"Колкото по-рано тези неща бъдат осъзнати от българските политици и спрат, толкова може би по-рано и българите ще започнат да си връщат доверието към институциите”, добави още военният министър.     Така вицепремиерът Красимир Каракачанов коментира обвиненията на президента Радев за непрозрачност по сделката със закупуване на нов боен самолет. \"От 2004 година бяха само илюзии - ще купуваме F16, ама стари, не, няма да купуваме F16, ще купуваме „Грипен”, не, няма да купуваме „Грипен”, ще ремонтираме старите самолети. Дотук бяха илюзии. 14 години нашите пилоти летяха на крилата на илюзиите. Сега при сключването на договорите ще летят на крилата на най-добрия боен самолет. Толкова по въпроса за самолетите!\", отсече министърът на отбраната.  \"Българската армия не е само авиацията, заяви още Каракачанов и поясни: Не знам за коя реформа става дума, но   Не помня да са предприемани такива мащабни проекти за възстановяване на съществуващата бойна техника. Защото българската авиация не е само новия самолет. Българската авиация са и съществуващите към момента изтребители, бомбардировачи, учебни самолети, хеликоптери и други средства, с които разполагаме. До момента за тях не бяха отделяни необходимите средства. Българската авиация са и онези транспортни летателни средства като „Спартаните” и „Кугърите”, които бяха закупувани преди десетина години. За тях също бяха отделени средства за тяхната изправност. За пръв път откакто беше премахната наборната военна служба,   За разлика от години, в които бяха по няколко хиляди надолу, тоест напусналите бяха с няколко хиляди повече.\"  В отговор на обвиненията за \"загуба на национална сигурност, антиевропейска политика и порочност на комисията за Ф-16, Каракачатов отговори: \"Ако идеята беше от всяка държава, участник – Италия, Франция, Швеция, САЩ, Германия да купим по два самолета, за да не се сърди никой, разбирам. Само че ние трябваш да купим 8 самолета от една марка. Е, няма как всички да са доволни  при положение, че нито един представител на нито една европейска държава не е казал нищо до момента, включително Швеция. Защото подчертавам, че преговорите се водеха между държави, не между фирми, да не правим грешка\".   Министърът на отбраната откри днес фотоизложбата \"Ветерани\" във Военния клуб в София. Тя е организирана от Българското национално самоуправление гр. Кечкемет (Унгария) и се реализира със съдействието на Министерството на отбраната и Съюза на ветераните от войните на България. Проектът е по повод 75-тата годишнина от края на Втората световна война. Фотосите са на фотографа и художник Бахгет Искандер. Експозицията ще остане до 15 февруари във Военния клуб, след което ще бъде показана в страната и чужбина.", "date": "2019.01.28", "title": "Каракачанов за критиките на Радев: Какъв е този български манталитет сами да се плюем!"}
{"url": "http://epicenter.bg/article/Prof-Mihail-Mirchev-razkri--Klyuchova-figura-v-partiyata-na-Radev-shte-bade-Solomon-Pasi-/173960/2/0", "text": "Около президента Румен Радев има перспектива да бъде заформен нов политически проект, който, ако излезе на политическата сцена, лесно ще спечели 7%. Това каза в предаването „Лице в лице” социологът проф. Михаил Мирчев.  Той обаче отхвърли тезата, че партията, ако бъде сформирана, ще се присъедини към БСП като коалиционен партньор с крайна цел – победа на изборите.  „Досега президентът беше много предпазлив и говореше повече с намеци, докато сега оценките са директни. Директно казва, че досегашната власт вече е докарала нещата до катастрофа. Политическата криза трябва да бъде развързана, за да се спасява България\", поясни проф. Михаил Мирчев, политолог и социолог Поне от една година насам президентът Румен Радев анонсира, че ще прави партия, разки той. „Аз бих подкрепил партия” – всички подразбират, че това ще бъде партия около него. Тя няма да бъде лява, няма да бъде социалистическа, ще бъде центристка. Ако гледаме лицата, които са близко до него, тази партия ще бъде препълнена с хора от бившето НДСВ. Ключова фигура ще бъде Соломон Паси. Много хора се заблуждават, че президентът Радев е проруски, про-Путински настроен, напротив – всички тези хора са проамерикански настроени”, коментира Мирчев.  Друг човек, който според него, ще стане част от потенциалния нов политически проект, ще бъде бившият служебен премиер проф. Огнян Герджиков.  През 2017 г. Герджиков оглави служебния кабинет, назначен от президента Радев. В тази връзка Мирчев коментира, че според него именно служебното правителство е спомогнало ГЕРБ да спечели вота тогава: „Президентът е виновен за третия мандат на Борисов, защото му даде възможност да спечели изборите по един убедителен начин. А беше длъжен тогава – чрез инструментите на служебния кабинет, да ограничи беззаконието на тогавашните избори – парламентарните предсрочни избори през 2017 г. Ангажирам се с това нещо”.  Помолен да коментира днешния отчет на президента Румен Радев, Мирчев обясни: \"Радев е симпатичен на много хора като човек, който изрича болката на България, но те се заблуждават, че ако има партия, зад която той ще застане, тя ще бъде лява или партньор на лявото. Аз много се съмнявам в това, гледайки хората, знаейки какво направи служебният кабинет на проф. Огнян Герджиков.\"  На въпрос какво е направил, Мирчев продължи с разсъжденията си: \"Ами помогна на ГЕРБ да спечели за трети път изборите. Защото по никакъв начин не направи онези разследвания на криминални решения - с корупция, обществени поръчки, за които обещания влезе във властта, а после се отказа да го направи.\"  \"Хората да бяха видели истината за ГЕРБ преди две години, не сега. По-малко щяха да гласуват за ГЕРБ. Сега президентът Радев говори за опорочените изборни процедури, а защо тогава служебното правителство абсолютно нищо не направи. Казвам нещо много важно, и то в най-неподходящия момент, когато половината български народ се възхищава на президента Радев. Той е виновен за властта на Бойко Борисов-3, защото му даде възможност да си спечели изборите по един убедителен начин. А беше длъжен тогава чрез инструментите на служебния кабинет да ограничи беззаконието на изборите през 2017 г.\", продължи Мирчев.  Според него избирането на Радев е спечелено от БСП, от една страна, и е частичен подарък от ГЕРБ, от друга. защото \"ГЕРБ не задвижи фалшифицирането\".  Мирчев отговори и на въпрос дали президентът е опасен за БСП? \"Достатъчно е да не й пречи. Нищо особено не може да й помогне. Трябва му поне година-година и половина, за да избута част от другите средно големи партии.\"  По случая с Елена Йончева, социологът заяви: \"Скандалът с Елена Йончева е неочакваният ход, който беше подарен на БСП. Ако Йончева оглави листата за евроизборите, това ще бъде много силен ход. Много са печелившите неща, символите, които се натрупват и се концентрират в лицето на Йончева - че е израз на свободата на словото, свързано е и с с това, че мъничката, руса, синеока Йончева се изправя срещу Борисов. Дано тя издържи като човек. В момента се води война между бандитите. Аз лично се страхувам за нея. Аз съм й и приятел.\"", "date": "2019.01.28", "title": "Проф.Михаил Мирчев разкри: Ключова фигура в бъдещата партия на Радев ще бъде Соломон Паси "}
{"url": "http://epicenter.bg/article/Dimitar-Stoyanov-za-prof--Mirchev--Obarkanite-misli-na-edin-profesor--/173962/2/0", "text": "  \" , разкри в ефира на БТВ проф. Мирчев.  Друг човек, който според него, ще стане част от потенциалния нов политически проект, ще бъде бившият служебен премиер проф. Огнян Герджиков.   ", "date": "2019.01.28", "title": "Димитър Стоянов за проф. Мирчев: Обърканите мисли на един професор! "}
{"url": "http://epicenter.bg/article/Radev-pred-poslanitsi--Vanshnata-politika-na-stranata-ni-e-nasochena-kam-sigurnost-i-dialog/173964/2/0", "text": "    Държавният глава посочи, че развитието на двустранните отношения и укрепването на взаимното доверие имат съществена роля за изграждането на по-сигурен и по-стабилен модел на международни отношения.   \"Изминалата година на предизвикателства направи света по-динамичен и още по-непредсказуем като отражение на вътрешните процеси на едни все по фрагментирани общества. Международните отношения бяха белязани с характер на противоречивост и се увеличава усещането, че изградената система от международни организации не отговаря в пълен обем на очакванията на народите. Затова визията и волята за тяхното реформиране към по-добро се очаква с голяма надежда\", заяви още Румен Радев.   Според него европейската интеграция на Западните Балкани, за която от години работи страната ни, вече е устойчива част от дебата за разширяването на ЕС. Президентът добави, че първото българско председателство на Съвета на ЕС е потвърдило приоритетите ни за по-добро бъдеще на региона и Европа. Като най-важни теми в дебата за бъдещето на Европа Румен Радев открои икономическия растеж, конкурентоспособността и разкриването на работни места, намаляване на различията в икономическото и социалното развитие между Северна и Южна, Източна и Западна Европа, за намиране на баланс по стратегически въпроси като сигурност, миграция и кохезионната политика.   Пред чуждестранните дипломати президентът отбеляза активната политика на България, насочена към Източното партньорство и Южното съседство като важни инструменти за постигане на регионална сигурност и стабилност. Развитието на отношенията със САЩ, Русия, Китай, Индия, Бразилия, другите държави от Африка, Азия и Латинска Америка, беше определено като реална възможност за надграждане на двустранните отношения и партньорството в много сфери. Борбата с климатичните промени, глобалната сигурност, борбата с религиозната радикализация, с насилието и тероризма бяха определени от президента като задачи, които могат да се решат пълноценно само чрез общи усилия. Румен Радев благодари на дипломатическия корпус за подкрепата, оказвана на сънародниците ни в чужбина, за спазване на техните социални, трудови и образователни права, за съхранение на българската култура и подпомагане на изучаването на българския език и признаването му за матуритетен.   Приветствие към дипломатите отправи и доайенът на дипломатическия корпус – извънредният и пълномощен посланик на Палестина д-р Ахмед Ал Мадбух. В Националния исторически музей присъстваха вицепрезидентът Илияна Йотова, представители на изпълнителната и законодателната власт. На приема президентът беше придружаван от съпругата си Десислава Радева.", "date": "2019.01.28", "title": "Радев пред посланици: Външната политика на страната ни е насочена към сигурност и диалог"}
