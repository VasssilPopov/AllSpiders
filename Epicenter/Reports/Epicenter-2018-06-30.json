{"url": "http://epicenter.bg/article/Elena-Yoncheva--Vmesto-SIK-imame-GERB-kato-abreviatura-/158143/2/0", "text": "Смятам, че вота на недоверие изпълни целта си. Хората се запознаха с обективни факти. БСП не може да събори правителството, хората са тези, които могат. Левицата в парламента излезе с конкретни факти и са част от статистиката на МВР. Става дума за доклади на ДАНС и главния прокурор. Ние ги изнасяхме в продължение на 25 минути. Нито един от ГЕРБ не излезе да ги опровергае, каза в предаването „Офанзива с Любо Огнянов” по Канал 3 говорителят на парламентарната група на \"БСП за България\" Елена Йончева.  ГЕРБ смятат, че всичко, което вършат, остава ненаказано и фактите ще бъдат размити от медиите. Те няма да ни взимат несериозно, защото сме хора, които мислим. Председателството означава, че част от администрацията се премества при държавата, която е длъжна да го приеме. Тези хора, които трябва да дойдат по задължение, дойдоха и се прегърнаха с премиера. То може да е успешно, като сме направили нещо за страната, а не като сме били гостоприемни. Не поставихме например въпроса за Дъблинското споразумение, когато вече не могат да се използват силите за промяната му, коментира още тя.  Аз говоря за обективни неща. Когато говорим, че заплатите и пенсиите са ниски, даже унизителни, трябва да разберем защо. За 10 години имаме 10 пъти по-малко инвестиции. Минималната заплата зависи от инфлацията. Въпроса не е кой по-добре живее. Имам приятели, които живеят в охранявани комплекси. Едно е да се питат тези хора, друго - съвсем обикновените в селата и крайните квартали. На практика България е фалирала. Болниците дължат над 500 милиона лева. В енергетиката дължим също толкова. БДЖ дължи 300 милиона лева. Според „Евростат” бедните са много повече. Ние сме вече на първо място в ЕС по бедност, категорична беше Йончева.  България се намира в много тежко състояние. От 10 милиарда евро инвестиции през 2009 година, днес са под 1 милиард. Тепърва създадената инфраструктура ще трябва да се поправя. Ако минавате по магистралите ще го видите. С тези европейски средства можеше да се построи нещо. Трябваше да се направи така, че да се инвестира. Трябва да видите колко е откраднато само от магистралите и този грабеж влияе на качеството на магистралите, каза Йончева.  Знаете ли колко души в момента са в затвора и нямат присъди? 85 процента неразкрити телефонни измами. Друго нещо е закона за частната охранителна дейност. Това е върнат закон и сме на път вместо СИК да имаме ГЕРБ като абревиатура, каза още говорителят на групата на БСП.  ", "date": "2018.06.30", "title": "Елена Йончева: Вместо СИК имаме ГЕРБ като абревиатура "}
{"url": "http://epicenter.bg/article/Potop-v-Roman--5-metrova-valna-zalya-kashti-i-ulitsi/158102/2/0", "text": "Пет-метрова вълна заля Роман. Къщи и улици останаха под вода. Цяла нощ екипи на пожарната отводняваха с помпи засегнатите имоти в наводнения град Роман, a заради липсата на ток в залетия квартал „Карашки” имаше засилено полицейско присъствие, съобщава bTV.     Вчера беше обявено частично бедствено положение. Река Малък Искър излезе от коритото си и потопи цял квартал. Залети са 100 къщи и блокове. Хора и животни се евакуираха с багери.   Според властите реката е придошла от дъжда, според потърпевшите – от изпуснати язовири в съседни области.     „Главният комисар господин Николов идва дотук и каза, че няма изпускане на язовири, няма язовир, който да е в критични точки”, заяви кметът на Роман Валери Ролански.     По думите му са били евакуирани 7-8 души, като всички са настанени при близки и роднини.   Радка Цолова, която вчера беше спасена от „Гражданска защита”, заяви, че хората се чувстват малко по-добре, но всички все още са притеснени. „Бях в къщата и бях в капан, не можех да изляза”, заяви тя.   По думите ѝ нивото на водата е достигнало над метър. Тя е убедена, че високата приливна вълна не е от валежите, а е дошла заради изпускане на язовир.     Няма пострадали хора, но когато водата се оттегли, стана ясно, че щетите са огромни.   Според вътрешния министър, който също посети градчето, е наложително изграждането на диги по поречието на Малък Искър.     На място главният секретар на МВР Младен Маринов заяви, че униформените пазят срещу мародерски посегателства, тъй като много хора не са в домовете си.   Освен Роман, наводнени бяха и Етрополе, Садово и Чепеларе, а в Плевен се изсипа пороен дъжд и градушка.   За днес заради силен вятър е обявен жълт код в Централна и Западна България, но се очаква дъждовете да отслабнат постепенно. \r\n   \r\n", "date": "2018.06.30", "title": "Потоп в Роман! 5-метрова вълна заля къщи и улици"}
{"url": "http://epicenter.bg/article/Borisov/158082/2/0", "text": "Премиерът Бойко Борисов кацна на летището в Залцбург. Премиерът е придружаван от министъра на българското европредседателство Лиляна Павлова. Двамата бяха посрещнати от областния управител на Залцбург, който връчи символичен подарък на Борисов по случай края на ротационното председателство на Съвета на ЕС.    След няколко часа Бойко Борисов ще предаде щафетата на европредседателството на австрийския канцлер Себастиан Курц на официална церемония на 1906 метра надморска височина.   Работната визита включва   Срещата на лидерите е последвана от изявление за медиите.    В рамките на днешното посещение на премиера Борисов са организирани и  , както и с    Австрия вижда себе си като неутрален посредник в рамките на европредседателството, като с тази си роля си поставя за цел да строи мостове и ще допринася за единството на ЕС.    Малко преди Австрия да поеме щафетата от България пък, канцлерът Себастиан Курц обяви и позицията на страната по отношение на мигрантите, като заяви, че     когато беше външен министър, в координация с други страни в региона.   Самата церемония по   на Съвета на ЕС ще се състои в тучната местност под връх Планай, носещ името на планината над скиорския център Шладминг, където ежегодно се провеждат състезания за световната купа. Киткото местенце има и своята богата история. Някогашното най-обикновено австрийско миньорско градче днес е любимо място на скиори от цял свят и домакин на първенство по ски алпийски дисциплини.     Стартирайки ротационното си председателство именно в тази тучна местност,  , културните особености и туристически обекти.    Ето защо спектакълът под надслов   е инсцениран с множество атракции. На алпийския стадион ще бъде организиран голям концерт с известни лица от шоубизнеса и състави от европейските страни, а точно под върха Планай, висок 1906 метра, край местността Приказна поляна ще стане официалното предаване на председателството.    Очакват се около  , организиран от австрийския канцлер Себастиан Курц. Идеята на правителството на Австрия е да се скъси дистанцията между държава и граждани, а гостите от Европа да усетят топлата семейна атмосфера на горския празник, организиран до горната станция на лифта на Планай.   На сайта на събитието е отправен призив \" \".   Очаква се още 20 000 туристи да се включат в мероприятието, което ще се проведе в долината.   Консервативното правителство на канцлера Курц, в което влизат и крайнодесните от Австрийската партия на свободата,     През септември австрийците организират неформална среща на върха, посветена на сигурността и миграцията, която ще се проведе в Залцбург. Австрия поема от България темата за дигитализацията и нейното ускоряване за постигане на просперитет в Европа. Друг приоритет, който Виена смята да продължи, е и европейското бъдеще на Западните Балкани. ", "date": "2018.06.30", "title": "Борисов кацна в Залцбург. Предава на канцлера Курц щафетата на председателството"}
{"url": "http://epicenter.bg/article/Prof--Georgi-Rachev--Sinoptichnata-obstanovka-ot-poslednite-dni-e-tipichna-za-zimata-/158107/2/0", "text": "Синоптичната обстановка от последните дни е типична за зимата, каза климатологът проф. Георги Рачев в предаването „Тази събота” по bTV.  Средиземноморският циклон „Нефели” се задържа 5-6 дни над Балканския полуостров, което също не е типично, отбеляза той.  „Изля се страшно много дъжд. В тези няколко дни – от вторник до събота, е изпълнена нормата за месеца. Това са над 100-150 л/ кв.м, и то само за няколко дни”, каза климатологът.  Той посочи, че днес в Западна България вече започна да духа вятър, но той не е студен. Този вятър ще донесе малко по-топъл въздух.  „От утре се надявам да пуснем най-после слънцето, защото поне София и Западна България изживяха 3-4 мрачни дни, типично октомврийско-ноемврийски, а не като за края на първия летен месец”, заяви проф. Рачев.  Във вторник, 3 юли, вече се очакват температури от 27-29 градуса, малко по-хладно ще е по морето – 24-26 градуса. Връщаме се към типичното юлско време, категоричен беше климатологът.  ", "date": "2018.06.30", "title": "Проф. Георги Рачев: Синоптичната обстановка от последните дни е типична за зимата (ВИДЕО)"}
{"url": "http://epicenter.bg/article/-----------------/158110/2/0", "text": "  Премиерът Бойко Борисов, федералният канцлер на Австрия Себастиан Курц и председателят на Европейския съвет Доналд Туск проведоха среща преди символичното предаване на Председателството на Съвета на ЕС.   Във фокуса на разговорите бяха поставени резултатите, постигнати по време на Българското председателство на ЕС и приоритетите на Европейския съвет в следващите шест месеца, по които ще работи Австрийското председателство.   Българският министър-председател благодари за конструктивния диалог в Съвета, който даде възможност да се поднови вниманието върху балканския регион. „Даването на ясен хоризонт за започване на предприсъединителни преговори с Албания и Република Македония постави основите за перспективата на целия регион“, каза премиерът Борисов и подчерта, че Срещата на върха за Западните Балкани в София е изиграла много важна роля в този процес.   Министър-председателят Борисов пожела успех на канцлера Курц с председателството и подчерта, че винаги може да разчита на председателя на Европейския съвет Доналд Туск.   Австрийското председателство продължава линията на Българското като акцентира върху три основни приоритета - сигурност и борба с нелегалната миграция, конкурентоспособност чрез дигитализация и перспектива за страните от Западните Балкани и Югоизточна Европа.", "date": "2018.06.30", "title": "Борисов: Започването на преговори на ЕС с Албания и Македония дава перспективи за целия регион"}
{"url": "http://epicenter.bg/article/Ekaterina-Zaharieva--Dablinskiyat-reglament-za-bezhantsite-tryabva-da-bade-promenen-/158111/2/0", "text": "Дъблинският регламент, според който бежанците се връщат в първата държава, през която са минали на територията на ЕС, трябва да бъде променен. Това каза в предаването „Тази събота” по bTV вицепремиерът и външен министър Екатерина Захариева.  Според нея регламентът не работи в кризисна ситуация.  „Той е създаден така, че всъщност не знаем какво да правим тогава, когато настъпи криза”, отбеляза тя.  „Спомняте си блокажа на 1 милион души, канцлерът Меркел спаси и балканските, и централноевропейските държави. Те бяха блокирани и никой не желаеше да ги приеме. Германия тогава показа солидарност. В същото време търпението на германското общество започва да се изчерпва. Виждате какво напрежение има в коалицията в Германия”, допълни Захариева.  „Трябва да показваме солидарност и да опазваме заедно външните граници на ЕС, защото от бежанска криза се превърна в незаконно миграционна криза. Когато ти знаеш, че като дойдеш, където и да било, преминеш незаконно и ще можеш да се движиш свободно в Европа и да избираш къде да живееш, не може да ме убедите, че сте бежанец. Бежанците по принцип търсят първото безопасно място”, отбеляза Захариева.  Тя коментира и решението за центрове за контрол на мигрантите на територията на ЕС и извън нея. По думите ѝ в България няма да има такъв център.  „За страната ни няма нищо да се промени. Неслучайно в тази декларация, която постигнаха лидерите, се казва – „на двустранен доброволен принцип”, никой няма да принуждава никого да приема бежанци.България понесе достатъчно тежест. Не желаем да участваме доброволно, това е решението в момента”, подчерта Екатерина Захариева.  „Няма да стане само ако затворим външните граници, няма да стане само ако изменим регламента. Изнесени центрове в близост до конфликтите – там да проявим солидарността. Ще бъде по-евтино и по-безопасно за това, да съхраним нашите ценности, такива, каквито сме”, каза още тя.  ", "date": "2018.06.30", "title": "Екатерина Захариева: Дъблинският регламент за бежанците трябва да бъде променен (ВИДЕО)"}
{"url": "http://epicenter.bg/article/Parva-zhertva-na-navodneniyata-v-Balgariya--VIDEO--/158113/2/0", "text": "Първа жертва на наводненията от последните дни в България, предава Нова телевизия.  Мъж в град Роман е загинал, докато е изпомпва вода от мазето си.  Вероятно го е ударил ток.  В град Роман река Малки Искър излезе от коритото си и наводни къщи. Властите обявиха бедствено положение.  Около 100 къщи бяха наводнени. Много хора останаха без ток. Цял квартал e под вода. Хората там вчера опитваха със свои сили да се справят.  Притесняват се също от водата, която тече от чешмите им.  ", "date": "2018.06.30", "title": "Първа жертва на наводненията в България (ВИДЕО) "}
{"url": "http://epicenter.bg/article/Georgi-Gergov--Otnosheniyata-ni-s-Rusiya-shte-prebadat-/158114/2/0", "text": "\"Тържественото откриване на паметника на княз Павел е доказателство, че паметта е жива. То е символ на нашата благодарност към братския руски народ и увереност, че отношенията ни с Русия ще пребъдат.\" Това сподели Георги Гергов, председател на Областния съвет на БСП и почетен консул на Руската Федерация в Пловдив по време на тържествата в гр. Павел баня, съобщиха от БСП-Пловдив.  Паметникът, изграден от Община Павел баня по гражданска инициатива бе открит от вицепрезидента Илияна Йотова и кмета на града Станимир Радевски и бе част от честванията на 140 години от създаването на курортния град.  Великият Княз Павел Александрович е син на Цар Освободител Александър II, който по време на Руско-Турската война е в българските земи с петимата си сина, а най-малкия от тях – Павел, тогава е на 17 години.  Според летописа на селището, в дневника на отец Сава Иванов, първи свещеник на новоизграденото селище Павел през 1878, е записано, че селището е „именувано на Св. Апостол Павел и на най-малкия син на нашия освободител Н.В. Всерусийския император Александър ІІ, велик княз Павел”.  Гости на тържествата бяха също Михаил Миков, председател на 42-то НС, Красимир Янков, народен представител \"БСП за България\", Димитър Велков, областен председател на БСП Видин. Венци и цветя на признателност от името на БСП Павел баня поднесе общинският лидер Атанас Пъдев.  ", "date": "2018.06.30", "title": "Георги Гергов: Отношенията ни с Русия ще пребъдат "}
{"url": "http://epicenter.bg/article/Nameriha-prostrelyan-mazh-vav-Veliko-Tarnovo-/158118/3/0", "text": "Мъж от Велико Търново е с опасност за живота след стрелба. Нападението е станало около 22:30 ч.на околовръстния път, предаде Нова телевизия.  Засега няма свидетели в района. Минувач е намерил мъж в безпомощно състояние с прострелна рана в областта на главата. Той е настанен за лечение във великотърновската болница.  От полицията информираха, че има задържан за 24 часа. Става въпрос за мъж от Велико Търново, който е заподозрян, като съпричастен към извършеното деяние.  Работата по изясняване на случая продължава под наблюдението на прокуратурата.  По неофициална информация стрелецът е криминално проявен и се е занимавал с наркотици. Стрелял е по мъжа с преправен газов пистолет. Не е ясна причината за стрелбата и двамата мъже дали са се познавали.  ", "date": "2018.06.30", "title": "Намериха прострелян мъж във Велико Търново "}
{"url": "http://epicenter.bg/article/Ministar-Neno-Dimov--Balgariya-e-nay-bogatata-na-bilki-darzhava-v-Evropa-i-tretata-v-sveta/158120/4/0", "text": "България е най-богатата държава в Европа и третата в света на билки. Това каза министърът на околната среда и водите Нено Димов по време на на Празника на билките, планината и туризма, който се провежда в местността „Айдушко сборище“ над село Балканец, община Троян, предаде репортер на Радио „Фокус“.  „Китай и Индия са единствените, които са по-богати от България на билки, а представете си каква е площта, която заемат тези две държави. Ние имаме над 770 вида лечебни билки, които се изнасят основно за Германия, като събираме между 13 и 14 хиляди тона годишно. Това е едно от големите богатства на България, заедно с минералните води. През годините имаше период, в който се отнасяхме небрежно към билките, но хората с времето се научиха, че билките трябва да се режат, да не се изкореняват\", посочи Нено Димов.  Министърът на околната среда и водите коментира още, че билките у нас се използват с лечебна цел и страната ни има вековни традиции в това отношение.  ", "date": "2018.06.30", "title": "Министър Нено Димов: България е най-богатата на билки държава в Европа и третата в света"}
{"url": "http://epicenter.bg/article/Kevork-Kevorkyan--Chanove-i-lazhi-/158125/11/33", "text": "Вечно нахилената Захариева, във вторник предаде Председателството на ЕС на Австрия.  Връчи на австрийския външен министър 28 чана - и дори ги разклати!?  Каква идиотщина само, каква художествена самодейност, какво чаносване!  Чанове! Това вече е наистина налудно.  Можеше, вместо чанове, да му дадат на австриеца някакво смислено послание, с което да намекнат нещичко и за безкрайните ни нужди.  Австрийците ни домъкнаха Бронзовата къща – „визуалната“ мастурбация, която се пльосна на мястото на бившия Мавзолей - ние пък им даваме чанове!  Сякаш сме овце, та даряваме чанове!  Белите и аборигените си разменят непотребни дарове…  Един от героите на Брехт казваше следното, приблизително: „Всяка сутрин отивам на пазара, където се продава лъжата, и заставам до продавачите“.  Сетих се за този голям немски писател, защото Захариева, по-универсална дори от рендето „Вьорнер“, е завършила немската езикова гимназия „Бертолд Брехт“ в Пазарджик, а след това магистратура по право в не особено известния правен факултет на Пловдивския университет – и това кажи-речи е единственото й реално образование.  И вече е готова да ръководи всичко, което й се падне от лотарията на Падишаха.  Навремето, в Титова Югославия, черногорците не се питаха „Що радиш?“, а „Що ръководиш“.  Същата история. Ръководителка и половина, дори три четвърти.  И сега дрънка с чанове.  Подобни хора дори не се усещат, как ни злепоставят – а и пет пари не дават за това.  Те обитават една паралелна действителност - в нея няма място за истинско уважение към достойнството на една страна, всичко е само едно словесно къркорене.  Те ще отгризват от това достойнство, докато не го ликвидират съвсем.  И си мислят, че трябва да им вярваме – понеже „лъжат като очевидци“ на собствените си подвизи.  Юрий Борев, в своята „Сталиниада“, разказваше следното: когато излиза филма „Чапаев“, неговите близки и съратници никак не го харесали.  Според тях, нищо не било показано така, както е било.  Накрая спорът стигнал до Сталин и той отсъдил за критиците на филма: „Лъжат като очевидци“.  ***  ", "date": "2018.06.30", "title": "Кеворк Кеворкян: Чанове и лъжи "}
{"url": "http://epicenter.bg/article/Britanski-ekspert--V-Turtsiya-se-zadava-ikonomicheska-katastrofa-/158131/11/34", "text": "Извънредните президентски избори в Турция миналата неделя доведоха до очаквана победа на Реджеп Ердоган. Парламентарните обаче неочаквано изтласкаха на преден план бившия му непримирим политически противник и настоящ политически съюзник Девлет Бахчели. Партията на справедливостта и развитието на Ердоган ще разчита за парламентарно мнозинство на Партията на националистическото действие. А националистите потриват ръце, че Ердоган ще им даде каквото поискат, защото ако не е бил предизборният съюз с тях, сигурно е щял да се провали на вота.  - Не. Аз знаех, че Ердоган и Партията на справедливостта и развитието ще победят, но само заради съюза с Партията на националистическото действие. Твърде преувеличено обаче беше възникването на Добрата партия на Мерал Акшенер. Формацията се възприе като заплаха за управляващите. Резултатът на Акшенер като кандидат - президент и този на нейната партия се получи от отнемането на гласове от Народнорепубликанската партия.  Другият кандидат-президент Мухарем Индже се представи много добре. Той спечели подкрепата на 30 на сто от избирателите, но въпреки това остава с 20 пункта зад победителя в този вот - Реджеб Ердоган.  За мен прогнозите за загуба на Ердоган и партията му бяха оптимизъм без доказателства, който се основаваше на наивност, подхранвана от надежда и желание за промяна.  - Тази подкрепа идва от избиратели на Партията на справедливостта и развитието, които гласуваха за Ердоган за президент. Но, не и за партията му на изборите за парламент. От друга страна те не искаха да дадат победа на опозицията, знаейки, че Партията на справедливостта и развитието и Партията на националистическото действие са в коалиция.    - Мисля, че е неизбежно Мухарем Индже да предизвика Кълъчдароглу, тъй като Индже в момента се носи на гребена на вълната на популистко одобрение, поне в кръговете на партията. Народнорепубликанската партия не функционира в много отношения. И изборите показаха, че грешният човек е начело на най-голямата опозиционна формация. Ако Кемал Кълъчдароглу продължи да е лидер след изборните поражения през последните години, то това ще е лош сигнал към избирателите и нищо чудно те да загубят доверието си към Народнорепубликанската партия.  Пред Турция се задава икономическа катастрофа. Налице са достатъчно индикации за такова заключение. Първата е спадът на лирата, следвана от не малката младежка безработица - около 25 на сто и растящата инфлация. Тревожно е, че има отлив и на чужди инвеститори, които е трудно да бъдат убедени да се върнат обратно в Турция.  Справянето с тази криза ще бъде задача на президента Ердоган и администрацията му. Очакванията за положителен изход от кризата накараха хората да гласуват за Ердоган, защото те очакват той да върне икономическото лидерство на страната. И ако това доверие не се оправдае то след пет години или пък при следващи избори, нищо чудно Реджеп Ердоган да ги загуби.  - Външната политика на Анкара вече не е силно обвързана със западния лагер. Турция няма място сред напрежението между Европа и Съединените щати. Просто стратегическите им приоритети не съвпадат и това е една от причините за разминаването в отношенията между Анкара и Западния свят. Сътрудничество все пак би могло да има и то най-вече в икономически план. Турция и Запада могат да бъдат добри търговски партньори и трябва да бъдат такива. Притеснява ме обаче съществуващата в момента стагнация в стокооборота между Турция и европейските държави. Мисля, че е време да се помисли и и по този въпрос и усилията на турските власти да бъдат насочени към подобряването на търговските взаимоотношения и с Европа, а не само с Русия и Китай.  - Те са възможност за опозицията и затова мога да ѝ препоръчам да не губи време в анализи на отминалите избори. Нека отиде при хората и чуе проблемите им.  ", "date": "2018.06.30", "title": "Британски експерт: В Турция се задава икономическа катастрофа "}
{"url": "http://epicenter.bg/article/Kmetat-na-Parizh--Ispaniya-spasi-chestta-na-Evropa/158103/7/0", "text": "Кметът на френската столица - социалистката Ан Идалго, която посрещна вчера в парижкото кметство испанския премиер Педро Санчес - заяви, че приемайки хуманитарния кораб \"Акуариус\", натоварен с мигранти, Санчес е спасил честта на Европа, предаде Франс прес.   \"Много хора тук ти се възхищават, възхищават се на това, което направи\", каза Идалго. Присъствието ти начело на испанското правителство също е светлинка за онези, които си казват, че можем да построим една по-справедлива Европа, добави кметицата с двойно гражданство - френско и испанско. Санчес пристигна в Париж от Брюксел, където в нощта срещу петък беше постигната европейска договореност за управлението на мигрантите. Той подчерта, че това, което е направило испанското социалистическо правителство, е свързано с историята на Испания, писана в изгнание. Испанците, бягащи от диктатурата на Франко, са успели да се приобщят благодарение на приема, който са получили, изтъкна той.  Идалго и Санчес присъстваха на церемония в памет на съставената предимно от испанци Девета рота, участвала в освобождаването на Париж през 1944 г.", "date": "2018.06.30", "title": "Кметът на Париж: Испания спаси честта на Европа"}
{"url": "http://epicenter.bg/article/Golov-trilar-na-Frantsiya---Arzhentina---quot-gauchosite-quot--si-tragvat-ot-Rusiya-/158144/8/0", "text": "Франция победи Аржентина с 4:3 в зрелищен първи мач от осминафиналната фаза на Модниал 2018, предаде бТВ.  \"Петлите\" бяха близо до откриване на резултата още в 9-ата минута, когато Антоан Гризман уцели напречната греда от пряк свобден удар. Скоро след това Франция все пак поведе. Мбапе влезе на скорост в наказателното поле и бе фаулиран от Маркос Рохо. Гризман с лекото превърна дузпата в гол - 1:0.  Мбапе продължи да тормози отбраната на \"гаучосите\" с пробите си. Тимът на Хорхе Сампаоли обаче успя да го спре, а в 41-ата минута Анхел Ди Мария изравни с шут от дистанция.  Втората част започна отлично за южноамериканците и те осъществиха пълен обрат. Меси стреля, топката се отклони в Меркадо и отново се оплете в мрежата зад Лорис.  В 57-ата минута Франция изравни с брилятно изпълнение на левия бек Бенжамен Павар, който преодоля Армани с удар с външен фалц. С това попадение започна един кошмарен за аржентинците 11-минутен период от мача, в който французите бяха неудържими.  Седем минути след изравнителния гол \"петлите\" поведоха за втори път в двубоя. Центриране отляво доведе до разбъркане в пеналта на \"гаучосите\", Мбапе овладя, финтира двама и преодоля Армани. В 68-ата минута тимът на Дидие Дешан нанесе съкрушителния си удар. Вездесъщият Мбапе се озова сам срещу стража на съперника при една контраакция и се разписа за 4:2.  В третата минута от добавеното време влезлият като резерва Серхио Агуеро направи резултата 4:3. За повече Меси, който днес се отчете с две асистенции, и неговите съотборници нямаха сили.  ", "date": "2018.06.30", "title": "Голов трилър на Франция - Аржентина, \"гаучосите\" си тръгват от Русия "}
{"url": "http://epicenter.bg/article/Lovtsi-na-glavi-i-plemena-s-nay-chistata-DNK-vav-Filipinite/158101/10/0", "text": "Филипинците много приличат на българите! Това мое твърдение може да ви се стори прекалено екстравагантно за държава отдалечена на 13 000 километра. Но ето изводите, до които стигнах след пребиваването си в Манила и околностите: -         Филипинците са убедени, че жените им са най-красивите в света. -         Всеки втори необразован бедняк мечтае да работи в чужбина, да спечели пари и да си купи къща. А докато е там праща на родата. -         Почти всеки завършил университет филипинец крои планове да замине в странство, та трудът му да бъде оценен подобаващо и да се развива професионално. -         И там любимият зеленчук е месото. Дори в лепкавата жега нагъват печени прасенца, шкембета, уши и дори пилешки червца, та ушите им плюшят. -         И те си имат „освободител”, когото силно любят и мразят. Американците навремето са ги отървали от зверствата на японските завоеватели, но и до днес използват този факт, за да се месят във вътрешната политика. -         Филипинците масово закъсняват за срещи, ругаят градския транспорт и твърдят, че автоджигитите са купили шофьорските си книжки на безценица. -         Минималната работна заплата е 300 долара, кило ориз е близо долар и всички се чудят как тези хора успяват да си плащат сметките и да оцеляват. Познато, а?     , обаче, не е минала като мен с бръснещ полет през островната държава, ами е живяла две години там и дори е написала книгата „Лицата на Филипините”. Разказът на журналистката от Варна започва с аета, племето с най-чистата ДНК на планетата, за да завърши с разходка из  кратера на неугаснал вулкан и с дивите племена, които и до днес носят на кръста си изсушени човешки глави.   Ако очаквате от фотоизложбата „Една градска история – Кавала” пейзажи от крайбрежието на Егейско море, разочарованието ви е гарантирано.   показва на 5 юли в минималистичното пространство на галерия „Сабай” 11 неочаквани ракурси към гръцкото градче. Кая е графичен дизайнер по професия, рисува, проектира сайтове, а фотоапаратът се е превърнал в продължение на ръката й.   „Обичам да заснемам детайли, фасади на стари сгради, емблематични, с история за моя роден град – София, както и навсякъде другаде, където пътувам”, казва г-ца Христова. И обяснява как представя крайбрежната Кавала, без да покаже дори парченце море.   Творческият тандем, написал книгата „50 места от българската история отвъд България” –  , е разделен само временно по чисто летни причини. Този път родолюбивият разказ на Тео е за Охрид.   Каквото и да сте чували за Куба или пък знаете от личен опит – забравете го!  И Старата Хавана, и пурите, и дайкирито са си същите, но кубинците се нагаждат стремглаво към новите времена. И все повече заприличват на българите от 1988 г. -  озарени от дребната частна инициатива на техния си Указ 56.   Но не това ме порази в Кубинската Атина –   Матанзас. Наричат го така, защото от векове там се раждат поети и мислители. За да приключим набързо с цифрите, ще спомена, че градът има 150 хиляди жители, като всеки областен център в Куба разполага с университет, отдалечен е на около 90 км от Хавана и на 65 от Варадеро.   Другите имена селището са Градът на мостовете (цели 17) или Кубинската Венеция. Мястото е основано през 1693 г. като Сан Карлос и Сан Северино де Матанзас.   Културното значение на града се дължи на богатата му и своеобразна архитектура - колониални сгради, канали и мостове, и на специалното му място в кубинската литература. Първите печатници от 1813 г. привличат насам поети и драматурзи, двигатели на културния живот. В Матанзас е творил националният поет Хосе Мария Ередия, имало няколко театъра. На сцената на най-прочутия от тях «Театро Сауто» са играли Сара Бернар и балерината Ана Павлова.   Смята се, че тук се е родил стилът дансон, а оркестрите били царе и на автентичната румба. Тя сякаш не спира да звучи в хотел «Веласко». Времето е спряло както часовника на рецепцията. Той показва края на 19-и век, когато богатите търговци на захарна тръстика са построили това елегантно и луксозно място за собствена разтуха. Мраморното фоайе, резбованият дървен бар с огромно огледало, в което се отразяват пъстроцветните бутилки, дървените ламперии и рецепцията с месингов звънец, който сякаш всеки момент ще бъде натиснат от пиколо в червена униформа с кръгла шапка...   Другата забележителност пещерата Беламар (или Бейамар, в зависимост от произношението) се намира на около 2 км от Матанзас и е открита случайно на 17 април 1861 г. от… китаеца Хусто Уонг, когато господарят му го изпратил да търси изгубена овца. (Тук му е мястото да вметна, че в средата на 19-и век плантаторите си внесли около 1 млн. китайци, които да заменят чернокожите роби. Затова Хавана си има исторически Чайна таун.)   Тунелите на Беламар с невероятни сталактити и сталагмити са дълги около 5 км. За туристите са обезопасени само 300 метра. Честно казано, на мен ми се видяха доста повече, ама така пише в туристическия справочник.   Слава Богу, че не съм суеверна като овчарите, намерили входа на пещерата. Те били толкова поразени от суровата й каменна красота, че решили: вътре върлуват зли духове, подтиквани от дявола, и повече от 100 години влизали само „улави” учени и авантюристи. Чак през 1989 г. обаче била проучена мрежа от над 7 км подземни проходи. Всъщност пещерите са три с 24 разклонения и обща дължина 5000 метра. Нивата им са девет, като най-старото е датирано отпреди 300 000 години.   Сталактитовите и сталагмитови кристали се образували в продължение на 40 хиляди години. И представяте ли си - вторият управител на пещерата, назначен по партийна линия, наредил да отсекат сталактита „Дяволското гърло”, защото според него плашел хората. По-възрастните още помнят хилядолетното образувание с розови кристали. Наистина приличало на гигантски мъжец (така се нарича висящият конусовиден завършек на задното небце). И някакъв партиен неграмотник го съсякъл с брадва! После го уволнили, но сталактитите не могат да се залепват. А като се има предвид, че тези образувания нарастват с 1 см на 80 години, онзи е направо престъпник.   Спирам пред „Плащът на Колумб”. Макар да „падат” от височина 12 метра, гънките на скалите наистина напомнят стелещ се брокат. С величествеността си ме поразява „Готическата зала”. Тя е пещера в пещерата - дълга е 25 м, а широка 80. Следват „Морковената градина” с „посадените” от великата ръка на природата каменни „зеленчуци”,  „Кулата на 12-те апостоли”… Питам екскурзовода: „Абе толкова време обхождаме различни места, как така само 300 метра са открити за туристи?” Оказва се, че това е по права линия, иначе маршрутът е 1500 метра, заради извивките. По трасето се минава през шест зали и 17 галерии с причудливи скали, фонтани, ручейчета, ниши, сталактити и сталагмити от калцит и арагонит.  ", "date": "2018.06.30", "title": "Ловци на глави и племена с най-чистата ДНК във Филипините"}
{"url": "http://epicenter.bg/article/Rusiya-nyama-namerenie-da-predava-Eduard-Snoudan-na-SASht-/158108/7/0", "text": "Руският външен министър Сергей Лавров заяви, че страната не е обсъждала въпроса за бившия сътрудник на Агенцията за национална сигурност на САЩ Едуард Сноудън с администрацията на президента на САЩ Доналд Тръмп, предава Regnum, цитирана от Агенция \"Фокус\".  „Президентът на Русия Владимир Путин засегна този въпрос преди няколко години, когато поискаха от него предаването на Сноудън. Той отговори, че решението трябва да се вземе от самия Сноудън, ние уважаваме неговите права като личност и затова няма да го предадем против волята му“, заяви Лавров. Той допълни, че бившият служител на Агенцията за национална сигурност е „господар на съдбата си“.  Сноудън, който се укрива в Русия, по-рано заяви, че никой не обича руския президент Владимир Путин така, както неговия колега от САЩ Доналд Тръмп.  ", "date": "2018.06.30", "title": "Русия няма намерение да предава Едуард Сноудън на САЩ "}
{"url": "http://epicenter.bg/article/Donald-Tramp-e-prizoval-Frantsiya-da-napusne-ES-/158109/7/0", "text": "Президентът на САЩ Доналд Тръмп е попитал своя френски колега Еманюел Макрон: „Защо не напуснеш Европейския съюз“, когато двамата са се срещнали през април във Вашингтон, според излезли в американските медии данни, предава изданието EUObserver, цитирано от Агенция \"Фокус\".  Тръмп също така е предложил на Макрон двустранно търговско споразумение като поощрение за напускането на съюза, съобщават двама източници от ЕС, присъствали на преговорите.  Белият дом отказа на опровергае или да потвърди и уточни данните.  ", "date": "2018.06.30", "title": "Доналд Тръмп е призовал Франция да напусне ЕС "}
{"url": "http://epicenter.bg/article/Pavlyovden-e--Ne-se-pali-ogan--ne-se-peche-hlyab/158104/2/0", "text": "Българската традиция е отредила неканонично честване на свети апостол Павел на 30 юни. Св. Павел бил евреин от Вениаминовия род, роден в Тарс, Мала Азия, с името Савел. Като един от християнските апостоли той проповядвал вярата в Антиохия, Кипър, Галатия и Македония. Заловен е от юдеите в Касерия, които го оковават го във вериги и посичат с меч в Рим на 29 юни, в деня, когато е разпнат на кръст апостол Петър. В народните представи св. Павел бил брат на св. Петър и олицетворявал злото стихийно начало. Той бил винаги лош и сърдит. Павловден се счита за „лих”, „хаталия” ден, за „много тежък празник”. Почита се за предпазване от огън на нивата, за да не пламнат снопите. На този ден не трябва да се работи на полето – вярва се, че ако някой стопанин не спазва тази забрана, светецът ще изпрати огън и жупел от небето (светкавици и гръмотевици) и ще предизвика пожар. Пак за предпазване от пожари не бива да се пали огън в огнището и не се пече хляб. Стопаните не се мият и къпят, за да не ги хване треска и гоненица (висока температура). В Източна Тракия не се меси хляб, за да не се „опавлюва” брашното т.е да бъде запазено от сплъстяване и червясване през годината.", "date": "2018.06.30", "title": "Павльовден е! Не се пали огън, не се пече хляб"}
{"url": "http://epicenter.bg/article/Rumen-Ovcharov--Ne-uchastvam-v-revolyutsii-sreshtu-Ninova--Vse-oshte-taya-nadezhda--che-tya-shte-uspee-v-BSP/158105/2/0", "text": "  Това каза в предаването \"Тази събота\" по БТВ   от БСП.   \"Не виждам нищо конспиративно в напускането на ПГ на Жельо Бойчев. Тази негова идея не е от вчера и няма нищо общо с вота на недоверие. Нека не вкарваме прекалено много нюанси в тази история. Ще мине време и той сам ще ви обясни. Помагал съм много. Чух интригите на \"Позитано\", че съм накарал Жельо Бойчев да напусне, за да сваляме  .   Не участвам в революции срещу нея. Моята оценка за Нинова е,   Тя трябва да обедини всички в БСП, а аз не виждам такива стъпки. Не може да се заобичаме всички, но трябва да работим заедно, а не да се отварят различни фронтове. Виждам пламналите погледи на хората около нея, които смятат, че всеки, който каже нещо различно, е враг. Тези неща трябва да се прекратят и все още тая надежда, че Нинова ще успее да го направи\", категоричен беше Овчаров. Той подчерта, че не е свалил доверието си от лидера на БСП и е убеден, че Нинова е необходима на партията.    ", "date": "2018.06.30", "title": "Румен Овчаров: Не участвам в революции срещу Нинова. Все още тая надежда, че тя ще успее в БСП"}
{"url": "http://epicenter.bg/article/Makron-za-predlozhenieto-na-Tramp-Frantsiya-da-napusne-ES--Mozhe-da-si-predstavite-reaktsiyata-mi-/158112/7/0", "text": "Френският президент „Еманюел Макрон заяви, че няма да коментира пряко съобщенията, че неговият американски колега Доналд Тръмп му е предложил да напусне Европа, но твърдото ангажиране на Париж към Европа може да накара човек ясно да си представи какъв точно е бил отговорът, предава Politico, цитирано от Агенция \"Фокус\".  През април Тръмп е предложил на Макрон да напусне ЕС и му е предложил в замяна търговско споразумение.  „Нещата, казани зад затворени врати, трябва да си останат зад затворени врати. Не е добра идея да се повтарят“, заяви Макрон при молба да коментира новините. „Но знаете ангажиментите, които съм поел пред Европа. Смятам, че те са достатъчни да си представите реакцията ми“, допълни той.  По-рано Тръмп отново разкритикува ЕС.  „Обичам страните от Европейския съюз, но той е създаден, за да се възползва от САЩ. Няма да допуснем това“, заяви президентът по време на реч в щата Северна Дакота.  ", "date": "2018.06.30", "title": "Макрон за предложението на Тръмп Франция да напусне ЕС: Може да си представите реакцията ми "}
{"url": "http://epicenter.bg/article/Zabraniha-na-zhenite-v-Severna-Koreya-da-nosyat-minipoli-/158117/7/0", "text": "В Северна Корея е започнала поредната кампания за борба за нравственост. Според местните медии жените в страната са задължени да спазват „социалистически вид“ и да съответстват на установените норми за поведение, предава EADaily, цитирана от Агенция \"Фокус\".  Според запознати източници в провинция Янгандо, укрепването на социалистическата идеология във външният вид и поведение на жените са били обсъдени малко преди срещата между лидера на Северна Корея Ким Чен-ун и президента на САЩ Доналд Тръмп. Известно е, че основното послание се състои в затягането на „социалистическия колан“ и противопоставянето срещу идеологията на империализма.  За целта е създаден списък на нещата, които са забранени. В него попадат миниполите, мрежестите чорапогащници, а също така вещите с надпис на английски език. Нарушителите ги заплашва глоба.  ", "date": "2018.06.30", "title": "Забраниха на жените в Северна Корея да носят миниполи "}
{"url": "http://epicenter.bg/article/Novi-razkritiya-po-sluchaya--Skripal--Velikobritaniya-umishleno-e-unishtozhila-klyuchovi-dokazatelstva-/158121/7/0", "text": "Великобритания е унищожила доказателства в случая с отравянето на Скрипал и е получила политически ползи от инцидента. Това заяви руският външен министър Сергей Лавров, цитиран от британския вестник The Independent,    Сергей Лавров каза, че правителството „грубо манипулира” Организацията за забрана на химическите оръжия (ОЗХО), когато предизвика промяна в правилата, за да може да определи кой е отговорен за атаките. Министърът описа отравянето на бившия руски шпионин Сергей Скрипал и дъщеря му Юлия като „много лошо престъпление”, но заяви, че „несъответствията” по случая са „много тревожни”.  „Борис Джонсън наскоро спомена, че мястото се дезинфекцира… шест месеца или четири месеца след инцидента… и полицаят оздравя като по чудо… и Скрипал оздравяха като по чудо … хората сега говорят за събаряне на къщата, където те живееха … събаряне на къщата на полицая“, каза той за Channel 4 News.  „Всичко изглежда като последователно физическо унищожаване на доказателствата. Като пейката в парка, която беше премахната незабавно и разбира се видео изображенията, на които се виждат полицаи или войници от специалните сили в специално облекло, отиващи да огледат тази пейка, а около тях има хора без никаква защита, които се движат наоколо“, припомни Лавров.  На въпроса дали обвинява британската държава за прикриване на доказателства, той отговори: „Аз не изключвам това, след като те не ни дават никаква информация”.  „Разбира се, Великобритания се възползва политически от това, което се случва и това е интересна ситуация, при която държава, която напуска ЕС, определя политиката на ЕС за Русия”, добави той.  ", "date": "2018.06.30", "title": "Нови разкрития по случая „Скрипал”: Великобритания умишлено е унищожила ключови доказателства "}
{"url": "http://epicenter.bg/article/Moskva-preduprezhdava--che-konfrontatsiyata-mezhdu-Izrael-i-Iran-v-Siriya-mozhe-da-izleze-izvan-kontrol-/158123/7/0", "text": "Заместник-министърът на външните работи на Русия Михаил Богданов предупреди, че размяната на удари между Иран и Израел в Сирия може да излезе извън контрол и да доведе до „много сериозно“ усложняване на обстановката в региона, предава РИА Новости, цитирана от Агенция \"Фокус\".  Докато обвинява Иран, че се опитва да превърне Сирия във враждебен плацдарм, Израел постоянно атакува военните обекти на Ислямската република и на нейните съюзници, разположени на територията на съседната страна. Двата най-сериозни инцидента настъпиха през пролетта, когато израелски ВВС нанесоха удари при случай на навлизане на ирански безпилотен летателен апарат в тяхното въздушно пространство и при случай на изстреляна ракета от Голанските възвишения.  „Виждаме риск, че в някакъв момент тези събития, тази размяна на удари по някои обекти на сирийска територия може да излязат извън контрол и да доведат до много сериозно усложнение на ситуацията в региона. Като цяло смятам, че това, разбира се, не е в интерес нито на Руската федерация, нито на държавата Израел“, заяви Богданов.  Той добави, че Русия говори за това с Израел, с когото поддържа „много близък контакт“ чрез различни отдели - от политическото ръководство до специалните служби.  ", "date": "2018.06.30", "title": "Москва предупреждава, че конфронтацията между Израел и Иран в Сирия може да излезе извън контрол "}
{"url": "http://epicenter.bg/article/Koi-sa-prioritetite-na-Avstriya-za-predsedatelstvoto-na-Saveta-na-ES--/158124/7/0", "text": "На 1 юли Австрия поема председателството на Съвета на ЕС за трети път (1998 и 2006 г.). Мотото на австрийското председателство през втората половина на 2018 г. гласи: „За Европа, която защитава“ (бюджетът му възлиза на 43 млн. евро.)  Основните приоритети са:   – Темата ще бъде обсъдена на неформална среща на високо равнище на 20 септември 2018 г. в Залцбург и на неформалната среща на министрите на външните работи Гимних. Според австрийското правителство Механизмът за преразпределение на бежанци не функционира, затова следва да се търсят алтернативи. Австрия желае прекратяване на дискусията по преразпределението и концентриране върху защитата на външните граници на ЕС. Разчита на разширяване на мандата, увеличаване числеността и финансирането на Фронтекс, както и на осигуряване на по-осезаема помощ на място за страните по произход. Подкрепя изграждането на приемни центрове за бежанци извън територията на ЕС.  Поради опасенията от неконтролирани миграционни потоци към Европа ще се обсъди реформата на Общата европейска система за убежище и укрепването на Европейската гранична и брегова агенция „Фронтекс”. Целта е да се работи в тясно сътрудничество с трети държави, за да се осигури ефективна политика за връщане и за предоставяне на помощ на нуждаещите се мигранти, преди да са навлезли на територията на ЕС. По този начин се цели да се предотврати допускането на мигранти, които нямат нужда от защита и убежище при военен конфликт.  Сигурността също ще бъде поставена на дневен ред, като ще се наблегне върху ефективното сътрудничество и обмена на информация между органите по сигурност на отделните държави-членки, с цел противопоставяне на глобалната организирана престъпност и терористичните заплахи.  Допълнителен акцент на федералния канцлер е субсидиарността в рамките на Съюза. Една „по-субсидиарна“ Европа трябва да е по-малко бюрократична, да отстъпва от свръхрегулацията и да се концентрира върху важните теми (външна политика, сигурност и отбрана, опазване на външните граници на ЕС, засилване на конкурентоспособността на Съюза като икономически център в глобалната икономика), като същевременно отстъпи от областите, които могат по-добре да се регулират на национално и на местно ниво (социална политика, здравеопазване, защита на потребителите и др.).  Австрийското председателство ще се съсредоточи върху приключване на преговорите по \"Брекзит\" и преговорите по бъдещата Многогодишна финансова рамка (МФР).   – Иновациите и цифровата икономика са основен източник на растежа на БВП в рамките на ЕС. За жалост се генерира спад на дяла на ЕС в световния БВП, което налага разглеждането на темата. Завършеният цифров пазар, модернизирането на публичната администрация в широк мащаб и обновление на индустриалната политика биха подобрили рамковите условия за дигиталните бизнес модели и предоставянето на услуги от обществен интерес.  Акцентът върху съчетанието от цифров пазар и растяща икономика, е да се постигне адекватно данъчно облагане на интернет-гиганти като „Гугъл” (Google), „Фейсбук” (Facebook), „Туитър” (Twitter) и др. Това е наложително поради популяризирането им в европейското пространство и огромния дигитален бизнес, който те генерират, което води до спад на Европейската икономика в глобален план.   – Австрия ще се концентрира върху насърчаването на силни отношения между ЕС и своите съседи, чрез които се образува т. нар. непосредствено съседство, осигуряващо мир, сигурност и стабилност на европейските граждани. Поради това ще се акцентира и върху развитието на Западните Балкани, който ще е и надежден партньор по икономическите политики и политиките за сигурност по време на миграционната криза. Ще се акцентира върху насърчаването на ускорената интеграция на Западните Балкани в ЕС, което ще продължи да надгражда Българското председателство, въз основата на Стратегията на Европейската комисия за разширяване , представена на 06.02.2018 г.  В интервю пред немския вестник „Ди велт“ във връзка с предстоящото председателство на Съвета на Европейския съюз от 1 юли 2018г., австрийският канцлер Курц дава предложения за реформи в Европейския съюз в следните насоки:   ", "date": "2018.06.30", "title": "Кои са приоритетите на Австрия за председателството на Съвета на ЕС? "}
{"url": "http://epicenter.bg/article/Opasno--Pentagonat-prashta-voyskite-si-ot-Germaniya-v-Polsha---po-blizo-do-granitsite-na-Rusiya-/158126/7/0", "text": "Пентагонът извършва анализ на възможните разходи, които ще понесат САЩ в случай на извеждане от Германия на всички дислоцирани там войски или на част от тях в САЩ или Полша. Това съобщи вестник The Washington Post с позоваване на официални лица в САЩ.  Според изданието, „това е обичаен анализ, извършван в Пентагона на много ниско равнище, варианти за действие и финансови разходи, които могат да потрябват при по-широко обсъждане на въпросите за присъствието на войските на САЩ в Европа”. От Белия дом уверили редакцията на вестника, че не са поръчвали такъв анализ.  „Тръмп обаче по-рано тази година на едно съвещание със свои помощници от Белия дом и военни съветници проявил интерес към извеждане на войските от Германия, - продължава The Washington Post. – Той казва, че го поразил броят на разположения там контингент от около 35 хил военнослужещи.”  Изданието пише, че известието за оценката на Пентагона за предислоцирането „предизвикало тревога у европейските официални лица\", които се опитват да разберат действително ли Тръмп възнамерява да предприеме такава крачка или това е само тактическа уловка преди преговорите на предстоящата на 11-12 юли среща на НАТО в Брюксел, където американският президент със сигурност отново ще подложи на критика съюзниците заради недостатъчните разходи за отбрана.  Неотдавна Варшава прояви готовност да „похарчи $2 млрд за създаване на своя територия на база за постоянно разполагане там на войски на САЩ”, напомня вестникът.  Сега в Европа се намират 60 хил американски военнослужещи.    ", "date": "2018.06.30", "title": "Опасно! Пентагонът праща войските си от Германия в Полша - по-близо до границите на Русия?"}
{"url": "http://epicenter.bg/article/SIRIZA-prodalzhava-da-izostava-pred--Nova-Demokratsiya--v-sotsiologicheskite-prouchvaniya-/158127/7/51", "text": "Управляващата гръцка партия СИРИЗА на премиера Алексис Ципрас продължава да изостава пред основната опозиционна партия „Нова Демокрация“ според проучване, проведено то компанията „Метрон Анализиз“, пише Ekathimerini, цитирана от Агенция \"Фокус\".  Според анкетата „Нова Демокрация“ води с 14,1% пред СИРИЗА, събирайки 36,7% от гласовете, срещу 22,6 за управляващата партия, а лявоцентристкото Движение за промяна е на трето място с 9,9%. То е следвано от крайнодясната „Златна Зора“ с 8%, от Комунистическата партия с 6,8% и от съюза на центристите с 3,2%.  Коалиционният партньор на СИРИЗА, „Независими гърци“ получават едва 2% от гласовете, което означава, че има шанс успее да си осигури 3%. Същевременно националистическа партия „Гръцко решение“ получава 2,8%. Всички останали партии са под 2 %  ", "date": "2018.06.30", "title": "СИРИЗА продължава да изостава пред „Нова Демокрация“ в социологическите проучвания "}
{"url": "http://epicenter.bg/article/Germaniya-e-gotova-da-izprati-v-Balgariya-politsai-za-ohrana-na-vanshnite-granitsi-na-ES-/158128/7/0", "text": "Германия е готова да изпрати допълнително количество служители на полицията, по-конкретно в България, в рамките на мерките за охрана на външните граници на Евросъюза. Това съобщи ДПА, позовавайки се на писмо на федералния канцлер Ангела Меркел, изпратено до ръководителите на партии, влизащи в коалицията (блокът ХДС/ХСС и Социалдемократическата партия на Германия), и техните парламентарни групи, предава БГНЕС.  „Ние ще укрепим силите на [граничната агенция] ФРОНТЕКС, разположени в Гърция по границата с Македония и Албания“, се казва също така в документа. Тези мерки, които са насочени към съкращаване броя на пристигащите в Европа мигранти, Меркел иска да реализира до края на август тази година.  „Ние също така трябва да бъдем готови за поддръжка, ако е необходимо, на Словения и Хърватия, що се отнася до защита на границите“, отбелязва Меркел.  ", "date": "2018.06.30", "title": "Германия е готова да изпрати в България полицаи за охрана на външните граници на ЕС "}
{"url": "http://epicenter.bg/article/Merkel-e-postignala-sporazumeniya-s-14-strani-za-barzo-vrashtane-na-migranti/158130/7/0", "text": "  Меркел разказва за споразуменията в писмо от осем страници до партийните лидери на нейните два коалиционни партньора - Християнсоциалния съюз и Германската социалдемократическа партия.   Кандидатите за убежище, идващи в Германия, които първо са били регистрирани в друга страна членка на ЕС, трябва да бъдат отведени в по-големи \"центрове за събиране\", където техните случаи ще бъдат разгледани, се казва в документа.   Вътрешният министър на Меркел Хорст Зеехофер от баварския Християнсоциален съюз  , идващи в Германия или в противен случай може да се стигне до разпадане на нейната управляваща коалиция.   В писмото Меркел информира лидерите на двете партии, коалиционни партньори на нейния Християндемократически съюз, за резултатите от срещата на върха на ЕС, на която бе договорено споразумение за миграцията между европейските лидери.   Същевременно пред Австрийското радио и телевизия австрийският канцлер Себастиан Курц обеща, че по-късно тази година ще има среща на върха ЕС-Африка, предаде БТА, цитирайки ДПА.   Според постигнатия компромис за миграцията част от решението може да зависи от Африка. Курц каза, че срещата на върха ЕС-Африка може да се състои между октомври и декември. До тогава е важно отделните страни членки на ЕС да използват връзките си с африканските страни, за да намерят решение на въпроса за миграцията към Европа и за искането на убежище в ЕС, смята Курц. Той специално посочи Италия и Либия, както и Испания и Мароко.   Страните от ЕС обмислят възможността за създаване на контролирани центрове за мигранти в райони извън ЕС, където ще бъдат докарвани мигрантите, спасени по време на опит да прекосят Средиземно море. В тези центрове   Върховният комисариат за бежанците на ООН ще установява техния бежански статут. Международната организация за миграцията ще предоставя подкрепа в техните родни страни на онези, на които е отказано убежище, предвижда също планът. И двете организации подчертаха, че ЕС трябва да се фокусира обаче върху създаването на подобни центрове в европейски страни, отколкото в Африка. Те изразиха готовност за сътрудничество в базирани в Европа центрове. Част от договорената в Брюксел сделка предвижда центрове да има и в Европа, но на доброволен принцип да се решава в коя страна да се разполагат те. Нито една страна досега не е потвърдила, че ще приеме подобен център.   Курц иска центрове в Северна Африка и неговото правителство възприе твърда линия относно миграцията и предоставянето на убежище.   ", "date": "2018.06.30", "title": "Меркел е постигнала споразумения с 14 страни за бързо връщане на мигранти"}
{"url": "http://epicenter.bg/article/Vladimir-Putin-shte-poseti-Sarbiya-na-1-noemvri-/158135/7/0", "text": "Руският президент Владимир Путин ще посети Сърбия на 1 ноември, в Деня на освобождението на Белград през Първата световна война, съобщи в. “Вечерне новости”, На тази дата в сръбската столица ще има военен парад по повод 100 години от края на войната, на който ще присъства и Путин. По информация на вестника тогава в Сърбия може да пристигнат и подарените от Русия 30 модернизирани бронетранспортьора и също толкова съвременни танкове Т-72.  Доставката на руска военна техника бе договорена през 2016 г. в рамките на военно-техническото сътрудничество между двете страни.  На 1 ноември сръбският президент Александър Вучич и Владимир Путин ще се срещнат за трети път за непълна година. Двамата са имали досега общо 13 срещи.  Вчера руският посланик в Белград Александър Чепурин уведоми Вучич, че Путин е приел поканата му да посети Сърбия.  Посещението на Путин през есента бе потвърдено в петък и от сръбския външен министър Ивица Дачич, който съобщи също, че Москва е готова да участва в Брюкселския диалог за нормализиране на отношенията между Белград и Прищина, ако форматът на преговорите бъде променен.  ", "date": "2018.06.30", "title": "Владимир Путин ще посети Сърбия на 1 ноември "}
{"url": "http://epicenter.bg/article/Ungariya-kategorichno-otreche-da-ima-sdelka-s-Merkel-za-vrashtane-na-migranti-/158142/7/0", "text": "Правителственият говорител на Унгария Золтан Ковач заяви, че никакво споразумение с Германия не е постигнато за връщането на мигранти в страната, предава Sputnik, цитирана от Агенция \"Фокус\".  По-рано в събота бе съобщено, че германският канцлер Ангела Меркел е подписала споразумение с 14 държави от Европейския съюз за разпределяне на мигранти, сред които личеше и името на Унгария.  „Никакво подобно споразумение не е сключвано. Невъзможно е за мигрант да влезе в Унгария, без преди това да е влязъл в страна-членка на ЕС. През 2015 година Германия се опита да ни направи първата страна на влизане на мигрантите, но ние отказахме това още тогава“, заяви Ковач.   Така той потвърди категоричната позиция на правителството в Будапеща, оглавявано от Виктор Орбан, който твърдо се противопоставя на политиката на Меркел за приемане и разселване на мигранти.  ", "date": "2018.06.30", "title": "Унгария категорично отрече да има сделка с Меркел за връщане на мигранти "}
{"url": "http://epicenter.bg/article/Aleksandar-Urumov---quot-Pedofiliya-li--Nyama-strashno-quot--/158132/11/33", "text": "Когато ви кажат „няма страшно“ и „няма проблем“ – и разбирате, че има и страшно, има и проблем. И няма никакво значение дали тези, които ви успокояват, сами си вярват.  Или сами не си вярват, както джендър-медиите у нас, които незнайно защо реагираха на позицията на ВМРО срещу педофилията.  Една джендър-медия обяснява как нямало страшно, даже било много смешно, понеже така. Единственият аргумент е познатото либерално хихикане под наслов „Ей, много сте прости, нищо не разбирате от педофилия“.  Ми прости сме. Ние и от кръвосмешение не разбираме, и от трансджеризъм не разбираме, и от педофилия не разбираме.  Даже сме толкова прости, че не искаме и да разбираме.  Но за сметка на това разбираме, когато някой ни баламосва, за да може да ни излъже. Пък и понеже сме грамотни и – напук на джендър-либералното папагалстване – сме запазили критичното си мислене, това ни помага да стигаме до някои логични изводи. Аргументирани изводи, за разлика от умотворенията на джендър-либералните папагали.  И какво толкова им пречи на тези пъстроцветни птици следното изречение от позицията на ВМРО:  „Педофилията ще започне да се разглежда като безобидно психическо разстройство, а не като тежка диагноза, която изисква лечение и е несъвместима с обществото“.  Ясно е, че ВМРО и конкретно вицепремиерът и министър на отбраната Красимир Каракачанов им пречи, защото категорично застана срещу Истанбулската конвенция от самото начало. Включително с гласуване в МС, когато правителството се раздели при гласуването 11 на 8 гласа. Включително с публичното си изявление, че правителството ще падне, ако ИК бъде ратифицирана от парламента.  Ясно е, че с това много им пречи на джендър-либералите, храненици на джедър-либералната фондация „Америка за България“. Защото много милиони от ментора им Сорос и много милиони от собствения ни джоб под формата на бюджетно съфинансиране отлетяха пред очите им. Кой знае дали вече не са си ги разпределили помежду си. Ама това е – няма.  Но защо тези пъстроцветни птици толкова възбудено запляскаха с крила срещу една напълно естествена позиция срещу педофилията?  Срещу предупреждението, че има опасност педофилията да се класифицира от СЗО като безобидно психическо заболяване.  Приятели,  Обърнете внимание какъв е джендър-либералният аргумент, с който ни успокояват, че „няма страшно“.  „Парафилиите (към които спада и педофилията) не застрашават никого до момент, в който се превърнат в парафилно разстройство, т.е. доведат до в психическо разстройство, личностна дисфункция или сексуална практика без съгласието на другата страна. Това е моментът, в който се поставя диагноза за заболяване или законът започва да преследва извършени престъпления.“  Искате ли да прочетем този текст още веднъж, което ни се налага, понеже вече ни обясниха, че сме прости.  „Парафилиите (към които спада и педофилията) не застрашават никого до момент, в който се превърнат в парафилно разстройство, т.е. доведат до в психическо разстройство, личностна дисфункция или сексуална практика БЕЗ СЪГЛАСИЕТО НА ДРУГАТА СТРАНА.“  Очевидно тук едната страна е педофилът. Нали? Колкото и да сме прости, това го уточнихме.  А коя е другата страна?  Да помислим малко. Това е, нали?  Другата страна е детето! И ето това е лукавщината в този текст!  Същата лукавщина, както в Истанбулските текстове!  Обърнете внимание!  Кога се поставя диагноза или законът започва преследване?  Поставя се диагноза или законът започва преследване само когато е налице „сексуална практика БЕЗ СЪГЛАСИЕТО НА ДРУГАТА СТРАНА“.  А ако има съгласие на другата страна?  Ами тогава няма проблем със закона, няма диагноза и няма преследване.  Ама чакай, чакай малко – ще каже някой – това е чудовищно!!!  Чудовищно е, разбира се.  Джендър-идеологията е чудовищна като цяло. А очевидно е чудовищна и поотделно – във всичките й компоненти и проявления. Като педофилията например.  Но как така едно дете може да бъде съгласно на такова извращение?  Реално погледнато, никак.  Но реалността, която джендър-либералите ни приготвят, изглежда по друг начин.  В тази джендър-либерална действителност в Германия вече се провежда сексуално образование за деца. Да знаят децата как да мастурбират, как да поставят презервативи… Изобщо, как да бъдат секс-играчки.  В тази джендър-либерална действителност в Норвегия на децата отдавна са предоставени права. Които ако се нарушат – според властите – и родителите се разделят с децата си.  А когато – ако им бъде позволено! – джендър-либералите наложат закони за правата на детето, тогава вече на едно 8-годишно дете, обучено сексуално, ще бъде дадено правото само да реши дали не иска да опита нещо с някой чичко.  И тогава вече ще е налице СЪГЛАСИЕТО НА ДРУГАТА СТРАНА!  Педофилите вече са го измислили. И не само са го измислили, ами приготвят образователната и правната рамка за постигането на този кошмар.  Което е кошмар за нас, нормалните хора, „простите“, то е рай за джендър-либералите, „сложните“.  И за педофилите, разбира се.  Защото целта на джендър-извращенията не е борба с някаква дискриминация.  И не е равенство и равни права.  Целта на джендър-извращенията е господство!  Целта на джендър-извращенията е налагане на психичните болести като обществена и правна! норма, като социален модел.  Тези психари не просто искат да не ги преследват.  Все по-ясно става, че самите те искат да преследват и да господстват!  И всичко случващо се – от бесовските хомо-манифестации през джендър-конвенциите на Съвета на Европа до педофилската загриженост за правата на детето – всичко случващо се води натам.  Впрочем, току-що /20 часа на 29 юни 2018/ стана ясно, че Конституционният съд на Австрия – ратифицирала Истанбулската – е признал третия пол. По информация на Асошиейтед прес, „съдът взе решение, че властите трябва да позволяват на хората, които не се определят като мъж или жена, да се регистрират в официалните документи като друг пол“.  Разбира се, „това решение е в отговор на искане на гражданин на Австрия, който неуспешно се опитваше да бъде приет с интерсексуална идентичност“.  Вярвахте ли преди 20 години, че някой ден това може да се случи?  Не, нали?  А сега вярвате ли, че след по-малко от 20 години в отговор на жалбата на някой педофил някой съд ще узакони педофилията?  А вярвате ли на тези, които днес джендър-либерално хихикат и ни убеждават как няма смисъл от декларацията на ВМРО срещу педофилията и колко сме прости всички ние, които заставаме срещу джендър-идеологията, и включително срещу педофилията?  Хайде, де, голяма работа станало.  „Педофилия ли? Няма страшно“. '  ", "date": "2018.06.30", "title": "Александър Урумов: \"Педофилия ли? Няма страшно!\" "}
{"url": "http://epicenter.bg/article/SASht-se-obyaviha-protiv--Severen-potok-2--i-vtoroto-trase-na--Turski-potok--/158138/4/0", "text": "Държавният департамент на САЩ за пореден път се обяви против плановете за изграждането на газопровода „Северен поток-2“ и на второто трасе на газопровода „Турски поток“, предаде БНР, цитирайки ТАСС.  На проведената тази седмица във Вашингтон Световната газова конференция официални представители на САЩ подчертаха, че решително са против такива руски газопроводи като „Северен поток -2“ и втората линия на „Турски поток“. Това само ще засили зависимостта на Европа от руските енергийни източници, посочи американското външнополитическо ведомство в разпространено снощи изявление.  „Северен поток 2“ предвижда удвояване капацитета до 55 млрд. куб. м годишно на сегашните две тръби по дъното на Балтийско море за доставки на руски природен газ в Германия, като се заобикаля Украйна.  „Турски поток“ е газопровод от Русия до европейското крайбрежие за Турция, като втората му тръба – също с капацитет 15,75 млрд. куб. м газ годишно, е предназначена за доставка руски газ за страните от Южна Европа и Балканите. В петък президентът на Газпром Алексей Милер заяви, че в началото на 2020 г. по нея може да започне да тече газ през газопреносните системи на България, Сърбия и Унгария. Този проект също заобикаля Украйна.  САЩ възнамеряват да подкрепят такива енергийни проекти, които укрепват енергийната сигурност на нашите съюзници и партньори по света, отбелязва Държавният департамент, като дава за пример проекта „Южен газов коридор“, по който ще се доставя каспийски газ от Азербайджан за Европа, а също така потенциалното разработване на румънски газови находища в Черно море.  ", "date": "2018.06.30", "title": "САЩ се обявиха против „Северен поток-2“ и второто трасе на „Турски поток“ "}
{"url": "http://epicenter.bg/article/Avtobus-ot-gradskiya-transport-v-Plovdiv-blasna-i-ubi-vazrastna-zhena-/158137/3/0", "text": "Автобус от градския транспорт в Пловдив блъсна и уби възрастна жена, предаде кореспондент на bTV.  Инцидентът е станал в жилищен район „Тракия”, където тя е пресичала улицата.  Водачът не е успял да я види. По първоначални данни жената е пресичала неправилно.  Районът е отцепен и на място има полиция и екипи на криминалистична лаборатория.  ", "date": "2018.06.30", "title": "Автобус от градския транспорт в Пловдив блъсна и уби възрастна жена "}
{"url": "http://epicenter.bg/article/Iliya-Iliev--Vinagi-romite-sa-vinovni-i-manipulirani-/158139/3/0", "text": "От така справедлива гледна точка, ако аз бях журналист, бих анонсирал случая като „Полицай нападна жена в ромски квартал”. Вие сами показахте в репортажа си, че в записа има прекъсване. Това са охранителни камери от пред блока. Защо записа не показва спирането на полицаите, а само кадър, в който хора хвърлят камъни по патрулка, каза в предаването „Офанзива с Любо Огнянов” по Канал 3 по повод нападението над полицаи от роми в Ботевград лидерът на партия Дром Илия Илиев.  Интересно е, че трябва да се каже защо полицаите имат такова оръжие и стрелят. Казват, че униформените са целили жената, докато си е седяла на балкона. С какво оръжие е стреляно, трябва да се зададе към заместник-министрите. Има сигнали от потърпевшите, че полицията е спряла камерите и е изгасено осветлението. Записа е манипулиран. Не може да продължава винаги ромите да са виновни и манипулирани. Това, което споделят хората е, че униформените са влизали грубо в апартаментите на хората и са ги осветявали докато спят. Ако някой си е усилил музиката с автомати ли ще ги спират? Това е недопустимо. , категоричен беше той.  Когато съм се обаждал на 112 за шум по улицата, идва обикновена полиция и охранителна такава. Не идват жандармерия и маски. Това пресилване на действията е направено умишлено с цел показване на сила. Трябва да имаме респект към МВР, но нека да направят така, че да не им се опетнява името. Полицията влиза грубо при ромите, защото си мислят, че могат да си правят каквото си искат. Никой няма право да напада каквото и да е, още повече служебно лице. По този начин, по който виждаме кадрите, не мога да оправдая униформените. Много ще ни е трудно да оправдаем каквото и да е. Действията на едните, предизвикват това на другите. Няколко роми са бити, има и такива със счупен крак. Хората, които се веселят, са мирни хора. Не може да се пречи, но тази грешка на полицията, трябва да си вземе поука, каза още Илия Илиев.  ", "date": "2018.06.30", "title": "Илия Илиев: Винаги ромите са виновни и манипулирани "}
{"url": "http://epicenter.bg/article/Gen--Vasil-Vasilev--Nikakvi-kompromisi-za-narusheniya-na-tsigani-/158140/3/0", "text": "Трябва да се разбере кой какво и що. Районното управление в Ботевград не е в най-доброто си състояние, за да спира безредици. Отива една кола, полицаи има, които не са оборудвани за масови безредици и трябва да са се обадили и да са казали, че не могат да се справят. В такъв случай трябва да се изпратят хора, каза в предаването „Офанзива с Любо Огнянов” по Канал 3 бившият директор на Националната полиция ген. Васил Василев по повод нападението над полицаи от роми в Ботевград.  Масовите безредици, трябваше да бъдат потушени със сила. Пак повтарям - със сила и помощни средства се потушават такива ситуации, дори със сълзотворен газ. Искам да попитам кучето, което е с тях, за какво е, ако не може да се използва. То трябваше, заедно с човека, който го води, да бъде пуснато, където е най-уязвимото място, коментира още той.  Използването на оръжие не е шега работа и носи тежки последици. Стрелбата или ще нарани тежко човек, или ще го убие. Няма как полицаите да стрелят на масова безредица. В Ботевград имаше деца и гледащи. Българската полиция няма бойни пистолети. Не е нужно да гърмят. Те трябва да респектират. Не трябва и да си помислят да нападат. Използването на оръжието например в Америка е исторически въпрос и е залегнал в бита и съзнанието на хората да го имат, за да се опазят. Тук в масовите безредици, които възникват, използването на оръжие не е добро нещо, защото могат да загинат невинни, обясни ген. Василев.  Затова са предвидени димни гранати и сълзотворен газ. Когато се наложи да се стреля, трябва да има нападение върху полицията. Законът е ни напред, ни назад и това стресира полицаите. Има така нареченото отстояние - не можеш да се приближиш, а ако го направиш, значи, че си опасен за него. В чужбина имат палки и с тях се отработват 150 вида хватки. Всичко това е плод на тренировка. В МВР са занемарили работата по нея. Имаме проблеми в циганските махали и всяка секунда може да възникне ситуация. Тя трябва да се овладява със сила и никакви компромиси за извършени нарушения от цигани, категоричен беше Васил Василев.  Дадоха им възможност да станат недосегаеми, защото знаят, че са едно от най-евтиното и използвано средство за избори. Те бягат в чужбина и сведенията от там не са добри. Там си ги хващат по улиците да крадат, просят и проституират. Полицията трябва да има тактика и да е подготвена, че всеки момент може да има безредици. Трябва полицаите да бъдат оборудвани, сподели бившият директор на Националната полиция.  ", "date": "2018.06.30", "title": "Ген. Васил Василев: Никакви компромиси за нарушения на цигани!"}
{"url": "http://epicenter.bg/article/Vodolaz-e-izcheznal-v-reka-Iskar-kray-Mezdra-/158145/3/0", "text": "Водолаз е изчезнал в река Искър край Мездра, съобщава Нова телевизия. Инцидентът се е случил около 17.00 часа, предава Агенция \"Фокус\".  Четирима водолази се спуснали в реката. Задачата им била да осигурят и подготвят атракцион за жителите на града.  От четиримата влезли, само трима излезли от реката.  Водолазите са били от столичен клуб по екстремни спортове.  Смята се, че причината за инцидента е придошлата заради дъждовете река.  ", "date": "2018.06.30", "title": "Водолаз е изчезнал в река Искър край Мездра "}
{"url": "http://epicenter.bg/article/VMRO-shte-garantira-sigurnostta-na-politsaite-sas-zakonovi-promeni--VIDEO-/158146/3/0", "text": "ВМРО обмисля законодателни промени, които да гарантират сигурността на полицаите при изпълнение на техните задължения. Поводът е възникналото наскоро напрежение между роми и служители на реда в Ботевград, предаде бТВ.  Кметът на сливенското село Чокоба Руси Ненчев е бивш служител на МВР. Иска повече права и за местната власт и за полицаите.  Миналата година при серия грабежи в селото домът на кмета също бил обран. Затова започнал да патрулира.  „Оттогава се нагнети една страхова невроза и така разсъждават - след като в кмета влязоха, какво остава в нас”, коментира Ненчев.  След безредиците в Ботевград вицепремиерът Красимир Каракачанов заяви, че ще настоява \"в законите да бъде вкарана неприкосновеността на полицаите като неизменно право\".  „Защото когато се случи нещо такова, изскачат стотици правозащитни организации тези, в полза на тези, които нарушават обществения ред. Те имат права, които трябва да бъдат спазвани и се стигна до тези безредици като в Ботевград”, заяви Александър Сиди, депутат от ВМРО.  Александър Кашъмов от програма \"Достъп до информация\" коментира, че защитата на полицая минава през доброто му обучение, доброто подготвяне на операции, отваря вратите пред злоупотреби.  В Чокоба кметът продължава да патрулира и записва всички съмнителни лица.  Засега идеята за законодателна промяна не е облечена в конкретни текстове.  ", "date": "2018.06.30", "title": "ВМРО ще гарантира сигурността на полицаите със законови промени (ВИДЕО)"}
{"url": "http://epicenter.bg/article/MVR--Normalizira-se-obstanovkata-v-stranata-sled-obilnite-valezhi--nyama-bedstvashti-hora-/158115/2/0", "text": "Обстановката в страната се нормализира след падналите значителни валежи. Няма сигнали за бедстващи хора. Това съобщиха от пресцентъра на МВР.  Реката край град Роман, област Враца, се е оттеглила в коритото си. В един от крайните квартали на града бяха наводнени няколко къщи и отводняването им продължава от екипи на ГДПБЗН. За момента там електричеството все още е спряно, поради мерки за безопасност.  Продължава укрепването на дигата на река Чая до Катуница, обл. Пловдив. Ситуацията е под контрол. На място работят екипи на \"Напоителни системи\".  Язовир \"Ябланица\" край Етрополе, Софийска област, се изпуска контролирано.  Екипи на ГДПБЗН помагат в одводняването на няколко къщи в село Ъглен, община Луковит.   ", "date": "2018.06.30", "title": "МВР: Нормализира се обстановката в страната след обилните валежи, няма бедстващи хора "}
{"url": "http://epicenter.bg/article/Premierat-Borisov-predade-shtafetata-na-evropredsedatelstvoto-na-avstriyskiya-kantsler-Kurts/158035/2/0", "text": "Австрийският канцлер Себастиан Курц прие ротационното председателство на Съвета на ЕС от премиера Бойко Борисов на своеобразен пикник в подножието на планината Апли под връх Планай. На церемонията присъстваха около 27000 души.   \"Идеята ни беше нашите гости да посетят в сърцето на Австрия\", заяви по време на тържествената церемония Себастиан Курц.   \"Ситуацията в Европа не е лесна. Австрия иска да бъде страна, изграждаща мотове. Ще работим за силен ЕС, за силна Европа. Нашето мото е сигурна Европа, работеща за гражданите си. Ще работим интензивно през идните месеци\", заяви австрийският канцлер.   \"Чувстваме се като у дома си в Алпите, защото нашите планини също са много красиви\", заяви от своя страна премиерът Борисов.   \"Символиката в австрийското председателство е Европа, която защитава. А това не е възможно, ако не сме обединени\", заяви още той. Ето защо през изминалия период непрестанно поддържах комуникация със Себастиан Курц.   \"В следващите шест месеца сме в тройката и винаги сме на среща за помощ или мнение.\", каза още премиерът на България.   Пожелавам успех на Австрия!, заяви в заключение той.   Борисов и Курц си размениха символично флаговете на двете държави.    В рамките на работната си визита      Премиерът Борисов присъства и на организирани  , както и с     Очаква се 31-годишният канцлер на страната да пренесе нетрадиционния си политически дух в постигането на споразумения с Брюксел. Себастиан Курц вече е изградил имидж на новатор, славещ се с неподражаем стил, смесица от учтивост и безкомпромисност.   Ето защо твърдата позиция на Австрия по много европейски въпроси, от миграцията и бюджета до призивите Турция да не бъде приета в ЕС, подготвя почвата за едно председателство в разрез с традицията.   ", "date": "2018.06.30", "title": "Борисов предаде щафетата на председателството на Курц с думите: Успех на Австрия! (ВИДЕО)"}
{"url": "http://epicenter.bg/article/Karakachanov--Problem-sas-sigurnostta-ima-i-toy-ne-se-reshava-s-prazni-prikazki-/158116/2/0", "text": "Проблем със сигурността има и той не се решава с празни приказки от трибуната на Народното събрание, а с това да дадем кураж на полицаите да си вършат работата. Това каза вицепремиерът и министър на отбраната Красимир Каракачанов по време на Празника на билките, планината и туризма, който се провежда в местността „Айдушко сборище“ над село Балканец, община Троян, предаде репортер на Радио „Фокус“.  „И, ако ние не ги убедим, че те трябва да спазват закона, че няма да бъдат наказвани за това, че прилагат закона към престъпниците по най-твърдия начин, ако щете дори и с използването на сила – няма да има ефект. Не може разбеснели се цигани да хвърлят пейки и да замерват полицаите и да няма последици. В много от държавите, които нашите политици обичат да дават за пример, като САЩ, Великобритания, Германия – там, ако някой си позволи да удари полицай, той просто ще бъде застрелян на място и го знаят, и за това никой не си позволява да им налита и да ги бие. Докато тук хелзинкски комитети, всевъзможни измислени герои, отиват и защитават престъпниците и те се чувстват безнаказани, категоричен е вицепремиерът.  \"Основният проблем е следният - ако политическите партии не се отучат от навика да купуват цигански гласове, да хрантутят цигански босове, които след това им осигуряват гласовете, тези хора ще продължават да се чувстват безнаказани, силни и ще продължават да правят безобразията си. Това е истината. Всичко друго са хубави приказки. Полиция ли няма? Полиция има, но трябва да ѝ дадем сила със закона, да може да употребява всички средства, за да озаптява тези по улиците, които беснеят. Вотът на недоверие приключи, колегите от БСП не са бяха подготвили много добре. Уж опозиция, виждате и Марешки играе едни игри, май подкрепи правителството. Част от опозицията нямаше мотиви, другата част като „Воля“ на практика не се държаха като опозиция, но това е техен проблем“, заяви Каракачанов.   Армията винаги е на разположение да съдейства при влошаване на метеорологичната обстановка у нас, каза още вицепремиерът.  „Военнослужещите съдействат на хората на няколко места в България. Аз съм разпоредил още в четвъртък да имат готовност, Щабът на отбраната е готов, навсякъде, където се наложи, да се вади техника и да се помага на хора при наводнения и получаване на свлачища. Армията ще помогне, както винаги го е правила. Всичко е в пълен синхрон с министъра на вътрешните работи, с шефа на пожарната“, заяви още вицепремиерът Каракачанов.   ", "date": "2018.06.30", "title": "Каракачанов: Проблем със сигурността има и той не се решава с празни приказки "}
{"url": "http://epicenter.bg/article/BSP-Sofiya-shte-podkrepi-grazhdanski-protest-sreshtu-uvelichenieto-na-tsenite-na-toka--parnoto-i-vodata-/158119/2/0", "text": "Изпълнителното бюро на Софийската градска организация на БСП призовава членовете и симпатизантите си да се включат в граждански протест срещу увеличението на цените на тока, парното и водата. Това съобщиха от пресцентъра на ГС на БСП - София.  Протестът ще се проведе на 1 юли (неделя), от 10.00 часа пред сградата на Комисията за енергийно и водно регулиране (КЕВР) на бул. „Княз Александър Дондуков“ №8.  По същото време се очаква КЕВР да обяви новите цени на тока, парното и водата, след като на 29 юни прие увеличение на цената на природния газ с 10,81%.  ", "date": "2018.06.30", "title": "БСП–София ще подкрепи граждански протест срещу увеличението на цените на тока, парното и водата "}
{"url": "http://epicenter.bg/article/Emanuil-Yordanov--Votat-na-nedoverie-e-porednata-sramna-stranitsa-ot-zhivota-na-segashniya-parlament-/158122/2/0", "text": "Вотът на недоверие е поредната срамна страница от живота на сегашния парламент. Това каза за публицистичното обзорно предаване „Метроном“ на Радио „Фокус“ Емануил Йорданов, министър на вътрешните работи от 1999 до 2001 в правителството на Иван Костов, по повод отхвърления от Народното събрание вот на недоверие срещу правителството на тема „Сигурност“, иницииран от БСП. Според него поведението на народните представители и от управляващите, и от опозицията по време на обсъждането на вота, е демонстрирало неуважение към Народното събрание и към избирателите.  „На първо място трябва да споменем неадекватното поведение на управляващите. Вотът на недоверие е за това – сблъсък на идеи за това как трябва да се управлява държавата. В сферата на МВР и съдебната система нещата не вървят и не е чудно защо законодателството става от лошо, по-лошо. При такъв вот на недоверие би могло някой да излезе и да ни каже какво мислят в парламента, а не да вдигат рамене и да твърдят, че проблеми има, но предстои да бъдат решени. Като предстои – кажете как! В МВР има лоша кадрова политика, лошо изразходване на бюджета на министерството, а що се отнася до съдебната система – безобразните изменения на законите водят до по-лошо правосъдие и до спад на доверието в съдебната система“, обясни Емануил Йорданов, като добави, че бягствата на затворници не са нещо ново, но показват безхаберие.  Според него, ако се направи анализ на всички случаи досега, ще се намери начин за разрешаване на проблема – дали със законодателни промени или чрез административни мерки и строга дисциплина. Емануил Йорданов уточни, че ролята на гражданите е да изискват от държавата да си свърши работата.  ", "date": "2018.06.30", "title": "Емануил Йорданов: Вотът на недоверие е поредната срамна страница от живота на сегашния парламент "}
{"url": "http://epicenter.bg/article/Poslanik-Gyorchev--Balgariya-dade-shans-na-Zapadnite-Balkani-da-se-pridvizhat-kam-Evropa-/158129/2/0", "text": "България даде шанс на всички държави от Западните Балкани да се придвижат по-лесно към Европа. Това каза посланикът на Македония в България Марян Гьорчев, предаде репортер на БГНЕС.  Посланик Гьорчев коментира свършеното от страната ни по време на Българското председателство на Съвета на Европейския съюз. Според него България е положила огромни усилия за интеграцията на Западните Балкани, а заедно с темата за миграцията, това е сред големите успехи на страната ни.  На въпрос дали темата ще бъде продължена, след като щафетата се поема от Австрия, той отговори: „Темата ще бъде продължена. Не така силно, както беше по време на председателството на България, но има нагласа. Считам, че председателството на Австрия, Румъния, Финландия и Хърватия дава надежда и шанс за всичките страни от Западните Балкани, включително и за моята страна – Република Македония“, смята посланик Марян Гьорчев  ", "date": "2018.06.30", "title": "Посланик Гьорчев: България даде шанс на Западните Балкани да се придвижат към Европа "}
{"url": "http://epicenter.bg/article/Balgariya-e-veche-v-klinichna-demografska-smart---ofitsialno-sme-pod-7-miliona-/158133/2/0", "text": "Населението на България падна под 7 милиона. Това се случи точно в 14 часа 07 минути 03 секунди вчера и бе отбелязано в брояча на населението в света от Департамента по икономически и социални въпроси към ООН,    \"Това е най-тъжната новина на най-тъжния Петровден. България е в клинична демографска смърт, тя умира!\", коментира новината пред \"Труд\" акад. Петър Иванов, шеф на демографския институт към БАНИ.  Данните се променяха през целия ден, като към 16 ч. вчера показваха, че в петъчния ден у нас са се родили 120 бебета, а са починали 193 души.  \"Всеки ден намаляваме с 220 души, или 9 души на час, като това намаление в действителност е минус 13 етнически българи и плюс 4 роми, (-9=-13+4). Това означава, че българите намаляват с 13 и стават малцинство, а ромите се увеличават с 4 и стават мнозинство в Отечеството ни. А ние сме най-бързо намаляващата нация в света\", каза още акад. Иванов.  Официалните данни сочат, че за пръв път сме минали 7 милиона през 1946 година – преброяването на населението тогава показва, че към 31 декември 1946-а сме 7 029 349 души. През 1985 г. бележим пик и сме близо 9 милиона – 8 948 649 души.  ", "date": "2018.06.30", "title": "България е вече в клинична демографска смърт - официално сме под 7 милиона "}
{"url": "http://epicenter.bg/article/Borisov-izvanredno-na-letishteto--Ako-nyakoy-iska-migrantite---da-gi-vzeme--zashto-nas-da-ni-nakazvat-/158134/2/0", "text": "Ако някой има нужда от мигрантите, да ги вземе, защо трябва ние да бъдем наказани. Това каза пред журналисти министър-председателят Бойко Борисов по повод информация в чужди медии, че канцлерът Ангела Меркел е постигнала споразумение с 14 държави за връщане на мигранти, предаде репортер на Агенция „Фокус“.  „Предложих за един или за шест месеца да спрем достъп до ЕС, да си решим спокойно всички тези проблеми. Винаги съм бил за проевропейското, за общите европейски решения. Бил съм атакуван за това в България, но в случая мисля, че позицията ни е еднакво коректна към всички“, заяви Борисов.   „Ако някой има нужда от тези мигранти и ги заяви, ние сме ги регистрирали, да ги вземе. Ако не, защо ние, без да бъде решен въпросът с платформите, с външните центрове, трябва да бъдем наказани? Парите не са изобщо проблем. Биха дали и милиарди, който се съгласи да ги издържа. Не са проблем парите в случая, а политическата криза на тази тема в Европа“, допълни той.  „Аз съм за солидарност, но пак казвам, когато решим всичко това заедно сядаме и казваме какво да правим с тези, които са в Европа. Аз не мога да си позволя да поема риска, защото този риск е толкова дългосрочен след това, толкова до непоправими последици може да има за нашата страна и за хората в България, че аз не мога да си го позволя. Видях доста реакции – не им се хареса на една част от колегите, други ме аплодираха, но мисля, че това устройва би трябвало да устройва всички“, каза още Борисов и поясни, че затова 6 месеца се е работило върху промяната в Дъблинското споразумение.  „3-те нива, когато няма вълна, когато има вълна, когато има вторично преразпределение. И пак казвам винаги съм се прекланял и публично пред хуманността на Ангела Меркел, защото тя пое тежестта на всички. И на Виктор Орбан съм го казвал публично. През България са преминали преди няколко години 60 хил. души - 20 хил. по времето на БСП, 40 хил. по наше време, докато станат загражденията. От Унгария са сигурно двойно повече, но Германия ги прие, понесе този пасив. Разбира се, че трябва да бъде солидарни, но след като решим и другите две теми“, поясни премиерът.  „Към тази дата единственото, за което се говори активно, е преразпределението. Да, реши се да се плати на Турция. Но до вчера и днес още не сме платили. Само на добра воля към България изпълняват ангажимента“, коментира още Бойко Борисов.    Много ясно казах, че със стара дата не можем да приемаме мигранти, отсече премиерът.  „Винаги съм казвал, че Германия е моторът на Европа. Винаги съм казвал, че последното десетилетие канцлерът Меркел е допринесла за просперитета и то в пълния обем на цяла Европа, не само на Германия. Разговарях миналата седмица и с премиера на Бавария. Били сме винаги най-солидарни. Само че аз солидарността я разбирам по друг начин – всяка държави да си носи отговорността за границата. Говоря за външните държави. Да, когато вълната дойде, всички бяхме неподготвени, но в България по най-бързия начин две правителства подред започнаха да изграждат съоръженията, изградиха ги, над 230-240 км. Инвестирахме в полиция, жандармерия, сменихме закона, пратихме армията. Получихме и финансова помощ от ЕК“, заяви Борисов. По думите му миграционният поток е сведен до нула. „Благодарим, а и дадохме принос със срещата на Върха между ЕС и турския президент Ердоган. Така че усилията на България плюс работещото споразумение между ЕС и Турция гарантираха външните граници на ЕС. Това е солидарност. Много ясно казах, че със стара дата не можем да приемаме мигранти, защото не сме виновни, че сме последни в ЕС. От 2015 г. до четвъртък срещу петък през нощта сме защитавали една и съща позиция, която е работеща за всички европейски държави“, подчерта той.  Според него тя е едновременно да се задействат трите мерки.  „Мислех, че след като сме се спогодили с толкова труд, тази тема сега ще се работи, а няма да се коментира. Трите мерки трябва да действат едновременно и да влязат едновременно. Първата – осигуряване категорично на външните граници на ЕС чрез финансова помощ, хора техника за Гърция, Италия, Испания и България. Едновременно с това да се преговаря с държави без да им се назовават имената извън Европа, където да се направят такива „хот спотове“ или платформи, за да може хората, които си мислят, че могат да намерят работа и препитание в Европа, да отидат там. Категорично да се разделят двата вида мигранти – бягащите от войната с икономическите. Това не е едно и също“, подчерта Борисов.  „Самите ние, когато българи отидат в Европа, ние тихомълком си връщаме доста от нашите сънародници, които не се занимават там с това, за което законът повелява. Третото е да се говори за вторичното преразпределение в Европа. Сиреч, ако една държава е изпуснала мигрантите, минали нелегално, не си изпълнила ангажиментите, тогава разбирам да се върнат. Но тези, които са влезли по официален път, съгласно всички споразумения и са отишли да търсят препитанието си в Европа една част първо по какъв начин ще бъдат върнати и второ, защо ни наказват за нашето усилие и усърдие“, попита Борисов.  „Въпреки големия хейт от България, аз си говорих с Ердоган и пазенето на границата ни е дадено за пример. Много съм европеец, но българите са ми на първо място. Трябва да се намери общо европейско решение. Не говорим за нелегалните мигранти, а за тези дошли на границата и са се регистрирали и тръгват за Германия, Австрия, Холандия и къде и да са тръгнали. Като нация, като народ, трябва да си държим нашата позиция”, заяви министър-председателят.  ", "date": "2018.06.30", "title": "Борисов извънредно на летището: Ако някой иска мигрантите - да ги вземе, защо нас да ни наказват?!"}
{"url": "http://epicenter.bg/article/Tsvetanov-pred-MGERB--Evropeyskite-izbori-shte-badat-razkovnicheto-za-stabilnostta-na-Balgariya-/158136/2/0", "text": "Европейските избори ще бъдат разковничето за стабилността на България. Те ще дадат ясен знак дали в бъдеще ще се стремим към силно присъствие в евроатлантическото семейство или не. Вярвам, че тези избори ще ни дадат допълнителна увереност и за местния вот. Това заяви в Боровец пред над 130 младежи от ГЕРБ-София и ГЕРБ-София област заместник-председателят на ГЕРБ и председател на ПГ на партията Цветан Цветанов. Там той изнесе лекция на тема „Развитието на България в глобалните политически рамки“, съобщиха от пресцентъра на партията.  Сред гост-лекторите на семинара са още председателят на Младежи ГЕРБ и заместник-министър на външните работи Георг Георгиев, актьорът и продуцент Николай Ишков и Дойчин Боянов от Федерацията по катерене и алпинизъм.  „Българското председателство приключи, но то успя да вкара България в центъра на Европа. Оценките за представянето ни бяха изключително високи“, обясни Цветан Цветанов. По думите му най-големият успех на председателството, а именно очертаването на ясна европейска перспектива пред Западните Балкани, е гаранция за по-малко влияние от трети страни в региона. „След 15 години Западните Балкани отново са в дневния ред на Европа“, изтъкна Цветанов.  „Правителството докара до успешен край председателството, без да получи подкрепата на БСП. Станахме свидетели на вот на недоверие както в началото, така и в края на европредседателството“, посочи председателят на ПГ на ГЕРБ и допълни, че БСП не са имали готовност да водят дебат за проблемите в сектор „Сигурност“. „Те вдигат шум, защото нямат какво друго да предложат в интерес на гражданите“, категоричен бе Цветанов.  Заместник-председателят на ГЕРБ посочи, че структурите на партията в страната имат важната задача да популяризират успехите на правителството и управляващото мнозинство в парламента. Той обясни, че много страни днес имат интерес ЕС да не е силен и на задаващите се европейски и местни избори това ще си проличи. „Казвайте колко добре пазим границите си, подчертавайте, че България ще получи 8% повече за кохезия, кажете как гласът ни се чува в Европа. Хората ще получават това, което искат, само ако законодателната, изпълнителната и местната власт работят заедно“, каза още Цветан Цветанов.  Председателят на ПГ на ГЕРБ изтъкна, че няма друга партия, която да има такъв потенциал и ресурс сред младите си членове. „Вие сте хората с новите идеи и на европейските и местни избори догодина ще имате ключова роля“, обърна се към младежите Цветанов.  ", "date": "2018.06.30", "title": "Цветанов пред МГЕРБ: Европейските избори ще бъдат разковничето за стабилността на България "}
{"url": "http://epicenter.bg/article/Prof--Boyan-Durankev--Minimalnata-zaplata-tryabva-da-e-1100-leva-/158141/2/0", "text": "Българинът имаше най-много пари 1996 г. и спрямо сега парите не са измерител на богатството и добрия живот. Въпросът дали живеят по-добре българите трябва да се види в това кой държи парите. Ние имаме към 15-20 милиардера и те със сигурност живеят чудесно, ако включим и офшорките, имаме и много милионери. Ножицата се е разтворила, тогава средата е била среда на всички. Най-голямото неравенство в ЕС е в България. За да живее добре човек, той трябва да има жилище, което да е изплатено за 15 години, да отгледа 3 деца, да се храни добре. В тези условия няма как да се отгледат 3 деца, каза в предаването „Офанзива с Любо Огнянов” по Канал 3 левият икономист проф. Боян Дуранкев  Никакви шансове няма за добър живот с тези заплати. Една обикновена формула е - има нещо наречено добавена стойност и тя не е само печалба. Минималната работна заплата трябва да бъде около 1100 лева. Това е производителността на труда в България спрямо тази в другите страни. Не са важни само доходите. Влезте в един университет и ако преброите 30, ще бъде голям успех. Всяко нещо е опряло до личната печалба. Младите хора, за да си плащат таксите, трябва да работят. Нито имаме студенти, нито имаме работници и това е катастрофално. Идете станете военни - много е приятно с 800 до 1000 лева заплати, коментира още той.  Ние от вчера сме под 7 милиона жители. Наистина имат избор хората да избягат от тук, защото нито образованието ни е образование, нито работата- работа. Те не могат да си купят жилище, както родителите им през социализма. В Халондия имаш право на една поправка в цялото си сесия, тук имаш над 5 сесии за взимане на изпити. , категоричен беше Дуранкев.  Десният финансист Николай Ценков сподели:  „Отправната точка от 96-та е тотално неадекватна. Факт е, че за последните 15 години, доходите са се повишили 3 пъти. В крайна сметка животът е един процес на непрестанен избор и е факт, че имаме по-голям такъв от преди 10 години. Парите не растат по дърветата. Всички искаме да взимаме повече, но това се определя от пазара на труда. Първичният доход е печалбата, не печалбата е очисления от заплата, а обратно. Ако няма хора, които да печелят достатъчно, няма да има и такива, които взимат достатъчно. Ние живеем в условия на възможното. Ако богатите станат по-малко богати, бедните няма да станат по-малко бедни”  Не става въпрос за ГЕРБ, а за развитието на обществото. Хората правим държавата. Ние имаме път да вървим. Един от най-големите проблеми е, че сме в процес на създаване на елит, който да води и народ, който да го следва. Който не иска, той не работи. Избора на децата дали да са в чалготеките, или в аудиторията е личен избор, не политически натиск. Никой насила не може да ги вкара там, каза още Ценков.  ", "date": "2018.06.30", "title": "Проф. Боян Дуранкев: Минималната заплата трябва да е 1100 лева "}
