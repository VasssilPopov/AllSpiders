{"url": "http://epicenter.bg/article/Ekaterina-Zaharieva--Pravim-vsichko-vazmozhno-Makedoniya-da-zapochne-pregovori-za-chlenstvo-v-ES/156922/2/0", "text": "„Правим всичко възможно Македония да започне преговори за членство в Европейския съюз”, заяви външният ни министър Екатерина Захариева, която е на посещение в Струмица. Тази вечер тя ще се срещне с македонския премиер Зоран Заев. „Договорите между Македония и България и Гърция са много важни и смятам, че новият договор с Гърция няма да се отрази на нашия”, коментира още Захариева. По думите на Захариева в проектодоговора между Македония и Гърция има разпоредба, според която нищо не може да противоречи на вече подписани преди това двустранни договори. Захариева допълни, че страната ни прави всичко възможно още в края на месеца на срещата на Европейския съвет на 26 юни и след това на 29 и 30 юни да започне преговори за членство в ЕС.   В Македония въпреки скандала между президент, премиер и външен министър, правителството снощи одобри проектодоговора. Документът е подложен на критики заради клаузите, които предвиждат първо референдум, конституционни поправки и ратификация в македонския парламент, а едва след това и ратификация в Атина.   Предвижда се още да бъдат премахнати всички паметници, свързани с гръцката античност, което би означавало заличаване на прословутия проект на бившия премиер Скопие 2014-та с пищните статути и сгради в необарок. В Договора съществува и алинея, която цели да защити интересите на трети страни.", "date": "2018.06.15", "title": "Екатерина Захариева: Правим всичко възможно Македония да започне преговори за членство в ЕС"}
{"url": "http://epicenter.bg/article/Parvan-Simeonov--Radev-i-Borisov-vse-oshte-hodyat-po-vazheto-bez-da-padat/156844/2/0", "text": "„Двамата ни основни държавни мъже – Радев и Борисов, все още ходят по въжето без да падат. Все още българската външна политика не е изнесла навън нашите вътрешни ежби. Но косъм е, но още не се е случило.” Така социологът Първан Симеонов коментира пред Bulgaria on air вчерашното разминаване между премиера и президента по отношение на гостуващия в България македонския президент Георге Иванов. Радев разговоря с него, но премиерът отказа планираната за днес среща.  „Малко прекалена, но разбираема е позиция на Борисов на фона на това, което Георге Иванов направи по отношение на Зоран Заев. Борисов показа недвусмислена подкрепа за усилията на Заев, съответно за евроатлантическата перспектива на Македония”, каза Симеонов.  След постигане на съгласие между Ципрас и Заев за името на Македония президентът Иванов проведе среща със Заев само за 120 секунди и заяви, че няма да подпише договора.  „Чест прави на Румен Радев, че не прекали в отговора. В тази ситуация той можеше да се поддаде на закачките, че това е продължение на ревността между двамата. Може и да е имало нещо такова, но не това е водещото. На Борисов вероятно му се е усладило да оставят Румен Радев и Георге Иванов от грешната страна на историята. Но Радев не реагира прекомерно. Реагира сравнително сдържано с един логичен в тази ситуация укор”, коментира социологът.  „Двамата ни основни държавни мъже – Радев и Борисов, все още ходят по въжето без да падат. Все още българската външна политика не е изнесла навън нашите вътрешни ежби. Но косъм е, но още не се е случило”, смята той.   Първан Симеонов анализира и политическата ситуация, довело до постигането на компромис между Гърция и Македония в дългогодишния спор: „Наивно е да смятаме, че българската позиция е автономна. В Македония се случва директен сблъсък на западни и източни интереси. Нашите западни партньори и по-западните от тях се опитват бързо да вземат Македония в НАТО. Нашите източни приятели заявиха, че няма току така да приемат това”.  Къде е нашият интерес тук?  „Реакциите на Борисов вероятно или са съгласувани със Запада, или той гледа да не бъде много на терена, за да не сбърка нещо. Много се нафантазирахме, че сме нещо страшно във външната политика. Нищо такова не сме. Борисов не е професионален дипломат. Той е с битови възгледи за политиката, което се харесва на българите. Напоследък са успешни. Понякога има моменти, когато Борисов гледа да не се бърка много между шамарите. А шамарите са сериозни, както става ясно. Но това, че в момента Западът иска бързо да вземе Македония е изцяло в синхрон с българския национален интерес”, смята Симеонов.   И още: „Важно е по-нататък да уплътняваме отношенията с Македония. А не просто да я пуснем в Запада и до няколко години търговският оборот и активни връзки с Гърция ще направят така, че гърците да им станат по-близки, отколкото кръвните им братя”.  Той акцентира и върху още един въпрос: „Един от най-големите проблеми в българо-македонските отношения е, че българското население е станало малко безразлично.” Социологът коментира и вътрешното напрежение, което избива в редица сектори и министерства: „Обективно погледнато няма някаква страхотна заплаха за това правителство – икономиката е по-добре, не се очертава ярка алтернатива. Има обаче субективни, човешки проблеми. Дали на всички ще им издържат нервите на Борисов, на Валери Симеонов? Логиката сочи, че това правителството би трябвало да се задържи, но в политиката се случват и нелогични, изненадващи неща. Справка – случката с Македония.” По повод предстоящия вот на недоверие, заявен от БСП, социологът каза: „Съмнявам, че вотът ще бъде успешен. Но работата на един вот е да се създаде дебат. Опозицията си е сложила хубав политически календар. Но цялата политическа амалгама ще се сплоти зад този вот”.   На въпрос за нови политически играчи той каза, че кандидати има, но засега не излизат на терена: „Всички се чудят какво ще прави Слави Трифонов. Сигурно ще има и други. Те се появяват точно в моменти, когато има желание от проветряване на системата. Дали ще се появят е въпрос на политическо инженерство.” „Борисов е изнервен и вероятно уморен. Това прилича на нещо средно между умора и работохолизъм. Той се срасна с това, което прави. Във външнополитически план започна да плува в свои води, започна да му се харесва. Получава и нелоши отзиви от партньори навън. В същото време ми се струва, че в политически план не е много свеж”, заяви още социологът. ", "date": "2018.06.15", "title": "Първан Симеонов: Радев и Борисов все още ходят по въжето без да падат"}
{"url": "http://epicenter.bg/article/Toma-Tomov--Granitsite-na-Zapadnite-Balkani-sa-chertani-ot-amerikantsi--koito-nishto-ne-razbirat-/156846/2/0", "text": "Западните Балкани са измислица на американския мозъчен тръст. Идват американски специалисти, които нищо не разбират от Балкани и се затварят в една стая и започват да чертаят линиите. Не вярвам, че Балканите имат толкова светло бъдеще, каквото всички рисуват. Това заяви в предаването „Тази сутрин” журналистът депутат от БСП Тома Томов.   \r\n Тома Томов елегатнто разкритикува отказа на Борисов да се срещне с македонския президент Георге Иванов.„ Аз лично не бих направил така. След като е дошъл този човек у нас, трябва да го приемеш и прегърнеш”, посочва той. \r\n   \r\n Томов коментира срещата на Тръмп с Ким Чен-ун в Сингапур: „Всички са против Тръмп. В Сингапур бяха 200 журналисти, които бяха против него. Дали той ще довърши започнатото с Ким чен-ун, е под въпрос. Ще седне на масата по същия начин с Путин. Тръмп ще признае Крим. \r\n   \r\n Томов направи паралел със срещата на Никсън с Мао, „който вби клин между Китай и СССР”, за да тръгне Пекин по пътя на развитие, от който не се отклонява и днес. \r\n   \r\n Според Томов, до ноември ще видим реални отстъпки от страна на КНДР и така Доналд Тръмп и неговото крило в Републиканската партия ще спечелят изборите, а до 2020 г. може да се случат достатъчно неща, за да се изпълни прогнозата на Мит Ромни, че сегашният стопанин на Белия дом ще стигне до преизбиране. \r\n   \r\n „Курсът на Тръмп ще промени цялото това нещо, което 70 години е господствало в света”, смята Томов. Според него САЩ ще запазят своята мощ във военно, икономическо и енергийно отношение, но със значително военно отдръпване: „Това ще е една политика, в която с много егоизъм Америка ще продължи да доминира през първата половина на XXI век”. \r\n   \r\n Доналд Тръмп ще спечели следващите избори. Убеден съм в това. Срещата му с Ким Чен-ун показва всичко това. Тръмп каза: \"30 млн. души щяха да умрат при една война. За това съм тук\". Това е един жест на политик, коментира историческата среща между Доналд Тръмп и Ким Чен-ун. \r\n \"На срещата имаше 2000 журналисти. Почти всички от тях бяха срещу Тръмп. Те го обвиняват, че е руски агент. Не знам дали той ще може да прокара политиката си. Ако след 6-7 месеца Тръмп седне на една маса с Путин, аз съм сигурен, че той ще признае Крим. Убеден съм в това. В света настъпват огромни промени. Митата на Тръмп са политика на егоизъм, но благодарение на тази политика САЩ ще продължат да доминират през 21 век. Виждате в Европа как всички се обръщат срещу Ангела Меркел. Нейният вътрешен министър се обърна против вижданията ѝ за мигрантите. Папата ревизира отношението си по темата. Има пълна промяна в света, в който живеехме досега\", обяви той. \r\n   \r\n България трябва да се съсредоточи върху себе си. Целият политически елит не се грижи за гражданите. Целият политически елит на България трябва да се смени и да дойде нов. Според мен Балканите нямат светлото бъдеще, което някои им чертаят. Лично аз не бих постъпил като Бойко Борисов и не бих отменил срещата си с македонския президент. След като е дошъл този човек, трябва да го приемеш и изслушаш. Такива са правилата на играта. Трябва да прегърнем силно Македония. На мен името Северна Македония не ми звучи хубаво. Вашето поколение трябва да реши задачата Македония\", завърши Томовобръщайки се към водещия Хекимян. \r\n \r\n   \r\n", "date": "2018.06.15", "title": "Тома Томов: Границите на Западните Балкани са чертани от американци, които нищо не разбират!"}
{"url": "http://epicenter.bg/article/Predsedatelyat-na-NS-prekrati-dneshnoto-plenarno-zasedanie/156862/2/0", "text": "Председателят на парламента Цвета Каранчева прекрати днешното пленарно заседание, няма да се проведе и парламентарен контрол, предаде агенция \"Фокус\". Караянчева обясни, че парламентарен контрол няма да се проведе, тъй като повечето въпроси, отправени към министрите са зададени от БСП, а тях ги няма в зала.   В рамките на дебата как да продължи днешното заседание председателят на Правна комисия и депутат от ГЕРБ Данаил Кирилов заяви, че процедурата за поименна проверка е поискана незаконно.   \"Очевидно е желанието на тази процедура да увреди и да прекъсне заседанието, включително и обсъждането на точка от дневния ред, която беше от опозиционната парламентарна група\", каза той и посочи, че ПГ на \"БСП за България\" демонстрира нежелание за парламентарна работа. Той призова да се продължи работа по дебата по законодателната част, но да не се провежда гласуване.   Председателят на ПГ на \"Обединени патриоти\" Волен Сидеров посъветва Цвета Караянчева да мисли по-бързо и да вземе решение в положителна насока. \"Днешното изпълнение на Валери Жаблянов и Георги Свиленски трябваше да бъде последвано от вашата санкция да ги изгоните от залата и да нямат право да влизат в следващо заседание. Те извършиха хулигански действия\", посочи Сидеров.   В дебата се включи и народният представител от ПГ на ГЕРБ Вежди Рашидов, който призова заседанието да бъде прекратено от уважение към министрите. \"Това не е кафене, това е работно място\", заяви Рашидов.   В крайна сметка председателят на парламента Цвета Каранчева прекрати днешното пленарно заседание, няма да се проведе и парламентарен контрол.", "date": "2018.06.15", "title": "Председателят на НС прекрати днешното пленарно заседание"}
{"url": "http://epicenter.bg/article/Volen-Siderov-otkri--quot-priyatelski-ogan-quot--po-Hekimyan--posavetva-Valeri-Simeonov-da-spira-tsiganski-svatbi/156867/2/0", "text": "заяви в сутрешния блок на бТВ лидерът на \"Атака\" Волен Сидеров.   И допълни:     скара се Сидеров на водещия Антон Хекимян и разкри, че новият закон ще задължава всички институции да използват български книжовен език.   \" , обясни той.   Водещият показа на Сидеров, че новината за новия закон е била написана с правописни грешки от сътрудници на депутата.   \" \", отговори Сидеров.   Източник: Новини.бг", "date": "2018.06.15", "title": "Волен Сидеров откри \"приятелски огън\" по Хекимян, посъветва Валери Симеонов да спира цигански сватби"}
{"url": "http://epicenter.bg/article/Vidovden-e--Denyat-e-emanatsiya-na-Strashniya-sad-i-tarzhestvo-na-Pravdata/156868/2/0", "text": "На 15 юни отбелязваме Видовден. Празникът, познат още като Вида, се почита, за предпазване от градушка.   В традиционната култура и фолклор двамата светци Вартоломей и Елисей са представени като братя на Вида. Смята се, че Вида вижда пакостите, които са сторили двамата светци и ги наказва.  В митологията Вида е своеобразният образ на възмездието, а градушката идва като Божие наказание за извършен грях. Смята се, че Вида разделя правото от грешното, а денят се приема като еманация на Страшния съд. Хората вярват, че дори и да има забавяне на правдата, тя идва на Видовден.   Прието е, че на този ден не трябва да се подхваща никаква работа.   Видовден се празнува също за здраве на очите. Денят е свързан и с култа към слънцето. На празника хората стават рано, за да видят как то изгрява. Вярва се, че това ще ги направи здрави и весели.    На този ден празнуват хората с имена Видо, Вида, Виден, Видена, Виделина, Видослав, Видослава, Видостин, Видостина, Видела. Честит празник на всички именици! ", "date": "2018.06.15", "title": "Видовден е! Денят е еманация на Страшния съд и тържество на Правдата"}
{"url": "http://epicenter.bg/article/Upravlyavashti-i-opozitsiya-ne-mogat-da-se-razberat-koy-raboti-i-koy-sabotira-/156869/2/0", "text": "Скандал в кулоарите на НС заради проваления работен ден. ГЕРБ и БСП сблъскаха позиции как трябва да работи законодателният орган. Мнозинството обвини в саботаж опозицията. Караянчева допусна нарушаването на реда в залата, категоричен е Волен Сидеров. Червените пък поясниха, че са възразили остро срещу обичайната практика да се нарушава правилника на праламента   Поведението на БСП трябва да бъде осъдено, те саботираха законодателната дейност. Това каза  по време на брифинг в НС, предаде агенция „Фокус“.   „Днешното недостойно поведение от страна на БСП смятам, че трябва да бъде осъдено от гледна точка на това, че това беше саботиране на законодателната дейност. Дори те бламираха собствените си законодателни предложения“, каза Цветанов. Според него най-важното е, че БСП са се лишили от възможността да проведат парламентарен контрол“, каза още Цветанов.   Народните представители на БСП и ГЕРБ се скараха при трибунките на Народното събрание.   \"Сега БСП си позволяват да изземат функциите на журналистите и да задават въпроси\", каза Цветанов и прекрати брифинга на ГЕРБ. Той каза това, тъй като заместник-председателят на ПГ на \"БСП за България\" Антон Кутев се опита да му зададе въпрос от микрофона.   Цвета Караянчева допусна нарушаването на реда в залата, БСП трябва да бъдат порицани, каза   на брифинг в парламента.   „Днес станахме свидетели на една просташка, хулиганска проява на двама-трима депутати от БСП, които безчинстваха в територията на председателската трибуна. Спомням си времето, когато съм бил опозиция и когато трябва да кажа нещо, за което имам право, как ми преграждаха пътя квесторите. Днес видяхме Жаблянов, който се качваше и слизаше от трибуната, без да му се дава думата. Свиленски беше другият, който преди броени седмици нападна репортер, каза Сидеров.   Всичко случващо се днес в парламента бе, за да се неглижира отстраняването на проф. Камен Плочев от НЗОК, заяви  .   Според него управляващите бягат от големите проблеми в здравеопазването. „Кой носи отговорност за отстраняването на Плочев?“, каза Бойчев.   „Имаме претенции към председателя на парламента, Караянчева се опита да не приложи ясно разписаната процедура за поименна проверка на кворум“, каза Бойчев и изрази съжаление, че са нарушени правата на парламентарната демокрация.   „Отговорността за кворума в пленарна зала е на управляващото мнозинство, но няма да използвам този аргумент“, каза Бойчев.   „На какво обаче бяхме свидетели днес? Видите ли БСП излязло, че е политическата сила, която саботира решенията. Кога ГЕРБ се разбра и се усети, че е загрижена за хората и защо законопроектите, за които се плачеше преди малко не бяха предложени при приемането на програмата за работа на Народното събрание, която се гласува в сряда сутрин“, зави Бойчев.   Той поясни, че БСП са възразили остро срещу обичайната практика да се нарушава правилника. „Тази сутрин бяха предложени три извънредни точки в дневния ред. Кога народните представители да се запознаят с тях и да бъдат пълноценни в дебата“, допълни заместник-председателят на ПГ на „БСП за България“ и попита как да се тълкуват ходовете на ГЕРБ. Според него парламентът трябва да даде ясен пример, че спазва правилата.   Съжалявам, че не можахме да довършим гледането на Закона за водите, промените касаят критичната инфраструктура и язовирите, както и здравето и живота на хората. Това каза  в Народното събрание във връзка с прекратяването на заседанието и невъзможността Закона за водите да бъде гледан.   По думите ѝ това са промени, които дават възможност на изпълнителната власт да възложи на държавни предприятия стопанисването на язовирите. „Държавата застава с ясния ангажимент да гарантира защитата на критичната инфраструктура. Чрез тези законодателни промени се подобрява и се прави по-ефективен контролът упражняван от ДАМТН, като се въвежда изрична категоризация за язовирите“, допълни Василева.   НЗОК се нуждае от оперативно ръководство, което да търси проблемите в сектор „Здравеопазване“. Това каза   на брифинг в парламента във връзка с невъзможността да се гледа точката за освобождаването на проф. Камен Плочев като управител на НЗОК.   „Липсата на логика е по някакъв начин обяснима от дългогодишния престой на тази партия. Техните действия са продукт на старите комунистически традиции за подривна дейност и саботаж. Когато сме заявили, че работим в интерес на българските граждани, не смятам, че трябва да се плашим от дълга парламентарна програма“, заяви Дариткова по адрес на народните представители от ПГ на „БСП за България“.   , обърна внимание, че вносител на ГКП, който не е гледан днес, заради прекратяването на заседанието, са били и БСП. \"Намерението на БСП да се саботира достига до злоупотреба с интересите на съдебната система\", допълни Кирилов.    ", "date": "2018.06.15", "title": "Скандал в парламента. Управляващи и опозиция не могат да се разберат кой работи и кой саботира "}
{"url": "http://epicenter.bg/article/Zhalt-kod-za-gramotevichni-buri-v-15-oblasti/156871/2/0", "text": "Жълт код за дъжд и гръмотевици е обявен за 15 области на страната за петък.   Предупреждението е в сила за областите Видинска, Монтанска, Врачанска, Плевенска, Ловешка, Габровска, Великотърновска, София-област, столицата София, Пернишка, Кюстендилска, Благоевградска, Пазарджишка, Смолянска и Кърджалийска. В тези райони се очакват краткотрайни, но интензивни валежи, придружени с гръмотевици. Очакваните количества дъжд на места са 20-35 л/кв. м.   Преди обяд в източните райони ще е предимно слънчево, но след обяд на места - главно в югоизточните райони, ще има временни увеличения на облачността и ще превали и прегърми. Ще духа слаб до умерен вятър. В най-топлите часове на деня температурите ще варират в широки граници – от 23 до 28 на запад до 30 - 35 на изток.    По Черноморието ще е предимно слънчево с временни увеличения на облачността. След обяд на отделни места, по южното крайбрежие, ще превали и прегърми. Ще духа слаб до умерен югоизточен вятър. Максималните температури ще са от 23 до 27 градуса. Температурата на морската вода е 23-25 градуса. В планините на много места ще има краткотрайни, временно интензивни валежи, придружени с гръмотевични бури.   През почивните дни времето ще остане неустойчиво, с развитие на мощна купеста и купесто-дъждовна облачност. На много места из цялата страна ще има краткотрайни валежи и гръмотевични бури. Ще се запазят условията за локални интензивни валежи и градушки. Ще прониква малко по-хладен въздух, който слабо ще понижи температурите.   В понеделник съществени промени в обстановката не се очакват. Стабилизиране на атмосферата ще настъпи във вторник и тогава ще се радваме на повече слънчеви часове. Количествата на валежите също ще намаляват.", "date": "2018.06.15", "title": "Жълт код за гръмотевични бури в 15 области"}
{"url": "http://epicenter.bg/article/Naprezhenie--Zhandarmeriya-nahlu-v-romski-kvartal-na-stolitsata-/156859/3/0", "text": "Полицейска операция се провежда в столичния квартал \"Христо Ботев\". На място е пристигнаха няколко буса на жандармерията, а причината е напрежение между две ромски фамилии, възникнало преди дни, съобщава БНР.  Полицейските сили са разположени в близост до 94-то училище.  По непотвърдена информация двете групи, участващи в скандала, се занимават с различни незаконни дейности на територията на Германия.  За момента още не е известно да има задържани.  ", "date": "2018.06.15", "title": "Напрежение! Жандармерия нахлу в ромски квартал на столицата "}
{"url": "http://epicenter.bg/article/Angelkova--Konflikt-mezhdu-men-i-vitsepremiera-Simeonov-nyama--imame-razlichni-gledni-tochki-/156863/4/0", "text": "Конфликт между мен и вицепремиера Валери Симеонов няма, имаме различни гледни точки. Това заяви пред журналисти министърът на туризма Николина Ангелкова в Албена, предаде кореспондент на Радио „Фокус”–Варна.  „Министерството на туризма защитава интересите на туристическия бранш и на туристите. Бях сезирана от повече от 30 от най-големите организации с това да се прецени националните курорти да бъдат извадени от Закона за шума, защото ние регламентираме техния правен статут в Закона за туризма и съответно детайлите по отношение на дейностите, които се извършват на територията на националните курорти, да бъдат регулирани в наредба и кметовете и местната власт съответно и местният бизнес чрез консултативните съвети по туризъм да могат да определят образно казано зоните в даден курорт“, каза министър Ангелкова.  Тя даде пример с Албена и кмета на Балчик. Кметът и ръководството на курорта, заедно с представители на бранша в региона, могат да преценят и да вземат решение примерно, че Албена е само една зона, за семеен отдих, и да няма шум след 22.00 часа или след 23.00 часа, както прецени местната власт. Така контролните органи ще следят за спазване на всички тези мерки.  Според министъра в друг пример кметът на Варна може да прецени, че курортът \"Златни пясъци\" е в две зони и всяка да има свой регламент.  „Ние искаме да дадем тази преценка на местната власт и на местния бизнес, които най-добре познават нуждите на региона. Това е нашето предложение. Оттам нататък какво ще решат народните представители, аз не мога да коментирам“, поясни Николина Ангелкова.  ", "date": "2018.06.15", "title": "Ангелкова: Конфликт между мен и вицепремиера Симеонов няма, имаме различни гледни точки "}
{"url": "http://epicenter.bg/article/BBorisov/156840/11/33", "text": "  Министър-председателят посети три държави, бе приет от двама премиери и  двама президенти, от един кмет и един патриарх. Посещението започна с извънреден брифинг на летището в Измир и завърши с извънреден брифинг на летището в София. През това време в България продължиха своя живот няколко протеста, десетина палаткови лагери, бяха поискани оставките на двама министри, а опозицията обяви, че внася вот на недоверие заради системата на (не)сигурност в държавата.       Драматизъм на събитията, които завихриха страната, бе подхранен още в в късния след обяд на понеделник, 11 юни,   , заради невъзможността да се справи с проблема на майките с деца с увреждания, който от месец цъка като социална бомба под чергата на властта. След неособено приятен разговор, премиерът я приел. Десет минути по-късно,   обявявайки, че министърът на туризма Николина Ангелкова защитава „ ” по морето и че оттук нататък    Да му мисли Борисов кого ще избере в тази война! Засега премиерът стои настрани от нея, но тя бавно и постоянно подкопава устоите на управлението.    и най-вече финансовият министър, а не социалният, са отговорни за нерешения проблем на хората с увреждания.   Пак оставка! Какво става с кабинета? Ще издължи ли на напрежението правителството? В медиите излиза и първото име за наследнник на Бисер Петков – зам.министърът на образованието Деница Сачева. Оценките не са ласкави. Майки от Русе и Варна пишат до медиите, че няма да вдигат палатковите лагери...      за секунди, бордният техник едвам е оцелял. Излизат кошмарни подробности от катастрофата - момчетата са изгорели в пламъците на запалилата се машина... Военният министър пътува към мястото на трагедията.      в Турция и Израел заради трусовете и нестабилността в държавата. 23.44 часа - Премиерът изразява съболезнования за смъртта на двамата военни. В постоянно връзка е с военния министър и следи спасителните акции в Крумово. Лично е познавал пилотите и преживява болезнено трагедията с тях.   , на чиито фанелки пише \"Системата ни/ги убива\" и дават ужасяващи подробности за гибелта на двамата пилоти. Майките зоват: \"Не сме искали оставката на Бисер Петков! Протестите ни ще продължат\"!    обявява, че технически проблем е в основата на катастрофата с хеликоптера-убиец.    Срещата е в отговор на поканата на министър-председателя на Турция Борисов да бъде гост на церемонията по откриването на Трансанадолския газопровод ТАНАП.   . Изпращат емоционално отворено писмо, с което молят министър-председателя да преосмисли решението си.    Борисов е с уморен вид, с торбички под очите, лицето му е изопнато. Има вид на човек с огромни проблеми.  спешно зове кабинета да преразгледа концесията на договора за ски-зоната край Банско.  за газопровода, за мигрантите, за толерантността между мюсюлмани и християни, за мира на Балканите. Премиерът получава първа честитка в аванс за рождения си ден: , „ ”, отговаря философски Борисов. Йълдъръм му подарява ваза за рождения ден.  ще има турски газ за Европа през България, уверяват премиерите, а Борисов предупреждава \"преводачите\" в София правилно да са го разбрали и да не го перифразират, както се случи след срещата му с Путин. Брифингът завършва без въпроси от медиите.  и оставя за церемонията по откриването на ТАНАП икономическия министър Караниколов. Прегръдки.  В самолета са останали музикантите и танцьорите от ансамбъла на Николина Чакърдъкова, които ще изнесат концерт в Ерусалим. Чинно чакат, докато Борисов и Йълдъръм укрепват връзките между двата народа, които  \", по думите на Йълдъръм, и които \" , по думите на Борисов.    Бурята с оставката на Бисер Петков постепенно се превръща в тайфун. Журналистите почват  да ровят в досието на Деница Сачева, намират връзки с Костов, с джендър анкетата, която взриви наскоро учителите...    министър-председателят на България  дава извънреден брифинг на летитището в Измир.   на поста, защото видял \" . \" , казва Борисов пред смаяните журналисти, без да допусне как тази реплика ще се завърти и ще се върне като бумеранг върху него. Той е видимо притеснен, изнервен, показва, че този проблем му тежи и го прехвърля на друг да го разреши, за да няма протести. Но предупреждава, че няма откъде да намери 300 милиона лева за децата с увреждания, трябва да ги вземе от учителите, от полицаите...    Повече от ясно е, че коментаторите ще направят паралел с подадената преди 4 месеца и скоропостижно върната оставка на енергийния министър Теменужка Петкова. Деница Сачева живя само една нощ с надеждата да стане министър.    „ ”, коментира политологът  Първан Симеонов. И добавя: „ . Оценката му за импровизираната оставка на социалния министър не е ласкава: „   Премиерът е във въздуха, президентът на земята. И от там стреля нагоре.    дава тежка оценка за трагичния инцидент: ” Ударът е тежък!   На летището го посреща новината от София -  \" \", мотивира се Драгомир Стойнев. Борисов не реагира.    за подписа си под декларацията от Букурещ, в която деветте източноевропейски държави искат повече НАТО в Черно море и Прибалтика, а Русия е обявена за дестабилизиращ фактор в Европа.   Борисов отказва да даде коментар за действията на президента.  заради „ . : „   1   ”.   Естествено вотът на опозицията сплотява властта. Вицето обаче е против да се изсипят 300 милиона лева за децата с увреждания. И отново яростно напада министър Ангелкова. . Играе контра на Симеонов и вади проблемните курорти от Закона за шума.  Премиерът стои настрана от техния конфликт, който обаче кърти от доверието към управлението.    и веднага се отправя към центъра на световната конференция на Американския еврейски комитет  (АЕК). Разговаря с изпълнителния директор на АЕК Дейвид Харис, пред когото подчертава безпрецедентния факт в световната история –    : „ .   Доокато в Ерусалим Борисов нищи световните проблеми на мира и войната, в София заместникът му строява управляващите за отпор срещу опозицията.   , за да успокоят обстановката, да покажат непоколебимост и ...изстрелват поредна порция атаки срещу президента, когото Цветанов  за пореден път определя „като президента на БСП”. Дори строителният министър Нанков дава оценка на държавния глава: „ ”. Поредна порция от войната Радев - ГЕРБ. Огнището на нестабилност се разгаря.   Каква държава сме! Какво НАТО! Каква сигурност!      пророкува пред БНТ: „ ”. За първи път Ноев споменава термина „еднолична власт на Борисов”.  рапортува пред БТВ:  разкрива пред Нова тв тоталния пробив в сигурността на държавата:     на Борисов с министър-председателя Бенямин Нетаняху. „ ”, казва приятелят на Борисов Биби Нетаняху. От тази среща излиза новината, че ние бихме искали те да ни помогнат в производството на дронове, ние пък може да купим техните стари F-16. Последното обаче е известно, тъй като  Израел от миналата година Израел участва с оферта за F-16 за нашите ВВС.   Жълт код за силни валежи. Жълт код и за политически разногласия.   Така към кризата с нерешените проблеми на хората с увреждания, драмата със загиналите пилоти и свалените на земята ВВС, трусовете в МВР и неадекватния вътрешен министър, скандалите между Симеонов и Ангелкова, върната оставка на Бисер Петков и нереформираната социална система се прибява и още един огромен проблем – новото име на Македония и последиците от неговото налагане.   Цялата външно-политическа офанзива на Борисов в последната година да сдобри скараните страни на Балканите и да осигури мир в региона отива на кино – в Скопие и в Атина не приемат името Република Северна Македония. Масовите протести са на път да повлекат властта и в двете държави.   В сутрешния блок на България он ер ”.   Като се има предвид спокойния нрав на Стойчев, думите му звучат стряскащо.   Там е спокойно. Приятелска атмосфера.     „Израел е приятел, на когото можем да разчитаме”, прави реверанс към домакините гостът. Поднасят му торта, Борисов духа свещичка под усмихнатия поглед на Ривлин.   обяснява Борисов необичайната за такъв ден дипломатическа активност.   Среща се и с милиардера Роналд Лаудер – президент на Световния еврейски комитет. И с лидера на израелската парламентарна опозиция Исаак Херцог. Вежливости. Усмивки. Прегръдки. Топлота.   От Нидерландия пристига новината, че в речта си по време на пленарен дебат по бъдещето на Европа   В Ерусалим лицето на Борисов възвръща спокойния си вид.   БСП и Патриотите се обединяват и скачат срещу закона на ГЕРБ за автомобилната камара. Нинова отново е във вихъра си. А управляващата коалиция отвово се разцепва.    Не му е първица. Станал е хаджия на 33 години, когато сме победили Израел на футбол. Оттогава през две-три години идва да склони чело върху каменното ложе на Спасителя. А пък тази година  направи своеобразен поклонически троен шлем - за Гергьовден беше на Атон, за 24 май - при папата, за рождения си ден - на Божи гроб.   подаръка му от ГЕРБ - 20 000 лева за църква и джамия.   През деня валят честитки. Особено е доволен от писмото на Волен Сидеров: „ ” Борисов му вярва. Странно!   А управлението сякаш се разпада във всичките си системи. Усещането е, че държавата е на автопилот.    атакува кмета Фандъкова, която също е в Израел:  .    за автомобилната камара: „     Над София се разразява гръмотевчна буря. Небето се раздира.    Теофилос Трети го провъзгласява за висш командир на Ордена на рицаря на Божи гроб. Върху гърдите на премиера грейва златен кръст със златна корона и звезда – за заслугите му към Православието.  в залата на филхармонията \"Яффо\", която събира 3 000 души. Радват му се искрено. Кметът на града изтъква заслугите му, а пък Борисов заклева внуците на днешните евреи с българско потекло да помнят героизма на бълграския народ, който е спасил техните деди. Залата кипи от възторг. Кметът изважда една флейта и започва да свири   Публиката не спира да ръкопляска. Изпраща Борисов с овации. След него на сцената излизат музикантите и танцьорите на Николина Чакърдъкова. Там вече магията е неописуема.    който му иска оставката: „  Военният министър изнася тревожните факти, че българските пилоти имат нальот десет пъти по-малко отколкото средната норма в ЕС. Загиналите пилоти са имали само 17 летателни часа за тази година! Кракачанов обяснява, че името Северна Македония му харесва, макар че само преди месец беше против.   : „  за среща с президента Рами Хамдала.  Георге Иванов.  В интервю за \"Канал 24\" дни след откриването на Трансанадолския газов коридор приятелят  Ердоган заявява:  \", подчертава със цадоволство турският държавен глава. И разкрива как се прави истинска политика:  Борисов да си направи изводите.За приятелите и интересите.   . Заявява, че няма да приеме македонския президент, заради позицията му срещу новото име на Македония.   обяснява Борисов.   Три седмици преди края на европредседателството политическата тенджера в страната кипи. То започна преди шест месеца с вот на недоверие и ще завърши отново с вот на недоверие.   Влизаме в \"сезона на оставките\". И на сблъсъка на паралелните светове в България. Протестът на майките продължава да цъка. Като бомба, която никой не знае кога ще гръмне...    ", "date": "2018.06.15", "title": "Валерия Велева: Паралелни светове в \"сезона на оставките\""}
{"url": "http://epicenter.bg/article/-Opera-v-parka----lyatnoto-udovolstvie/156895/6/0", "text": "  Културната ни емблема – Софийска опера и балет, току-що се върна от големия си двуседмичен гастрол в Москва. Да покориш сцена като Болшой театър, в неговия 242 сезон, със собствени усилия (във всички аспекти), защитил самочувствието си, е знак за реален професионализъм.   Солидна подготовка, способност, увереност са най-често употребяваните констатации тези дни. След Япония, Германия, Беларус, Полша и руската публика беше изправена на крака при пълни салони.   И макар все още преживяното да е в очите и ушите им, целият състав е вече на друга вълна. Снощи, за девети път, откриха летния си сезон с „Опера в парка“. Фестивалът с право се води традиционен, защото публиката го следи.   Военната академия отново е домакин,а историческите вековни дървета са естествени стени срещу шума и същевременно декор на постановките.   Репертоарната концепция на Пламен Карталов е позната: популярните заглавия на Софийската опера да бъдат видени в друга среда, от друга публика, тъй като спектаклите на открито дават друг синхрон – с природните дадености. По този начин хомогенният синтез между игра- пеене-оркестър-публика-въздух на открито съграждат нов продукт, който е любопитен за публиката, и е предпочитан.   Със сигурност някои от зрителите не ги засичаме в салона на Операта, но пък други, идват доведени от децата си. Затова тази година във фокус е детска премиера „История с патоци, мечо и лиса“ (23. 06, 11 ч), специално написана от композитора Георги Костов за репертоара на оперния театър.   Откриха с „Лакме“ на Делиб, чието действие – сред ухаеща природа и гъста гора – в индийската джунгла, е съзвучно с дърветата в нашия лес.  Операта е смятана за връх в оригиналния стил на композитора, с романтична линия и сюжетна история за невъзможна любов, дълг и несбъднато щастие, и не слиза от световните сцени още от годината на нейното написване.   Гротеската „Любовен елексир“ от Гаетано Доницети (с „подходящо“ място на действието – в минерални бани) е свързана с любов, но и с интересни метафори и послания, които режисьорката Вера Немирова умее много добре да вплита.   „Пепеляшка“ е произведение вече изпробвано с успех на открито, играно на Белоградчишките скали. Една комична оперна драма, написана от Росини след „Севилският бръснар”, и съперничеща й по популярност. Опера, считана за една от най-изящните партитури за вокал и ансамбъл. Увертюрата й често е изпълнявана и принадлежи към „стандартния” оркестров репертоар.   Избраните балетни постановки са любимата класика „Жизел“(на 23 и 30.06) – яркият представител на романтичния балет по музика на Адолф Адам, с хореографията на Корали, Перо, Петипа, постановка и режисура Петър Луканов. За първи път в ролята на Жизел ще видим младата многообещаваща солистка Боряна Петрова (завършила Националното училище за танцово изкуство (НУТИ), но и обучавана в Балетната академия „Ваганова”, Санкт Петербург, със стаж в „Михайловский театър”).   „Дамата с камелиите“ (22.06 и 1.07) по музиката на операта \"Травиата\" от Джузепе Верди, адаптирана за танци от руския композитор Сергей Онсоф.   Балет по романа на Александър Дюма-син за прочутата куртизанка Маргьорит Готие. Спектакъл, който се поставя много рядко по световните сцени и е предизвикателство за балетните трупи. Хореографията и постановката са на Ирен Шнайдер (Германия). За първи път в ролята на Арманд Дювал ще танцува Цецо Иванов, а Вяра Иванчева ще дебютира в ролята на Нишет.   Признатият световен шедьовър, тръгнал от Арена Ди Верона, който винаги събира публика, е „Зорба гъркът“ (24.06), по музиката на знаменития гръцки композитор Микис Теодоракис, балетна версия от Лорка Масине.   Богат акцент е детската програма, чрез която се оформя и възпитава следващата публика в залата. Диапазонът е достатъчно широк: от „Трите прасенца“ (16.06 и на 6.07) помузика наАлександър Райчев и детския мюзикъл„Мечо Пух“ (17.06 и 30.06)от Андрей Дреников до музикалната приказка отАлександър Владигеров „Червената шапчица“ (13 и 14.07) и „Вълшебната флейта“ (7.06 и 8.06), последнатаопера на Моцарт – адаптирана версия за деца.   В премиерната „История с патоци….“ (23,24,28.06 и 12,15.07) клопките са навсякъде: от мобилния декор – изнесен включително в гората, и игра между публиката; през певците – участва най-младата смяна, артисти на по 25-30 години, включително  и 8 деца (рачета, сврачета, пате); до активирането и включването на детската публика, с които ще пеят заедно песничка.   Музиката и текстът са в такава симбиоза, че са характерни, бързо запомнящи се и трудно се забравят, ни уверява диригентът маестро Стефан Недялков.   В това издание на „Опера в парка“ за първи път на открита лятна сцена Балет „Арабеск” и Музикалният театър ще покажат свои постановки. И те поискали да се включат, макар в последния момент, с „Ромео и Жулиета“ (на 20.06) музика Сергей Прокофиев,хореография Боряна Сечанова; една от най-популярните оперети на Щраус „Цигански барон“ (26.06) и „Българи от старо време“ (на 27-и) – от Асен Карастоянов по либрето на Коста Райнов.    ", "date": "2018.06.15", "title": "„Опера в парка“ – лятното удоволствие"}
{"url": "http://epicenter.bg/article/Unikalni-kadri--Vizhte-kak-Putin-posreshta-pobedata-na-Rusiya-na-otkrivaneto-na-Mondiala/156870/8/0", "text": "Уникално видео с реакциите на руския президент Владимир Путин при головете на \"Сборная\" срещу Саудитска Арабия стана хит в интернет. Руският държавен глава изгледа разгромната победа на руснаците в компанията на президента на ФИФА Джани Инфантино и наследника на саудитския престол принц Мохамад бин Салман ал Сауд.  \"Сборная\" надви съперника с 5:0, а след края на мача президентът Путин сякаш с извинение за разгромния резултат се ръкува със саудитския принц.  След мача треньорът Станислав Черчесов разкри, че е получил поздравления от успеха лично от Путин. „Президентът на страната се обади и ме поздрави. Каза ми да продължаваме в същия дух и да играем така“, сподели треньорът на пресконференцията след двубоя. \"Мачът бе доказателство, че сме на прав път, но вече трябва да мислим за следващия съперник. Това е само началото, не е краят. При други обстоятелства резултатът можеше да е 1:1“, допълни Черчесов.  ", "date": "2018.06.15", "title": "Уникални кадри! Вижте как Путин посреща победата на Русия на откриването на Мондиала"}
{"url": "http://epicenter.bg/article/Megan-Markal-napravi-gaf-po-vreme-na-parviya-si-angazhiment-s-Kralitsata-/156850/10/100", "text": "Кралица Елизабет II и херцогинята на Съсекс бяха на първи съвместен ангажимент заедно в Чешир. Въпреки че и двете дами изглеждаха в прекрасно настроение, все пак е имало и малки недоразумения. След като слизат от влака, кралицата и Меган трябваше да се качат в автомобил, който ги чака на гарата. В този момент идва колебанието от страна на новата херцогиня. Тя не може да реши кой трябва да се качи първи в колата.   Моментът е бил уловен от репортер на LBC. Въпреки че придружаващите лица дават знак на Маркъл да се качи в колата, тя започва да се чуди как точно да постъпи. След миг колебание Меган пита бабата на съпруга си:   След това кралицата дава знак на Меган да влезе първа.   Според експерта по етикет Уилям Хенсън:    В крайна сметка Маркъл явно не е успяла да реши дали да спази протокола или да уважи предпочитанията на кралицата. Това леко притеснение обаче отмина бързо и двете дами бяха заснети в страхотно настроение по време на ангажимента.   Източник: Дир.бг", "date": "2018.06.15", "title": "Меган Маркъл направи гаф по време на първия си ангажимент с Кралицата (Видео)"}
{"url": "http://epicenter.bg/article/Folkpevitsata-Mariya-zaradva-fenovete-si-sas-snimki-ot-Halkidiki--Galeriya-/156851/10/100", "text": "Миньончето на поп-фолка Мария показа сочно дупе в Халкидики, Гърция. 36-годишната певица заяви, че съчетава полезното с приятното, тъй като именно в южната ни съседка подготвя новата си лента, пише в. \"Телеграф\".  На споделените фотоси в социалната мрежа Instagram Отварачката позира с изрязан червен бански, разкриващ пищните й форми.  Меломаните не пропуснаха да отбележат, че очакват летния подарък от Мария в най-скоро време, а тя подчета, че до няколко дни музикалният проект ще бъде факт.", "date": "2018.06.15", "title": "Фолкпевицата Мария зарадва феновете си със снимки от Халкидики (Галерия)"}
{"url": "http://epicenter.bg/article/Otkakto-e-hertsoginya-Megan-zalaga-edinstveno-na-neutralni-tonove--zagarbvayki-lyubimite-si-tsvetove/156860/10/84", "text": "В четвъртък Мегън Маркъл направи първата си официална самостоятелна изява с кралицата в Честър като новопровъзгласена херцогиня.   И въпреки че тя изглеждаше зашеметяващо в кремавата си рокля от Givenchy, чието дело беше и сватбената й рокля, много кралски фенове забелязаха, че яркият стил на половинката на принц Хари се е притъпил до неутрални тонове.   При кралското семейство на Великобритания обаче нищо не е случайно и новият начин на обличане на Меган вероятно също е избран по предназначение.   \"Меган отново избра неутрален цвят\", казва модният коментатор Лукас Армитаж пред Daily Mail, цитиран от Profit.bg. \"Мисля, че това е интелигентна стилистична тактика, тъй като тя винаги ще работи с външния вид на кралицата. Тя е известна и аплодирана заради използването й на ярки и забавни цветове.\"   Всъщност, кралицата обича да бъде център на вниманието с нейните ярки одежди, но тя прави този моден избор и заради феновете си. \"Тя трябва да се открои, за да може хората да кажат: \"Видях кралицата\", посочва снахата на нейното величество Софи, графинята на Уесекс, в документалния филм \"Кралицата на 90\" на Smithsonian Channel.   Често Елизабет Втора е заобиколена от тълпи, за които е важно да имат визуален контакт с нея, пък макар да са видели единствено шапката й.  Армитаж добавя: \"Ще бъда шокиран, ако Меган някога избере смел цвят, въпреки че е интересно да се отбележи от предишния й живот, че е фен на ярките нюанси.    Мисля, че връзката между кралицата и Меган в този момент е изградена върху уважение, а херцогинята е променила личния си стил, за да приеме по-дълбок кралски облик - нещо, за което мисля, че кралицата ще й бъде благодарна.\"   Според дизайнера на втората булчинска рокля на Меган - Стела Маккартни, тя е знаела, че се отказва от личния си стил в момента, в който казва \"Да\" на принц Хари.   \"Ролята, която е поела, е много аскетична, много сериозна и мисля, че носи огромна тежест, а Меган я приема много сериозно\", споделя Маккартни пред BBC.    Поне засега всички трябва да свикнем с убитите тонове и лакът за нокти в телесен цвят - нещо като по-тиха версия на Меган. Но кой знае, може би един ден малко от този стар холивудски блясък ще се промъкне обратно в Кенсингтън.", "date": "2018.06.15", "title": "Откакто е херцогиня Меган залага единствено на неутрални тонове, загърбвайки любимите си цветове"}
{"url": "http://epicenter.bg/article/Rumen-Petkov--Slab-hod-e--che-premierat-ne-prie-makedonskiya-prezident/156837/2/0", "text": "Кое е Севера Македония - Северна Македония е Пиринска Македония, посочи  . Това е потенциална териториална претенция към нас, каза  . Отказът да се срещне нашият министър председател с президента на Македония е слаб ход, смята Петков.  ", "date": "2018.06.15", "title": "Румен Петков: Слаб ход е, че премиерът не прие македонския президент"}
{"url": "http://epicenter.bg/article/Iskren-Veselinov--Silen-znak-e-otkazat-na-Borisov-da-prieme-makedonskiya-prezident/156839/2/0", "text": "\"Георге Иванов е последната метастаза на онова управление, което настройваше македонския народ срещу всички негови съседи\", коментира Искрен Веселинов. Той коментира и предложение кметове да назначават полицаи. Общинските съвети са текущ постоянен контрол на кметовете, каза той  ", "date": "2018.06.15", "title": "Искрен Веселинов: Силен знак е отказът на Борисов да приеме македонския президент"}
{"url": "http://epicenter.bg/article/D-r-Ivan-Kokalov--Nyama-limiti-za-onkobolni--Tova-e-burya-v-chasha-voda/156842/2/0", "text": "Казусът с „ограниченията“ за лъчетерапии на онкоболни е буря в чаша вода, тъй като не става дума за въвеждане на лимити. Съветът не би взел решение в ущърб на пациентите. Това заяви в студиото на „Денят започва“ на БНТ д-р Иван Кокалов от Надзорния съвет на НЗОК. Той коментира и казуса с управителя на касата проф. Плочев и разследването на прокуратурата на ИА „Медицински одит“ по подозрения за прикриване на смъртни случаи в определени болници. „Законът ясно урежда кога шефът на НЗОК може да бъде сменен предсрочно и един от мотивите е, когато той не може да изпълнява задълженията си повече от три месеца”, заяви д-р Иван Кокалов. Проф. Плочев се е оттеглил от поста заради заболяване, което би затруднило работата му. Няма скрити проблеми в НЗОК около оставката на проф. Плочев, каза д-р Кокалов. „В полемиката между управляващи и опозиция е нормално да се намесят и други проблеми, които съществуват в здравеопазването, но в случая става въпрос за мен лично и колегите за един чисто административен акт”, заяви той.   Според д-р Кокалов не би трябвало Народното събрание да избира управителите на НОИ и НЗОК, за да се избира професионалист, а не партийно излъчена фигура. „Има хора, които идват и не знаят какво да правят. Стоят документи със седмици и те се чудят дали да ги подпишат, защото не са сигурни”, каза той.  Надзорният съвет няма да допусне поради негово решение болни да бъдат ограничавани в лечението си, заяви д-р Кокалов. В казуса с лъчетерапията не става дума за лимити, поясни той, а за индикативни показатели. Според него всеки опит да се въведе ред в здравеопазването води до засягане на нечии интереси и ответна реакция. „Не е лесно да се правят реформи в здравеопазването. Изисква се политическа подкрепа и воля”, категоричен бе представителят на Надзорния съвет на касата.   Не всеки онкоболен има нужда от лъчетерапия поради спецификата на различните заболявания, заради което трябва да се определи кой има нужда от подобна терапия, а не да се въвеждат ограничения. Това беше буря в чаша вода, защото сме сигурни, че няма да вземем решение във вреда на пациентите, каза д-р Кокалов.  Според него винаги ще има напрежение между Касата и лекарските съсловия, защото „едните дават средства, а другите ги консумират“.  Д-р Кокалов не се зае да коментира разследването на прокуратурата върху ИА „Медицински одит“ за прикриване на смъртни случаи в болнични заведения, тъй като разследването е все още в ход. По думите му, вероятно става дума за финансови интереси и шуробаджанащина. Д-р Кокалов допълни, че не може цялата изпълнителна агенция „Медицински одит“ да се постави под общ знаменател и изрази увереността си, че разследването ще стигне до конкретни резултати.", "date": "2018.06.15", "title": "Д-р Иван Кокалов: Няма лимити за онкоболни. Това е буря в чаша вода"}
{"url": "http://epicenter.bg/article/Yordan-Tsonev--DPS-shte-podkrepi-vota-na-nedoverie/156843/2/0", "text": "    „Вижте какво става в здравната система. Има Плочев, няма Плочев. Европредседателството приключи, но проблемите в България продължават със страшна сила“, каза депутатът от ДПС. Според него България се нуждае от национална програма за реформи. Цонев коментира и .   „За да си плащаш данъците, за да спазваш всичко, което трябва да спазваш, трябва да имаш самият ти познания и да имаш съветници. Не всичко може да знаеш“, каза Цонев. „В коментарите на т.нар. десни имаше мъка. За десните не е важно да има антикорупционни органи и те да работят и да проверяват, за тях е важно тези органи да произвеждат като виновни тези, които те искат да произвеждат като виновни. И тук ви посочвам румънския модел с онази прокуратура. Ако антикорупционните проверки се извършват от лидера на ДСБ Атанас Атанасов, е няма да повярвам в истинността им. Като знам биографията на Атанасов и добър ден да ми каже, няма да му повярвам“, добави Цонев.   Сектор сигурност е най-изгнилият, категоричен е той. Има сериозни проблеми и в сектора на здравеопазването. \"Има Плочев, няма Плочев. Болен Плочев, здрав Плочев\", посочи Цонев и заяви, че това не е сериозно състояние на системата. Правителството било в пълно безсилие да решава проблеми. Европредседателството приключи, обаче проблемите останаха, отсече депутатът от ДПС. Няма общини, в които не се говори български език, захвана Цонев по повод внасяния от патриотите законопроект за езика. Той е категоричен, че в общините, в които има турско етническо мнозинство всички наети в администрацията са завършили висше образовани. Те знаят перфектен български език, отсече Цонев.  ", "date": "2018.06.15", "title": "Йордан Цонев: ДПС ще подкрепи вота на недоверие"}
{"url": "http://epicenter.bg/article/BSP-napusnaha-plenarna-zala-zaradi-nesaglasie-s-dnevniya-red-na-parlamenta/156847/2/0", "text": "ПГ на „БСП за България“ напусна пленарната зала поради несъгласие с дневния ред на парламента, предаде агенция „Фокус“.   Това се случи след изказването на заместник-председателят на ПГ на „БСП за България“ Драгомир Стойнев, който призова новоприетите точки - освобождаването на председателят на НЗОК, второто четене на Закона за водите, внесен от ПГ на ГЕРБ и второто четене на Закона за МВР, внесен от ПГ на „Обединени патриоти“, да отпаднат от дневния ред. Той заяви, че БСП са готови да напуснат залата и да оставят останалите да си гласуват каквото искат.   Напуснахме пленарна зала в знак на протест срещу авторитарния режим и стил на работа на парламента. Това каза Драгомир Стойнев по време на брифинг в Народното събрание.   „Днес ПГ на „БСП за България“ напусна пленарна зала в знак на протест срещу начина, по който управляващото мнозинство налагат един авторитарен режим и стил на Народното събрание. За нас не е нормално в последния момент да се променя дневния ред на парламента“, каза той и добави, че по този начин опозицията се е лишила от възможност за дебат в полза на българските граждани.   „Това ръководство на Народното събрание не може да формулира дневния ред дори за една седмица, а представете си какво да очакваме от правителството“, заяви Стойнев.   „Остро протестираме срещу този произвол“, заяви Стойнев.    От името на ДПС възражение направи и Йордан Цонев - \"Категорично възразявам такива сериозни точки като смяна на управителя на Здравната каса да бъдат вкарвани в днешния ден, в който предварително сме уведомили вас, че моите колеги от парламентарната група, че ще отсъстват поради големия мюсюлмански празник Рамазан Байрям\".   \"Колегите ми днес няма да имат възможност да вземат отношение по теми, по които ДПС има ясна и категорична позиция\", подчерта Цонев.   Председателят на НС Цвета Караянчева припомни, че досега опозицията е твърдяла, че програмата на депутатите не е добре запълнена.      Скандалът се разрази след като председателят на Правна комисия и депутат от ГЕРБ Данаил Кирилов предложи да бъде удължено работното време на парламента до изчерпване на законодателната част, като \"за\" предложението гласуваха единодушно 101 народни представители. Идеята на Кирилов бе да могат да бъдат обсъдени и промените в ГПК, внесени от БСП. Това обаче предизвика реакцията на Валери Жаблянов, който влезе в пленарна зала и призова за поименна проверка. Той се обърна към председателя на Народното събрание Цвета Караянчева и ѝ каза: „Ако не изпълните правилника, ще ви поискаме оставката\".   Това предизвика поредица от процедури по начина на водене и дебат дали първо трябва да се направи поименна проверка или да бъде подложено на гласуване предложението на Данаил Кирилов за удължаване на работното време.   В крайна сметка Цвета Караянчева подложи на гласуване предложението на Кирилов и то бе прието. След гласуването депутатът от ДПС Йордан Цонев призова председателят на парламента Цвета Караянчева да не чете правилника като дяволът евангелието и заяви, че е трябвало преди гласуването да започне поименна проверка.   Тя установи кворум от 114 депутати, след което председателят на парламента Цвета Караянчева обяви 15-минутна почивка.   След почивката обаче парламентът не събра кворум, за да започне работа. В зала се регистрираха едва 105 депутати, при необходими за кворума от 121 народни представители. Преди почивката бе проведена поименна проверка. Председателят на парламента Цвета Караянчева обясни, че според правилника може да се проведе само парламентарен контрол.    ", "date": "2018.06.15", "title": "Депутатите от БСП напуснаха пленарната зала заради авторитарния стил на ръководството на НС"}
{"url": "http://epicenter.bg/article/S-voenni-pochesti-v-Plovdiv-shte-badat-izprateni-pilotite--zaginali-pri-katastrofata-kray-Krumovo/156848/2/0", "text": "С военни почести днес на Централните гробища в Пловдив ще бъдат изпратени загиналите двама пилоти при авиокатастрофата край Крумово в понеделник, съобщи БНР.   Двамата са повишени в звание със заповед на министъра на отбраната Красимир Каракачанов, съобщиха от пресцентъра на Министерство на отбраната.   Майор Пламен Пантилеев и майор Стоян Неделчев загинаха при трагичния инцидент с хеликоптер Ми-17 на 11 юни.   Тренировъчният полет беше фатален за командира на екипажа Пламен Пантилеев, на 48 години, и помощника му Стоян Неделчев, на 45 години.   Малката височина, на която вертолетът е летял, не е позволила екипажът да реагира на ситуацията.   Капитан Пантилеев е от град Бяла, летец-пилот II клас с над 600 летателни часа, награждаван е многократно. Женен, с две деца.   Капитан Стоян Неделчев е от Елхово, служи във ВВС от 21 години. Той е летец-пилот ІІІ клас с над 500 летателни часа и също награждаван многократно. Женен, с две деца.   От началото на годината двамата пилоти са имали по около 18 часа нальот.   При катастрофата оцеля бордовият инженер офицерски кандидат Алексей Каменов, който е в болница със счупени ребра и травма на крака. ", "date": "2018.06.15", "title": "С военни почести в Пловдив ще бъдат изпратени пилотите, загинали при катастрофата край Крумово"}
{"url": "http://epicenter.bg/article/Boyan-Chukov--Gruba-politicheska-greshka-na-Borisov-e-da-otkazhe-sreshta-s-Ivanov-/156855/2/0", "text": "Груба политическа грешка на премиера Бойко Борисов е да откаже среща с македонския президент Георге Иванов. Това написа във Фейсбук експертът по национална сигурност и геополитика Боян Чуков.  \"Груба политическа грешка на Борисов. Той не е арбитър във вътрешнополитическите битки в Македония. Няма право да взема страна\", коментира Чуков.  \"Тази груба грешка на Борисов нанася щети на българо-македонските отношения в дългосрочен план. Тя е проява на недопустима външнополитическа неграмотност\", заключава Боян Чуков.   ", "date": "2018.06.15", "title": "Боян Чуков: Груба политическа грешка на Борисов е да откаже среща с Иванов "}
{"url": "http://epicenter.bg/article/Prezidentat-Rumen-Radev-i-premierat-Boyko-Borisov-pozdraviha-myusyulmanite-za-Ramazan-Bayram/156856/2/0", "text": "Президентът Румен Радев и премиерът Бойко Борисов поздравиха мюсюлманите за празника Рамазан Байрам.   В дните на Рамазан Байрам, посветени на опрощението, щедростта и равносметката, пожелавам вашите домове да бъдат благословени с мир, здраве и щастие. Това заяви   в приветствие към представителите на мюсюлманското изповедание в страната по повод Рамазан Байрам, съобщиха от прессекретариата на държавния глава.   „Вярвам, че смисълът на всеки празник е да ни сближава. Когато споделяме радостните дни и традициите си, укрепваме единството и силата си да преодоляваме заедно трудностите по общия път“, посочи държавният глава.   Румен Радев подчерта, че българският народ има многобройни основания да се гордее с традиционното разбирателство между религиозните общности. „Представителите на мюсюлманското изповедание в страната дават своя принос за съхраняването на това разбирателство и на взаимната толерантност“, каза още в приветствието си президентът.    поздрави мюсолманите по повод празника във Фейсбук - „Поздравявам моите приятели мюсюлмани и всички, които днес отбелязват празника Рамазан Байрам. Пожелавам им здраве и благоденствие. Вярвам, че в България ще продължим да бъдем добър пример за мир и толерантност.“   Месец Рамазан е символ на братолюбието и приятелството, на доверието и единството, добросъседството и сближаването. Това каза народният представител от  в декларация от името на група във връзка с Рамазан Байрам, предаде агенция „Фокус“. Адамов призова с мир и сплотеност да бъдат възнаградени семействата и домовете на всички.   „Нека толерантността и грижата за ближния озаряват житейския ви път и правят делниците ви смислени и отдадени на другите. Нека в дните на празника ви спохождат взаимната радост и благодат“, заяви Адамов. По думите му след дългия пост, в който мюсюлманите преживяват болката на бедните, гладните и страдащите, идва време за покаяние, помирение и протегната ръка.   Мюсюлманите отбелязват настъпването на Рамазан Байрам, наричан още   Празникът слага край на едномесечния пост, по време на който вярващите не се хранят и не пият вода от изгрев до залез слънце ие един от двата най-големи празника в исляма.   Честванията започват рано сутринта с молитва в джамията, след което семейството се събира в дома на най-възрастните роднини, на които се целува ръка и се иска прошка. На всяка трапеза присъстват баклава и други домашно приготвени сладки изделия. Рамазан е месец на опрощението, покаянието и милосърдието.", "date": "2018.06.15", "title": "Президентът Румен Радев и премиерът Бойко Борисов поздравиха мюсюлманите за Рамазан Байрам"}
{"url": "http://epicenter.bg/article/Erik-Rubin-kam-Borisov--Balgariya-provezhda-aktivna-i-balansirana-politika-na-Balkanite-i-v-Evropa/156857/2/0", "text": "Министър-председателят Бойко Борисов разговаря с посланика на САЩ Ерик Рубин. Двамата обсъдиха актуални политически теми и развитието на двустранните отношения. Това съобщиха от правителствената информационна служба.  Ерик Рубин поздрави българския премиер за участието му в Глобалната конференция на Американския еврейски комитет в Ерусалим. В изказването си на форума премиерът Борисов посочи, че България остава ангажирана с регионалните и международните партньори в подкрепа на усилията за възобновяване на мирните преговори за намиране на решение на конфликта между Държавата Израел и Палестина.  Според Ерик Рубин на фона на динамичните глобални и регионални процеси България успява да защити престижа и авторитета си на страна с ясни и устойчиви действия. Американският посланик подкрепи изявлението на българския премиер по време на Глобалната конференция за визията на Българското председателство за подобряването на свързаността на страните от Западните Балкани като основен инструмент за преодоляването на различията в региона.  По време на срещата Ерик Рубин подчерта, че България провежда активна и балансирана политика в региона на Балканите и в Европа.   ", "date": "2018.06.15", "title": "Ерик Рубин към Борисов: България провежда активна и балансирана политика на Балканите и в Европа"}
{"url": "http://epicenter.bg/article/Povishiha-posmartno-zaginalite-piloti-na-helikoptera-Mi-17-/156861/2/0", "text": "Двамата загинали пилоти - майор Пламен Пантилеев и майор Стоян Неделчев, посмъртно са били повишени в звание със заповед на вицепремиера и министър на отбраната Красимир Каракачанов. Това съобщиха от пресслужбата на Министерството на отбраната.  Пилотите загинаха в понеделник при трагичен инцидент с хеликоптер, в района на авиобаза \"Крумово\". Днес те ще бъдат погребани с пълен военен церемониал на Централните гробища в Пловдив.  ", "date": "2018.06.15", "title": "Повишиха посмъртно загиналите пилоти на хеликоптера Ми-17 "}
{"url": "http://epicenter.bg/article/Fandakova-predstavi-konkurs-za-izgrazhdane-na-nov-memorial-do-NDK/156896/2/0", "text": "С толичният кмет Йорданка Фандъкова откри днес конкурс за изработване на проект за изграждане на мемориал на загиналите войници от Първи и Шести софийски пехотни полкове в парка на НДК.   Това е изключително значим проект, надявам се да се превърне във всенародно дело. Надявам се и конкурсът да премине при прозрачност. Пожелавам успех на всички скулптури и архитекти, които ще се включат. Това заяви столичният кмет Йорданка Фандъкова при представянето на конкурса, съобщи Novini.bg.   „Надяваме се да има интересни предложения, които да се доближават до оригинала на мемориала, за да може да се сложат запазените плочи. Хората от онова време помнят добре онзи мемориал и ние поехме отговорността той да се върне. Искаме да възстановим не само една историческа справедливост, но и паметта на тези, които са загинали за свободата ни\", каза още кметът на София.   \"Най-голямата значимост на паметника е това, че над 3000 войници са записани и запомнени. На него са записани датите и важните сражения. Друга голяма значимост е фактът, че са посочени представители на всички етноси от страната. Под наше знаме са са сражавали множество народи\", допълни заместник-кметът на София Тодор Чобанов.   \"Оригиналните табели са в лошо състояние, само 2/3 от тях са запазени. Така са направени, че няма как да ги реставрираме, но има малък шанс част от тях да бъдат възстановени. Това ще е архитектурно решение и възможност\", завърши Чобанов.    Мемориалът е открит през 1934 г. по повод 50-та годишнина от формирането на Първия и Шести пехотни полкове като знак за признание за героизма на полковете от Желязната дивизия. Той пази имената на над 3 000 български войници и офицери, загинали на бойните полета по време на Първата световна, Междусъюзническа и Балканска война. Възстановяването се налага поради демонтирането му при строежа на „паметник 1300 години България”.  ", "date": "2018.06.15", "title": "Фандъкова откри конкурс за изграждане на нов мемориал до НДК"}
{"url": "http://epicenter.bg/article/Antoniya-Petrova-vdiga-tayna-svatba-v-Gartsiya-tozi-uikend/156879/10/0", "text": "Антония Петрова – една от най-скандалните ни миски, ще мине под венчилото за втори път в живота си този уикенд, съобщи „Телеграф“.   Пернишката хубавица вдига тайна сватба в Гърция с новия си любим – медика Ивайло, който луднал по блондинката за часове.     Той бил заклет ерген и досега не е предлагал брак на нито една жена. Двамата вече били извадили официален документ, с който могат да сключат брак извън границата ни. За новата любов на миската не се знае почти нищо, той като тя упорито крие от медиите лицето и името му, вероятно защото се е опарила от показността на предишната си връзка.   Двамата се познават от три месеца, а Антония получава предложение за брак още на първия месец от запознанството им. Не случайно е избрана й датата на сватбата им – 17 юни, защото тогава празнуват три месеца от съдбовната си среща.   Близки до Петрова разкриха, че никога не са я виждали толкова щастлива и влюбена", "date": "2018.06.15", "title": "Антония Петрова вдига тайна сватба в Гърция този уикенд"}
{"url": "http://epicenter.bg/article/Yunker--Tramp-me-nareche--quot-brutalen-ubiets-quot-/156838/7/0", "text": "  Вчера в реч в областния парламент на Бавария Юнкер, който също участва в разговорите на Г-7, разказа за срещата си с Тръмп. \"Миналата седмица Тръмп ми каза: Жан-Клод - Вие сте брутален убиец\", заяви Юнкер, който е бивш премиер на Люксембург. \"За пръв път Люксембург се превръща в такава опасност за САЩ. Мисля, че го е казал като комплимент, но не съм сигурен.\"   , много от които Тръмп обвинява във водене на търговска политика, третираща несправедливо Щатите. Вчера държавите от ЕС единодушно подкрепиха план за вносни мита на стойност 2,8 милиарда евро за американски продукти в отговор на митата на САЩ върху вноса на стомана и алуминий от съюза, казаха източници от ЕС.   \"Не може да оставим митата без отговор. Не съм настроен за война, но не приемам да ни диктуват отнякъде другаде какво да правим в Европа. Това е назависим континент. За това са се борили немалко хора\", заяви Юнкер.", "date": "2018.06.15", "title": "Юнкер: Тръмп ме нарече \"брутален убиец\""}
{"url": "http://epicenter.bg/article/Skandal-v-Parizh--Emanyuel-Makron-i-saprugata-mu-razhishtavali-darzhavni-pari-za-novi-servizi-za-hranene-/156849/7/0", "text": "Еманюел Макрон и съпругата му се оказаха замесени в скандал с разхищение на държавни средства. Първата двойка на Франция поръча нови сервизи за хранене за Елисейския дворец. Проблемът е цената - 50 хиляди евро. Но скандалът не спира дотук. Френски вестник твърди, че от президентската резиденция лъжат за цената. Порцелановите сервизи са от най-известната фабрика в Севр, която доставя на двореца от повече от век. Една такава ръчно изрисувана чиния струвала 420 евро и общата цена на сервизите може да е 500 хиляди евро.   Недоволството се засилва от това, че само преди ден Макрон беше записан да се оплаква колко много пари дава държавата за социални помощи.   Няколко вестника подчертаха несъответствието в думите и делата му и дори го обвиниха в самозабравяне и презрение към бедните. Източник: Нова.тв", "date": "2018.06.15", "title": "Скандал в Париж: Еманюел Макрон и съпругата му разхищавали държавни пари за сервизи за хранене"}
{"url": "http://epicenter.bg/article/Tsipras-poyasni--Nyama-da-gi-narichame-makedontsi--a-slavyanomakedontsi-/156853/7/0", "text": "В интервю за гръцката държавна телевизия ЕРТ министър-председателят на страната Алексис Ципрас поясни, че постигнатото споразумение със Скопие не признава съществуването на македонска нация, а само „правото на нашите съседи на самоопределение“. Съгласно думите му, гърците няма да наричат северните си съседи „македонци“, а „славяномакедонци“, отбелязва скопското електронно издание МКД, цитирано от Агенция \"Фокус\".  „Имаме споразумение с географско определение освен термина „Македония\". Някои ни обвиняват, че сме дали името. Имам целия текст на споразумението, преведен от Министерството на външните работи, и не виждам да даваме нещо. Едното е националност, а другото е гражданство. Договорът признава правото на самоопределение на народите. Член 7 гласи, че когато използват името, те имат нещо друго предвид, а не гръцкото наследство. Те имат право да го използват, защото живеят и в този регион. Но ние никога няма да ги наричаме македонци, а славяномакедонци. Досега пътуваха с документи, в които пишеше, че са македонци, но сега ще пътуват като македонци, граждани на Северна Македония \", поясни Ципрас в интервю за ЕРТ.   ", "date": "2018.06.15", "title": "Ципрас поясни: Няма да ги наричаме македонци, а славяномакедонци "}
{"url": "http://epicenter.bg/article/Mevlyut-Chavushoglu--Dori-i-ptitsite-se-nuzhdayat-ot-nasheto-razreshenie--za-da-letyat-nad-Egeysko-more--/156854/7/0", "text": "Министърът на външните работи на Турция Мевлют Чавушоглу повиши отново градуса на напрежението, като предупреди, че дори и птица няма да бъде допусната да лети над Егейско море без разрешението на Анкара, пише електронното издание на гръцкия вестник Kathimerini, цитиран от Агенция \"Фокус\".  В отговор на критиките на турските ултранационалисти, че 18 островa са били „изгубени\" в полза на Гърция през последните години, Чавушоглу отбеляза, че от кризата през 1996 г. около Имия (на турски – Кардак) няма промени в правния статут на Егейско море.  „Не само по време на нашето управление, но и преди това няма промяна в статута на Егейско море. Няма да позволим това. Дори и в случай на сондажи няма да дадем разрешение, няма да позволим дори на птица да лети в Егейско море без съгласието ни\", увери първият дипломат на Анкара в интервю с турска радиостанция.  Чавушоглу бе категоричен, че Турция няма да прави отстъпки в Егейско море. Той дори обяви, че Турция също ще започне проучвания за газ „около“ източния средиземноморски остров Кипър. „Имаме и военни учения“, припомни турският външен министър.  Турция обеща да възпрепятства Република Кипър в усилията й за сондиране за газ и петрол в своята изключителна икономическа зона (ИИЗ), с аргумента, че не може природните ресурси на острова да бъдат черпени без участието на кипърските турци.  „През последните няколко месеца предотвратихме сондажите и изгонихме италианците. Няма да позволим на никого да отнеме правата на кипърските турци\", закани се Чавушоглу.  Говорителят на правителството на Република Кипър Продромос Продрому на свой ред заяви, че Никозия няма да бъде въвлечена в „напрегнатия климат“, който се създава. Той се позова на международното право и припомни, че Република Кипър също има установена ИИЗ. Освен това Продрому подчерта, че САЩ, Русия и Европейският съюз подкрепят правата на Кипър.  ", "date": "2018.06.15", "title": "Мевлют Чавушоглу: Дори и птиците се нуждаят от нашето разрешение, за да летят над Егейско море! "}
{"url": "http://epicenter.bg/article/Dazhd-ot-skapotsenni-kamani-na-Havaite/156858/7/0", "text": "Вулканът Килауеа, който пета седмица бушува на Хаваите, изхвърля истински дъжд от скъпоценни камъни, пише Daily Mail, цитиран от БНР.   Местните жители намират камъни по улиците и по плажовете, а геолозите потвърждават, че вулканът наистина изхвърля оливин – скъпоценни камъни, които се използват за създаване на украшения.   В някои случаи цената на камъка достига до 450 долара на карат.   Вулканът Килауеа изригна на 3 май, като изригването беше придружено от земетресение от 6,9 степен по Рихтер. Лавата заля почти целия остров, унищожавайки къщи и инфраструктура.  ", "date": "2018.06.15", "title": "Дъжд от скъпоценни камъни на Хаваите"}
{"url": "http://epicenter.bg/article/Zaroviha-zhiv-artista-Mayk-Par-pod-natovaren-pat/156864/7/0", "text": "Австралийски пърформанс артист  под натоварен път, в който ще прекара 72 часа в рамките на фестивал на остров  , предаде Ройтерс, цитиран от Дарик.   влезе в контейнера късно в четвъртък, след което пътят над него беше запечатан отново.    разполага с достатъчно вода, отоплителен уред, кофа и материали за четене и писане, но не и с храна. В случай на спешност той ще може да използва стрес бутон.   Пърформансът на  е организиран в рамките на фестивала  .   Целта на  , е да насочи вниманието към древни ритуали, както и към насилието на колонизаторите към аборигенското население.  ", "date": "2018.06.15", "title": "Заровиха жив артиста Майк Пар под натоварен път"}
{"url": "http://epicenter.bg/article/Malkata-dashterya-na-Brizhit-Makron--Ako-ima-dvama-dushi--sazdadeni-edin-za-drug--tova-sa-Emanyuel-i-mama/156892/10/99", "text": "34-годишната дъщеря на Брижит Макрон - Тифен Озиер, разкри любопитни факти около началото, трудностите и последствията от \"забранената' любов между майка ѝ и настоящия френски президент Еманюел Макрон в документален филм, излъчен по френския канал \"Франс 3\" в сряда вечерта, пише Дир.бг   Озиер си спомня, че при съдбовната среща вторият ѝ баща е бил едва 15-годишен. Той е участвал в театрална група, водена от майка й в католическата гимназия в Амиен.    , казва 34-годишната Тифен.    По това време малката дъщеря на Бриджит е била едва 9-годишна, но ясно си спомня деня, в който по-голямата ѝ сестра Лоранс се прибрала от училище и казвала:  имайки предвид Еманюел.    Едва 16-годишен бъдещият президент признава какво изпитва към учителката си. Ужасените му родители разговарят с 40-годишната Брижит и изискват от нея да прекрати срещите със сина им, докато той навърши 18 години. Брижит отговаря:   Тогава родителите на Макрон го изпращат в Париж, където да завърши училище.   Но разстоянието не успява да убие любовта им. Те продължават да поддържат връзка в продължение на цели 13 години. Щастливата развръзка идва през 2006-та, когато приключва разводът на Брижит. Година по-късно Макрон я убеждава да се омъжи за него.   В документалния филм Брижит Макрон е цитирана с думите:    В биографията \"Брижит Макрон: Освободената\" Маел Брун разкрива още, че в началото на брака си с Еманюел Бриджит упорито е отказвала да говори за периода, преди това. Споменът от разкриването на аферата между двамата било \"рана, която не заздравява\".   \"Тя ми довери, че за един ден е загубила всичките си приятели\", пише авторката.    Според нея родителите на Брижит също я отхвърлили. Те се държали с нея  . Съседите й пък пускали бележки под вратите и изпращали писма, в които осъждали поведението й.   Днес обаче нещата стоят по съвсем различен начин. , казва Тифен във филма.    Тя оправдава майка си, като подчертава, че родителите ѝ са се разделили така че тя и по-големите ѝ брат и сестра - Лоранс (41) и Себастиен (43), да страдат възможно най-малко.   Бившият съпруг на Бриджит Андре-Луи Озиер е описван като сдържан банкер. Двамата се женят през 1974 г. и имат хармоничен брак до денят, в който Озиер разбира за връзката на жена си с Еманюел. Банкерът се вбесява и напуска дома завинаги - премества се в град Лил, намиращ се на 150 км от Амиен.    Тя е най-харесваната президентска съпруга от десетилетия насам. Освен това е смятана за жената, формирала и вдъхновила настоящия президент на Франция Еманюел Макрон.", "date": "2018.06.15", "title": "Малката дъщеря на Брижит Макрон: Ако има двама души, създадени един за друг, това са Еманюел и мама"}
{"url": "http://epicenter.bg/article/Neobiknovenata-istoriya-na-Printsesa-Dayana---sramezhlivoto-momiche--napravilo-revolyutsiya-v-kralskata-moda/156912/10/84", "text": "направи истинска революция в кралската  .   \"Тя се превърна в модна икона по същия начин, по който Джаки Кенеди или Одри Хепбърн - непреходен, елегантен и все още модерен\", казва Елери Лин, куратор на изложбата \"Даяна: Нейната модна история\" в двореца Кенсингтън в Лондон. Наричана \" \" преди брака си с принц  , през 1981 г. русокосата красавица излезе от черупката си и осъзна, че дрехите могат да бъдат използвани като мощен инструмент за комуникация.   \"Принцесата работи в тясно сътрудничество с дизайнери като  , за да оформи личността си чрез дрехи\", разказва Софи Гудуин, моден директор на списание \"Татлър\". усвои изкуството да носи подходящата рокля за подходящия повод. Тя носеше ярки дрехи, когато посещаваше хосписи, за да изглежда топло и достъпно. При чуждестранни посещения избираше тоалети, вдъхновени от националните цветове, като бялата рокля с червени краски при пътуването й до Япония през 1986 г. Дори си беше забранила ръкавиците, защото обичаше да е в контакт с хората, с които се среща. Снимките на принцесата, която се ръкува с болни от СПИН пациенти през 1987 г., помогнаха за развенчаването на митовете около болестта, включително неоснователния страх, че тя се предава чрез допир. Една от най- разбираше правилата на кралското облекло, но не се страхуваше да ги разчупва. Тя наруши протокола, обличайки черна вечерна рокля, носена официално от роялистките само по време на траур. Нейни тоалети са включвали и мъжки елементи като смокинг и вратовръзка.   „Това е доста смел, забавен поглед, който не очаквате от принцеса”, посочва  . е и първата жена в кралското семейство, носила панталони на вечерно събитие. Тя помогна и за модернизирането на кралския гардероб с тоалети, които оставиха трайни спомени. Така например, кадифената вечерна рокля на дизайнера Виктор Еделщайн, която принцесата облече в Белия дом през 1985 г., е една от най-известните й. В тази рокля принцесата танцува с американския актьор   на хита \"Трябва да танцуваш\" от филма \"Треска в събота вечер\", в който той участва. Наричана още „Роклята на Траволта”, тя дори има собствена страница в Уикипедия и беше продадена за 318 000 долара на търг през 2013 г.   След развода си с принц Чарлс през 1996 г., Даяна отново смени стила си, изоставяйки британските дизайнери и насочвайки се към международни модни къщи като тези на Диор, Лакроа или Шанел. Тя се освободи от излишните украшения, тафтата и големите бални рокли и избра по-дръзки тоалети като роклята в небесно синьо на Жак Азагури с дълбоко деколте и дължина над коляното, която изглеждаше недопустима за двореца. \"В продължение на години принцесата от Уелс беше единствената модна мания и предшественик на съвременния блясък, както го познаваме\", пише Сара Мауър във в. „Дейли Мейл”. Стилът на някогашната срамежливка е широко копиран, все още вдъхновява дизайнерите и дори има присъствие в ерата на социалните медии.   Източник: Блиц  ", "date": "2018.06.15", "title": "Необикновената история на Принцеса Даяна - срамежливото момиче, превърнало се в модна икона"}
{"url": "http://epicenter.bg/article/Kakav-kontrast-na-Mondiala--Seksi-ruskini-i-arabki-s--burki--Snimki-/156877/8/16", "text": "По-наблюдателните фенове, които изгледаха вчерашната победа на Русия над Саудитска Арабия с 5:0 в откриващия мач на Мондиал 2018, сравниха фенките на двата отбора. Някои от тях останаха шокирани от вида на привърженичките на \"зелените соколи\", тъй като те носеха... бурки и единственото, което се виждаше, бяха очите им. Все пак присъствието им на стадион \"Лужники\" е само по себе си постижение, защото на жените в Саудитска Арабия не им бе позволено да присъстват на футболни мачове до януари тази година, когато техният принц промени закона.   От другата страна контрастът бе пълен, след като рускините бяха видимо с доста секси облекло, като не пропускаха да позират пред фотоапаратите на фотографите и да изпращат въздушни целувки.", "date": "2018.06.15", "title": "Какъв контраст на Мондиала! Секси рускини и арабки с... бурки (Снимки)"}
{"url": "http://epicenter.bg/article/Koshlukov-/156882/8/16", "text": "Световното първенство по футбол в Русия започна. А цетрална фигура в пищната церемония по откриването изигра британският поп изпълнител Роби Уилямс. Певецът излезе на импровизираната сцена на стадион \"Лужники\" в Москва и следвайки неподражаемия си имидж показа среден пръст на публиката.   Неприличният жест бе изтълкуван като \"поздрав\" към критиците на Уилямс, които го обвиняха, че се е продал на \"диктатора Путин\".   Дали това е причината или не, можем само да гадаем... ясно е едно - социалната мрежа прегря от коментари относно жеста на звездата.      Постът на Кошлуков събра стотици харесвания и множество иронични коментари.     Това обаче не му се размина безнаказано - костваше му глоба в размер на 3000 лева, наложена от СЕМ и обществено порицание в лицето на предаването \"Господари на ефира\" и тяхната \"награда\" Златен скункс.        ", "date": "2018.06.15", "title": "Кошлуков: Роби Уилямс показал среден пръст - закъснял подражател, ние това го минахме зимата още! "}
{"url": "http://epicenter.bg/article/OFITsIALNO--Osadiha-Ronaldo-na-2-godini-zatvor-za-neplateni-danatsi/156908/8/0", "text": "Звездата на Реал (Мадрид) и португалския национален отбор Кристиано Роналдо беше осъден на 2 години затвор за неплатени данъци.   Роналдо се е признал за виновен, заради което присъдата му е условна, но португалецът ще трябва да плати 18,8 млн. евро.   Съдебните органи обвиниха португалския национал в съзнателно създаване на специална структура, която да прикрие приходите му от имиджови права. Дълго време Кристиано отказваше да се признае за виновен, но в един етап все пак започнаха преговори за намаляване на исканата глоба.    ", "date": "2018.06.15", "title": "ОФИЦИАЛНО: Осъдиха Роналдо на 2 години затвор за неплатени данъци"}
{"url": "http://epicenter.bg/article/Urugvay-nadvi-Egipet-s-gol-minuta-predi-kraya-na-redovnoto-vreme/156909/8/0", "text": "Уругвай победи с 1:0 Египет във втория мач от Група А на Световното първенство в Русия, игран пред близо 20 000 фенове на „Екатеринбург Арена“, предаде Канал 3. Звездата на Египет и \"Ливърпул\" Мохамед Салах така и не влезе в игра. В 22-та Единсон Кавани стреля от границата на наказателното поле, но ударът му бе избит от противников защитник. При ъгловия удар Луис Суарес не успя да вкара, останал сам на метър от вратата.  В първата минута на втората част Луис Суарес бе сам срещу вратаря на Египет, но Мохамед Eл Шенави се справи със ситуацията.  В 73-та отлична възможност се откри пред Суарес, който за трети път нямаше късмет срещу Eл Шенави. Вратарят на Египет показа рефлекс и в 83-та минута, когато спря удар от въздуха на Кавани.  Малко по-късно нападателят на ПСЖ опита да застраши Ел Шанави от пряк свободен удар, който не изпита затруднения.  В 89-та минута Карлос Санчес центрира от фаул в наказателното поле и Хосе Хименес с глава донесе ценната победа за Уругвай.  ", "date": "2018.06.15", "title": "Уругвай надви Египет с гол минута преди края на редовното време"}
{"url": "http://epicenter.bg/article/Iran-izmakna-pobedata-sreshtu-Maroko-v-kraya-na-macha/156921/8/0", "text": "На стадион \"Крестовски\" в Санкт Петербург Иран надви драматично с 1:0 Мароко в първия мач от група B на Световното първенство в Русия, който приключи в продължението, предаде Канал 3.  В 19-та минута след центриране в наказателното поле на Иран, ударите на Юнес Беланда и капитана Меди Бенатия бяха парирани.  Най-чистата голова ситуация пред футболистите на Карлуш Кейрош бе две минути преди края на първото полувреме, когато Сардар Азмун бе сам срещу Ел Кажуи, но вратарят на Мароко се справи със ситуацията.  В 80-та минута офанзивният полузащитник на африканците Хаким Зиеш имаше шанс да вкара след удар от границата на наказателното поле, но изстрелът му бе спасен от вратаря на Иран Алираза Бейранванд.  В края на даденото от главния съдия 6-минутно продължение резервата Азиз Бухадуз с глава си отбеляза автогол след фаул.  ", "date": "2018.06.15", "title": "Иран измъкна победата срещу Мароко в края на мача"}
{"url": "http://epicenter.bg/article/Makedonskoto-pravitelstvo-razsekreti-teksta-na-sporazumenieto-za-imeto-s-Gartsiya-/156852/7/0", "text": "Македонското правителство обсъди и единодушно прие договора за разрешаване на спора с Гърция за името на Македония и за стратегическо партньорство и го декласифицира, предаде агенция МИА, цитирана от БТА.  Договорът бе публикуван в интернет страницата на правителството в Скопие.  Заглавието му е \"Окончателна спогодба за решаване на различията, описани в резолюции 817 и 845 от 1993 г. на Съвета за сигурност на ООН за прекратяване на Временната спогодба от 1995 г. и за установяване на стратегическо партньорство между страните\".  Все още не е уточнена датата на срещата между премиерите Зоран Заев и Алексис Ципрас, на която трябва да бъде подписан договорът, каза македонският правителствен говорител Миле Бошняковски. По-късно днес ще има повече информация и ще се знае точно кога и къде ще се състои срещата.  Новото име на бившата югославска република е Република Северна Македония. Нейното гражданство ще бъде македонско. А гражданите ще се наричат \"граждани на Република Северна Македония\".  Официален език в страната е македонският. Той не е свързан с древната елинска цивилизация, нито с историята, културата и наследството на северния гръцки регион Македония.  Прилагателните, което ще бъдат използвани за държавните институции, са \"на Северна Македония\" или \"на Република Северна Македония\". По отношение на несвързани и нефинансирани от държавата обекти прилагателните можат да бъдат \"македонски\".  Помислено е и за табелките на автомобилите. Те вече ще бъдат с надписите NM или NMK - от Northern Macedonia.  Прекратява се използването по какъвто и да е повод в официални документи на названията \"Република Македония\" и \"Бивша югославска република Македония\".  Правителството в Скопие се задължава да внесе по най-бързия начин договора за ратификация в парламента. След което в Република Северна Македония ще бъде проведен референдум за името.  След това трябва да започне извършването на поправки към конституцията на страната. Този процес трябва да приключи до края на тази година.  Следва ратификация на договора от страна на Гърция. „Водени от духа на демокрацията, Първата и Втората страна в договора, се съгласяват официалното име, за вътрешна и външна употреба на втората да бъде Република Северна Македония, а официалният ѝ език - македонски. Страните се съгласяват, че под термините „македонски“ и „Македония“ имат право да разбират както северната гръцка област, така и по-новата държава. Скопие се съгласява, че езикът и характеристиките на Втората страна не са свързани с античната история на Гърция.\"  Документът ще бъде подписан от външните министри на двете страни и ще влезе в сила, само след като бъде одобрен от македонския парламент, а ако се реши така - и след референдум в западната ни съседка, следван от одобрение и в гръцкия парламент.  Влизането в сила на документа предполага технически и политически преходни периоди в Македония, които започват веднага след одобрението на договора в страната.  Македония се задължава в срок от 6 месеца да преразгледа статута на паметниците, обществените сгради и инфраструктурата, които могат да са свързани с античната гръцка история и да предприеме „подходящи коригиращи действия“, за да се уважава това наследство. Нужните промени в конституцията на страната, съгласно текста, трябва да са направени до края на тази година.  ", "date": "2018.06.15", "title": "Македонското правителство разсекрети текста на споразумението за името с Гърция "}
{"url": "http://epicenter.bg/article/Teror-bez-kray--Krav-po-ulitsite-na-Alepo--islyamistite-izbivat-detsa-/156866/7/0", "text": "Джихадистите продължават да обстрелват жилищни райони на Алепо в Сирия. При последния инцидент са убити 4 мирни жители, а 5 са ранени, съобщават световни медии, цитирани от БЛИЦ.  Всички пострадали са откарани в градската болница в жилищния район Нейраб.  Според местни жители, ислямистите обстрелват града от руините на предградието Лерамун. Боеприпаси и подкрепление пристигат от съседната провинция Идлиб, за която отговаря турската армия чрез 12 наблюдателни поста.  След всеки обстрел във въздуха веднага се вдига руската военна авиация, която нанася контраудари по терористите.  ", "date": "2018.06.15", "title": "Терор без край! Кръв по улиците на Алепо, ислямистите избиват деца (ВИДЕО)"}
{"url": "http://epicenter.bg/article/Deputat-ot--Zlatna-zora--Armiyata-da-arestuva-premiera-i-prezidenta-na-Gartsiya--/156874/7/0", "text": "В провокативна реч, изнесена пред депутатите в гръцкия парламент, Константинос Барбарусис от крайнодясната „Златна зора“ призова ръководството на Въоръжени сили да арестуват премиера Алексис Ципрас, президента Прокопис Павлопулос и министъра на отбраната Панос Каменнос за позицията им по споразумението за името на Бивша югославска република Македония, предава електронното издание Protothema, цитирано от Агенция \"Фокус\".  Речта му предизвика силна реакция от страна на всички партии в гръцкия парламент, а председателят на законодателния орган в Атина Никос Вуцис свика извънредно заседание, на което да бъде обсъдено наказание срещу депутатите на крайнодясната партия.  „Това са неща, които в миналото никога не са изричани в гръцкия парламент, маските падната\", заяви на висок тон Вуцис, като оцени, че „Златна зора“ всъщност е призовала за извършване на преврат срещу демокрацията.  „Искам да бъда ясен и справедлив, защото това е решаващ момент\", увери Вуцис и същевременно допълни, че въпросът ще бъде разгледан от етична комисия, допускайки възможността депутатите на „Златна зора“ да бъдат отстранени от парламента.  От крайнодясната „Златна зора“ са категорични, че договорът за новото име на Македония е неприемлив и представлява предателство. Поради тази причина партията вече обяви, че ще организира протести в Солун през почивните дни.  Според лидера на партията Никос Михалаолакос „никой няма право да се отказва от името Македония, което е не само едно име, а душата на народа\". „Не“ на предателството, долу ръцете от Македония\" е лозунгът, под който на 16 юни в 19 часа в Солун „Златна зора\" ще протестира срещу „продажбата на Македония\".  ", "date": "2018.06.15", "title": "Депутат от „Златна зора“: Армията да арестува премиера и президента на Гърция! "}
{"url": "http://epicenter.bg/article/ES--Makedoniya-shte-poluchi-data-za-nachaloto-na-pregovorite-za-chlenstvo-i-bez-podpis-ot-George-Ivanov-/156876/7/0", "text": "Отказът на президента на Македония Георге Иванов да подпише споразумението за името, постигнато между Скопие и Атина по-рано тази седмица, няма да окаже въздействие върху решението на на Европейския съюз да започне преговори за членството на страната. Това пише македонската редакция на Deutsche Welle, цитирана от Агенция \"Фокус\".  Европейският комисар по политиката за съседство и преговорите за разширяване Йоханес Хан изрази увереност, че страните-членки на ЕС ще дадат зелена светлина, за да започнат преговори за присъединяване с Македония.  „Държавите-членки са стигнали до извода, че ако има решение на спора за името, то ще създаде морален натиск върху всички ни да реагираме\", подчерта по-рано австрийският политик.  Той е убеден, че страните ЕС ще одобрят препоръката на Европейската комисия в края на юни в Брюксел и ще определят дата за започване на преговорите за македонското членство. Освен това, Хан сподели, че в Брюксел осъзнават, че са допуснати грешки по отношение на Македония.  ", "date": "2018.06.15", "title": "ЕС: Македония ще получи дата за началото на преговорите за членство и без подпис от Георге Иванов "}
{"url": "http://epicenter.bg/article/Turska-podvodnitsa-potopi-tanker-s-ogromno-torpedo-v-Cherno-more--VIDEO-/156881/7/0", "text": "Турска подводница потопи танкер в Черно море. Това съобщиха от турските въоръжени сили,  Ударът обаче бе нанесен не в реални бойни действия, а в рамките на учение на военноморските сили на натовската страна.  Подводницата „Йълдърай“ изстреля 533-милиметрово торпедо, което улучи танкера в средата на корпуса. Мигове по-късно корабът потъна към дъното на морето.  Турската подводница от тип 209 е оборудвана с осем торпедни тръби. Машината, която е немско производство, е на въоръжение в 14 страни по света.  ", "date": "2018.06.15", "title": "Турска подводница потопи танкер с огромно торпедо в Черно море (ВИДЕО)"}
{"url": "http://epicenter.bg/article/Falshiva-novina-vdiga-naprezhenieto-mezhdu-Merkel-i-bavarskite---partnyori-/156885/7/0", "text": "Непроверена информация, че баварският Християнсоциален съюз излиза от десетилетния си съюз с християндемократите на Ангела Меркел предизвика краткотраен шок в германската политика, съобщават световните агенции, цитирани от бТВ.  Фалшивата новина тръгна от профил в „Туитър”, направен да прилича на този на местната телевизия „Хесишер Рундфунк”. Там беше поместена информация, че лидерът на ХСС и вътрешен министър Хорст Зеехофер е обявил край на партньорството с ХДС в съобщение до ръководството на политическата сила.  Минути по-късно телевизията обяви официално, че профилът е фалшив и няма нищо общо с нея.  Ханс Микелбах от ХСС определи пред Ройтерс информацията като „боклук” и подчерта, че той и съпартийците му искат да продължат съвместната работа с хората на канцлера.  Появата на фалшивата новина обаче е очевидно добре изчислена, защото между двете консервативни партии има сериозни търкания по темата с имигрантите.  Стигна се до положение социалдемократите, с които ХДС и ХСС управляват в голяма коалиция, да застанат зад Меркел, след като Зеехофер обяви, че ще се противопостави на приемането на чужденци, регистрирани в други европейски държави.  Вътрешният министър от години критикува канцлера заради решението й да отвори границите на Германия за хиляди мигранти. Преди дни Меркел блокира лансираните от него промени в миграционната политика, като и в сряда разговорите между двамата приключиха без резултат, припомня ДПА.  ", "date": "2018.06.15", "title": "Фалшива новина вдига напрежението между Меркел и баварските ѝ партньори "}
{"url": "http://epicenter.bg/article/Makron-iska-frenskiyat-da-zamesti-angliyskiya-v-ES/156886/7/0", "text": "  Президентът на Франция Еманюел Макрон иска да върне френския като официален език за обществените и политическите институции в ЕС, пише The Wall Street Journal, цитирано от БНР. Според изданието стъпката е мотивирана от напускането на Великобритания.   Макрон призовава за връщане към практиката, съществувала до 1973, когато френският е бил основен език на Общността. Председателят на Европейската комисия Жан-Клод Юнкер подкрепял идеята, пише американското издание.   „Английския език присъства силно в Европа, но сега, на фона на Brexit, неговата доминация не е неизбежна“, коментира френският президент.   При сегашната ситуация английският е официален език за 12,8 % от населението на ЕС, но след напускането на Великобритания той ще остане втори официален език само за Ирландия и Малта, където живее едва 1,2 % от населението на ЕС.   Въпреки това английският остава най-изучаваният чужд език в ЕС, а 81 процента от всичките документи на Съюза са на английски, отбелязва The Wall Street Journal.  ", "date": "2018.06.15", "title": "Макрон иска френският да замести английския в ЕС"}
{"url": "http://epicenter.bg/article/Skandalno-video--Erdogan-instruktira-aktivisti--quot-da-rabotyat-quot--s-izbiratelite-sreshtu-kyurdskata-partiya/156887/7/0", "text": "Видео клип, в който президентът на Турция Реджеб Тайип Ергдоган инструктира местни активисти на ръководената от него Партия на справедливостта и развитието (ПРС) как да „пазят плътно“ избирателите, за да попречат на опозиционната прокюрдска Демократична партия на народите (ДПН) да влезе в Меджлиса, се превърна в интернет сензация, съобщава „Хюриет дейли нюз“.  Записът с продължителност 39 секунди е от среща на 9 юни на Ердоган с квартални активисти в централата на ПСР в Истанбул. Въпреки че срещата е проведена при закрити врата, лидерът на партийната организация в махалата Топселви Ахмед Йозтюрк споделил видеото на своята фейсбук страница. По-късно Йозтюрк е изтрил своя пост, но видеото вече се е превърнало в сензация.  „Приятели, по отношение на ДПН нашата партийна организация трябва да извърши специфична задача. Не мога да говоря тези неща навън [публично]. Говоря ги на вас тук. Защо? Защото ако ДПН падне под чертата за влизане в парламента, това ще означава, че ние живеем на едно много по-добро място.“, казва Ердоган, преди да инструктира партийните кадри да „пазят плътно“ избирателите във всяка махала.  „Добре знаете кой кой е … Ако нашите квартални активисти не знаят кой кой е, трябва да си подадат оставките. Вземете списъка с избирателите от всяка една секция и вършете работата си“, добавя Ердоган.  В друг видеоклип от същата среща се чува как турският президент инструктира партийните кадри да си осигурят мнозинство в секционните комисии, за да „приключат нещата в Истанбул, преди те изобщо да са започнали“.  „Не трябва да повтаряме 7 юни“, предупреждава Ердоган, като има предвид изборите от 2015 г., когато партията му изгуби парламентарното си мнозинство. За да влязат в турския Меджлис, партиите трябва да преодолеят 10% бариера.  От ДПН реагираха остро на изтеклите видеоклипове. Официалният акаунт в Туитър на про-кюрдската ДПН публикува следното съобщение: „Лидерът на ПСР Ердоган открито подстрекава към престъпление. Той планира да открадне нашите гласове; чрез измама и натиск да ни остави под чертата“.   ", "date": "2018.06.15", "title": "Скандално видео! Ердоган инструктира активисти \"да работят\" с избирателите срещу кюрдската партия"}
{"url": "http://epicenter.bg/article/The-Washington-Post--Makedoniya-i-Gartsiya-sa-blizo-do-probiv--Svetat-tryabva-da-predlozhi-podkrepa-/156893/7/0", "text": "Във вторник, докато вниманието на света бе съсредоточено върху срещата на високо равнище в Сингапур, две други страни отхвърлиха различията си и предприеха значителна крачка към края на десетилетия дълъг спор. В продължение на 27 години Македония и Гърция бяха заключени в спор за името на Македония. Новото споразумение между правителствата на гръцкия премиер Алексис Ципрас и македонския премиер Зоран Заев, което ще промени официалното имена на Република Северна Македония, дава възможност на страните да подобрят двустранните отношения и регионалния мир, пише американското издание The Washington Post, цитирано от Агенция \"Фокус\".  Промяната на името може да изглежда малка, но споразумението всъщност е значителен пробив в дипломатическия застой, който заплашваше амбициите на Македония за НАТО и Европейския съюз. Атина, която дълго време смяташе, че името „Македония“ предполага териториални претенции над един гръцки регион със същото име, е в спор с Македония след обявяването на нейната независимост от Югославия през 1991 г. Това напрежение кулминира в Гърция, блокирала членството на Македония в НАТО през 2008 г. и присъединителните преговори м ЕС една година по-късно. Съвсем наскоро, несъгласието относно името македонско летище и магистрала на Александър Велики доведе до обвинения в културно присвояване и възстанови враждата заради националната идентичност.  В този контекст споразумението за промяна на името е признание за двамата лидери, които продължават да водят преговори въпреки вътрешната опозиция и бремето на толкова много история. И двете страни ще спечелят от сделката. Македония ще излезе от изолация и ще има възможност да се стреми към европейска интеграция и членство в НАТО. Гърция ще се възползва от разрешаването на териториалния спор и премахването на постоянното национално главоболие. Същевременно, споразумението би могло да донесе и по-голяма стабилност на региона като цяло: не само би намалило напрежението между двмата съседи, но и предложеното на Македония за приемане в ЕС и м НАТО ще ограничи намесата на Русия в Западните Балкани.  Споразумението е свидетелство за добросъвестните усилия на двете правителства и годините на преговорите, водени от ООН, които доведоха до този момент - но битката за този компромис далеч не е свършила. За да стане официалната промяна на името, тя трябва да бъде одобрена от гръцки и македонски парламенти и от македонската общественост на референдум. Това са сериозни пречки, особено в Гърция, където опозицията е внесла вот на недоверие срещу правителството на Ципрас заради споразумението. Македонската националистическа опозиция също изрази недоволство. Македонският президент Георги Иванов е отказал да подпише споразумението, което означава, че то ще трябва да премине през парламента два пъти, преди той да бъде задължен да го подпише.  През следващите месеци отговорните страни и политици трябва да подкрепят миротворците в Македония и Гърция, които настояват за парламентарна ратификация и за справедлив процес на референдума. Ако този дългоочакван компромис стане жертва на национализма и политическото удобство, това ще бъде един тъжен ден за дипломацията - и пропусната възможност, за което и двете страни скоро ще съжаляват.  ", "date": "2018.06.15", "title": "The Washington Post: Македония и Гърция са близо до пробив. Светът трябва да предложи подкрепа "}
{"url": "http://epicenter.bg/article/National-Interest--Ruskiyat--quot-Terminator-3-quot--mozhe-da-unishtozhava--quot-nay-smartonosnite-orazhiya-quot--na-SASht-/156894/7/0", "text": "Русия разработва трето поколение бойна машина за подкрепа на пехотата и на танкове (БМПТ) \"Терминатор-3\". Тя също така ще може да сваля бойни дронове, които са едни от \"най-смъртоносните оръжия на САЩ\". Това пише  Третото поколение БМПТ-72 \"Терминатор\", пише авторът, може да поразява всички видове цели: въздушни, наземни, а също живата сила и техниката на противника.  В новата версия машината е въоръжена с боеприпаси \"земя-въздух\" с променяща се траектория и възможност за взривяване по време на полета, които позволяват на \"Терминатор-3\" да сваля безпилотни летателни апарати, се подчертава в статията.  Все пак, както твърди авторът, превръщането на БМПТ-72 в платформа за борба с дронове предизвиква редица въпроси.  Експертът отбелязва, че \"Терминатор-3\" ще бъде въоръжен с картечници, гранотомети, оръдия, противотанкови ракети и противокорабно оръжие.  \"Къде да бъде поставено оръжието за борба с безпилотните самолети, щом на тази машина и без това са поставени девет различни системи на въоръжение? Къде да се постави радиолокационната станция? Ако няма РЛС, то \"Терминаторът\" ще може да се бори само с неголеми дронове на разстояние пряка видимост\", разсъждава експертът.  Според автора, \"Терминатор-3\" ще представлява \"добре бронирана\" машина, която ще се окаже ефективна в градски условия при борбата с пехота и лекобронирани цели.  При това третото поколение БМПТ-72 ще бъде по-ефективен в боя, отколкото лека машина, но ще има много разходи за обслужването, се отбелязва в статията.  По-рано от корпорация \"Ростех\" съобщиха, че \"Уралвагонзавод\" вече работи по дизайна на ново, трето поколение бойни машини за подкрепа на танкове \"Терминатор\". Обсъжда се подобряване на тактико-техническите характеристики и модернизацията на шасито. Новата машина ще може да работи по всички видове цели.  Според индустриалния директор на клъстера \"Въоръжение\" към \"Ростех\" Сергей Абрамов, съвременната версия на машината е \"много успешна\", но в перспектива тя може да бъде усъвършенствана.  ", "date": "2018.06.15", "title": "US издание: Руският \"Терминатор 3\" може да унищожава \"най-смъртоносните оръжия\" на САЩ (ВИДЕО)"}
{"url": "http://epicenter.bg/article/-Makedonski-manifest--Zaev--ti-si-zlostornik--ubiets-na-identichnostta-na-makedontsite-i-izvarshvash-gen/156897/7/0", "text": "Електронното издание на първия македонски ежедневник „Нова Македония“ публикува отворено писмо на „Македонски манифест“ до министър-председателя на страната Зоран Заев.  Агенция „Фокус“ превежда пълния текст на писмото без редакторска намеса.  „  който, ако не Ви е ясно, има няколкохилядна приемственост. Не питайте защо сте такъв. Защото с преименуването, за което нямате право, Вие ставате убиец на идентичността на Македония и на македонците. По този начин Вие извършвате геноцид над собствения си народ, защото чрез преименуването Вие унищожавате цялата му история и културно-цивилизационната памет, и го превръщате в жив мъртвец.  На изборите обещахте живот за всички, но   Такава, от която, както замислят брюкселските „господари на смъртта\", няма връщане назад. И те Ви намериха и избраха точно Вас и Вашето правителство да вдигнете дръжката и да пуснете крана с отровен газ на македонците, които Брюксел, насочвайки към нас вампиризма на Третия фашистки Райх, натикаха македонците за ликвидация в „демократичния“ политически хомот. Новите им евреи.  Премиере, нямате представа кой е този народ, какъв е неговият генезис и какво означава цивилизация, исторически и културен аспект. Как само можете да сте толкова невеж, без сърце и без душа, готов да извършите такова незапомнено престъпление над Македония и македонците, които вече ви презират като ренегат от рода, чудейки се как може да се роди едно такова политическо чудовище между тях, една такава жестока мажоретка и търговец с тяхната самоличност и душа. Как?   А Вашето престъпление, ако не знаете, в същото време е не само престъпление срещу македонците, но и срещу човечеството. Защото като всеки геноцид и този над идентичността е точно такъв. Може би не е късно да размислите и навреме, в последния час, да се откажете от този срамен и брутален акт, който извършихте пред очите на целия македонски народ, този тук и разпиляния по континентите от геноцидите на Европа.   В противен случай със столетия и ще Ви проклинат и презират, защото македонците са като феникс, и когато-тогава си спомнят, ще Ви бутнат в огъня и ще възкръснат от пепелта, в която тласкат такива като Вас. Ако имате нужда от психиатър, отидете при него, освестете се, излезте извън своята политическа лудост, с което разболявате народа, травмирате го и го докарвате до ръба на отчаянието, бутате го в тъмната бездна на смъртта на идентичността. За какво? За кого? За Европа, която ни разпердушини безброй пъти, и която сега ни обижда и унижава безкрайно? Или за НАТО, най-престъпната военополитическа организация, която е създадена да краде материалните и духовните ресурси на малките и бедните народи, и да защитава банките и корпорациите на богатите, които опустошават света? А?   И зад гърба Ви се смеят, както се смеят на опозорените и унижени македонци. Какво мислите за това престъпление, което извършвате: дали сте на този свят за щастието или нещастието на този не дотам щастлив, смазан народ? Седнете, помислете, използвайте мозъка, сърцето и душата си, ако ги имате. За Ваше собствено благо. А след това и за доброто на този крайно изстрадал народ, на който сега увеличавате безкрайно страданията му.  Ще Ви бъде простено за замисленото предателство и злосторство.  Може би дори ще бъдете обявен за герой.  Помислете добре.\"", "date": "2018.06.15", "title": "„Македонски манифест“: Заев, ти си убиец на идентичността на македонците и извършваш геноцид!"}
{"url": "http://epicenter.bg/article/Prashtat-poslanie-ot-Stivan-Hoking-na-fona-na-muzika-ot-Vangelis-v-kosmosa/156899/7/0", "text": "\r\n Радиосигнал с \"послание на мира и надеждата\" от покойния британски изследовател на черните дупки Стивън Хокинг, който почина през март на 76-годишна възраст, ще бъде изпратен в космоса. \r\n \r\n \r\n Това бе извършено в рамките на планираната за петък церемония по погребването на праха на учения край гробовете на неговите прочути сънародници Исак Нютон и Чарлз Дарвин в Уестминстърското абатство в Лондон. \r\n   \r\n Словесно-музикалният сигнал, в който думите на Хокинг ще звучат на фона на музика от известния гръцки композитор Вангелис, ще бъде изпратен със спътникова антена на Европейската космическа агенция в Себрерос, западно от Мадрид, и ще бъде насочен към най-близката до Земята черна дупка 1А 0620-00. \r\n   \r\n По думите на дъщерята на професор Хокинг Люси, посланието е красив символичен жест, чрез който се осъществява връзка между присъствието на баща й на планетата Земя, желанието му да полети в космоса и изследванията му на Вселената. \r\n   \r\n \"Това е послание на мира и надеждата, на единството и необходимостта да живеем заедно на тази планета\", каза тя. \r\n   \r\n Източник: Монитор \r\n", "date": "2018.06.15", "title": "Пращат послание от Стивън Хокинг на фона на музика от Вангелис в Космоса"}
{"url": "http://epicenter.bg/article/Cheshkiyat-prezident-Zeman-hvarli-v-oganya-ogromni-cherveni-gashti-/156900/7/0", "text": "Колоритният чешки президент Милош Земан проведе необичайна политическа акция, като публично изгори гигантски червени гащи. Акцията е публикувана в Youtube канала на чешката медия \"Политика 24“.  \"Времето за вадене на мръсно долно бельо в политиката приключи“, каза Земан в кратка реч, преди с помощта на двама екипирани пожарникари да положи специално изработените огромни червени гащи в разпаления мангал.  \"Извинявам се на журналистите, чиято интелигентност подложих на изпит - но неуспешен, както винаги\", изгаври се с репортерите 73-годишният Земан.  След сценката с изгорените великански гащи, той подхвърли към журналистите: \"Съжалявам, че направих да изглеждате като малки идиоти\", след което се прибра в президентската си лимузина. Поредната необичайна изява на президента е един вид отговор на акцията на чешката арт група \"Жтоховен“, която през 2015 г. окачи подобно бельо върху резиденцията на Земан, с цел за да демонстрира отрицателното си отношение към политиката му.   Администрацията на Земан прибра гащите и ги заведе като актив на президентството, оценен на сумата от една крона.  Червените гащи символизирали прекалената близост на президента с Русия и Китай.  Земан порица методите на \"Жтоховен“ и подчерта, че политиката трябва да се основава на обмен на аргументирани мнения и позиции, а не на ваденето на \"кирливи ризи“.", "date": "2018.06.15", "title": "Чешкият президент Земан хвърли в огъня огромни червени гащи "}
{"url": "http://epicenter.bg/article/Tramp--Komi-e-nay-loshiyat-rakovoditel-v-istoriyata-na-FBR-/156901/7/0", "text": "Американският президент Доналд Тръмп заяви днес, че бившият директор на ФБР Джеймс Коми ще бъде запомнен като най-лошия ръководител досега в историята на ФБР и че е направил голяма услуга на хората, като го е уволнил, предаде Асошиейтед прес.  Тръмп коментира в Туитър заключенията в доклад на главния инспектор на министерството на правосъдието, според който Коми е проявил неподчинение, като многократно е нарушил протокола на министерството при действията си във връзка с разследването на имейлите на демократката Хилари Клинтън.  Според Тръмп подходът на Коми към разследването на имейлите е доказателство, че разследването във връзка с Русия е опетнено. Това разследване включва проверка дали Тръмп се е опитал да възпрепятства правосъдието, като е уволнил Коми.  Тръмп заяви, че новият доклад е \"пълна катастрофа за Коми, неговите фаворити и за жалост, ФБР\".  \"Сега Коми официално ще остане като най-лошия ръководител досега в историята на ФБР. Аз направих голяма услуга на хората, като го уволних. Добри инстинкти\", написа президентът в Туитър.", "date": "2018.06.15", "title": "Тръмп: Коми е най-лошият ръководител в историята на ФБР "}
{"url": "http://epicenter.bg/article/Gratski-deputat-progovori-na-chist-balgarski-ezik--obyavyavayki-go-za--makedonski---VIDEO--/156902/7/0", "text": "От трибуната на гръцкия парламент, депутатът от СИРИЗА Йоргос Урсузидис направи обръщение към северните съседи на Гърция - македонците, говорейки на чист български език, който обяви за македонски. Това стана по време на парламентарни дебати,   Гръцките медии уточняват, че „македонски“ е официалният език на бившата югославска република Македония и според много специалисти той е „български диалект“.  Според медиите той принадлежи към балканския езиков съюз и южнославянските езици, както и към българските, сръбските, хърватските, босненските, черногорските и словенските говори. Най-близко е до българския. Като официален език е създаден през 1945 г., дотогава е бил устен диалект, използван в областта на Скопие.  Изявлението на депутата Йоргос Урсузидис на български може да се чуе след 4.57 мин. на видеото.  ", "date": "2018.06.15", "title": "Гръцки депутат проговори на чист български език, обявявайки го за „македонски“ (ВИДЕО) "}
{"url": "http://epicenter.bg/article/Gratskata--Zlatna-zora--prizova-za-voenen-prevrat-zaradi-imeto-na-Makedoniya-/156906/7/0", "text": "Гръцката партия „Златна зора” получи забрана да влиза в парламента на южната ни съседка, защото по-рано неин член призова да бъде извършен военен преврат в Гърция заради името на Македония, предава Би Ти Ви като се позовава на световните агенции.  Коментарите бяха направени от Константинос Барбарусис по време на дебат в пленарна зала за вот на недоверие срещу правителството на СИРИЗА.  „Призовавам военните лидери на страната да уважат клетвите си: арестувайте министър-председателя Алексис Ципрас, министъра на отбраната Панос Каменос и президента Прокопис Павлопулос, за да предотвратите тази държавна измяна”, призова Барбарусис.  Коментарите му бяха определени като агресивни и подтикващи към насилие.  На партията е забранено да присъства на всички заседания относно вота на недоверие.  Министърът на отбраната на Гърция призова да бъде премахнат имунитетът на Барбарусис, за да може той да бъде съден.  Междувременно протестите в Гърция и Македония срещу споразумението за новото име продължават. То ще бъде подписано в неделя на езерото Преспа. Засега не е ясно дали от гръцката, или от македонската му страна", "date": "2018.06.15", "title": "Гръцката „Златна зора” призова за военен преврат заради името на Македония "}
{"url": "http://epicenter.bg/article/Otneha-dete-ot-mayka-mu--zashtoto-ne-poluchilo-sladoled/156916/7/0", "text": "Във Великобритания  . Аргументът на социалния работник бил, че са  . Случаят стигна  до Върховния съд в Лондон, който  . Грижите, които тя полага за него обаче ще се наблюдават от социалните служби. Случаят е от тази година. Нещо повече -  от съдия Джъстис Мостин, пише британският \"Телеграф\", цитиран от Дарик. \"Критиката на социалния работник към майката е за маловажни случаи и абсолютно несъществени\", смята съдията.    Мнението на социалния работник, отнел детето, е изразено в 44 страници становище, което, според съдията,  за такава крайна мярка. Там е посочено единствено, че  и да му купи сладолед. Съдът отсъди   , като грижите за него ще се наблюдават от социалните служби.", "date": "2018.06.15", "title": "Отнеха англичанче от майка му, защото не получило сладолед"}
{"url": "http://epicenter.bg/article/Germanskiyat-vatreshen-ministar--Merkel-razdeli-Evropa--dopuskayki-stotitsi-hilyadi-bezhantsi/156920/7/0", "text": "  Зеехофер, председател на Християнсоциалния съюз (ХСС) - баварския традиционен съюзник на Християндемократическия съюз (ХДС) на Меркел - не е съгласен с  . Той заплашва да приложи своя план за недопускане на мигранти в Германия и без одобрението на канцлера.   Зеехофер каза пред в. \"Зюддойче цайтунг\", че Меркел е предизвикала \"разделение в Европа с решението си за бежанците през 2015 г.\" Въпреки острите разногласия за миграцията, ХСС потвърди, че не възнамерява да слага край на своя съюз с ХДС, отбелязва БТА.", "date": "2018.06.15", "title": "Германският вътрешен министър: Меркел раздели Европа, допускайки стотици хиляди бежанци"}
{"url": "http://epicenter.bg/article/Andrey-Pantev--Neka-ostavim-nashite-istoricheski-bratya-da-se-narichat-kakto-si-iskat/156865/11/0", "text": "В името винаги има историческа и смислова натовареност, която поражда и двойственост. Когато казваме Америка, това се отнася и за Перу, и за Мексико. Исторически те са повече Америка от САЩ, но когато произнасяме това име, имаме предвид точно САЩ. В менюто на много европейски ресторанти има блюдото  . Навремето това име е символизирало  етническата пъстрота на населението на тази област, споменавана още в Библията. Някои, като Хитлер,  наричаха това население „етнически хаос”. Само другите ли обаче са виновни за това? Нашите вечни оплаквания, че за всичките ни културно-исторически беди на Балканите са виновни Великите сили, тук нещо не вървят като обяснение, камо ли като оправдание.   Е, как сега да ни възприемат нас, балканците, насериозно? Ние водехме войни  помежду си дори когато турците стъпиха на полуострова. След като с чужда помощ турците бяха изгонени от Европейския континент, ние се хванахме гуша за гуша с жестокост, сравнима с предишните угнетителни времена.   Какво е името? То не винаги носи етническа характеристика. Французите носят име, дадено на държавата им от германското племе франки, а румънците не са държава на римляни. Жан Виденов не е французин, Ричард Груев не е англичанин, Марио Тагарински не е италианец. Често пъти балканският инат удивително съжителства с балканското раболепие. Когато нашето правителство прибързано призна Македония с това име, само за да се откъсне тя от Югославия,  следваше да е ясно,че балканският национализъм като държавна конструкция е езиково базиран и мотивиран. Затова признаваме и превеждаме от черногорски и бошняшки – очаквам да се появи и косоварски език. Някога иронизираха Нерон, че стига да иска, може да се обяви за император на Месопотамия, но какво от това?   Нека оставим нашите исторически братя  да се наричат както си искат. Дедите им са се наричали другояче. Тук леко ще перифразирам думите на Гладстон за Ирландия – по добре да се разделим като приятели, отколкото като врагове.", "date": "2018.06.15", "title": "Андрей Пантев: Нека оставим нашите исторически братя да се наричат както си искат"}
{"url": "http://epicenter.bg/article/Aleksandar-Damovski--Otkazat-na-Borisov-da-se-sreshtne-s-George-Ivanov-e-shamar-i-ot-Bryuksel/156878/11/0", "text": "- На всички е ясно, че договорът е много важен. Проблемът не е в самото договаряне. 25 години вече преговаряме, за да стигнем до някакво споразумение. В случая е важна същността, принципите в договора. Македония поема големи договорености, изпълнява цял куп условия, а от другата страна имаме само поставяне на един подпис. Дори се казва „двете страни се съгласиха за това и след това в пет точки се обявява – първата страна ще направи това и онова, ще направи трето и т.н.“ Всъщност македонската страна ще направи това, и това, и това. И нито една обвързаност на другата. Знаете, имаше отворени въпроси по съдържанието, по други теми. Но това, от което боли е изгубеното достойнство. Така че тук, оценките на някои експерти казват, че това е победа за Македония, но според мнозинството е голям провал.  - Има някои точки, които са спорни. Има и такива, за които нищо не знаем – как ще изглеждат, как ще звучат на македонската общественост. Самият договор по много чувствителен начин влияе на всекидневния живот на македонските граждани. Когато някой чужд човек ви казва това и онова ще правите вкъщи, наистина е болезнено чувството. Особено когато ви казват, че например вашата Македонска академия на науките няма вече да се нарича Македонска, а не знам как. И когато ви кажат, че вашата Македонска радио и телевизия вече няма да се нарича така, а Северномакедонска радио и телевизия или не знам как. Това е наистина удар по достойнството, по идентичността на гражданите на Македония, като тук имам предвид не македонския народ, а всички граждани. Освен това условията, които приема македонската страна по отношение на македонското малцинство в Гърция е също така един пораженчески акт. Дори в един момент премиерът Заев наричаше тази диаспора и малцинство като две различни категории. Но отказването от грижа за тези хора е национално поражение. Друга точка е промените в Конституцията. Говорим дори за промяна в преамбюла, това е написано в договора, в която се казва, че македонската държава е приемник на традициите на Крушевската република, на народноосвободителната война и т.н. Гръцката страна вижда идентичност дори при споменаването на АСНОМ – Антифашисткото събрание на народноосвободителната война на Македония, в което има военни представители от него (Антифашистко събрание за освобождение на Македония), значи сега влизаме в самия документ от 1945 г., в който се говори за обединението на Македония. Този исторически документ от 1945 г. за Гърция е иредентизъм. И тук македонската страна се съгласи с това, съгласи се да променим и преамбюла, което означава премахване на АСНОМ от него. - Да. Това е проект на така наречената антиквизация на македонската история, като с този договор се показва, че въпросът е много проблемен и дразнещ за гръцката страна. И покрай това могат да се намерят много цивилизационни и културни обяснения, когато се говори например за Александър Македонски, че е някакво наследство на Гърция, на елинската традиция или на македонската такава и тук говорим като светско наследство. Но очевидно това беше провокация от македонската страна с цел и насоченост и сега голяма част от този договор третира точно този проблем – че Македония трябва да се откаже напълно от каквито и да е договорености, тълкувания за античната традиция в страната, на македонците, на македонската култура и т.н. И сега условието е на паметника на Александър Македонски на площада в Скопие да пише, че той е част от елинската традиция и култура, като знак на приятелство между двете държави. Очевидно е, че самото изграждане на този паметник беше знак за неприятелство с Гърция. Сега се обединяваме да го направим като знак на приятелство и насила някак си изкарваме някакво елинско потекло на Александър Македонски. А всъщност знаем, че той се е борил, воювал е с елините в това време. - Символите на държавата няма да се променят. Така беше обявено от властта. А по отношение на търговските марки – македонско вино, македонска лютеница, македонско сирене, македонско кисело мляко, за това тепърва ще се събира експертна комисия, която ще решава и този проблем. Това е още един удар върху честта и достойнството на македонците, защото ще трябва с някой да се споразумяваме, за да можем да наречем сиренето или виното си македонско, което е много неприятно. - Има три пречки за реализирането на целия този проект. Първата пречка е референдумът. Втората пречка е отказът на президента Иванов да подпише такъв международен договор, който ще бъде приет от парламента с 61 гласа. И третата причина са конституционните промени, за които са необходими две трети мнозинство в парламента. В момента управляващата коалиция между Социалдемократите и ДСИ нямат този брой от 81 депутати за две трети мнозинство и наистина е трудно да се предположи как всичко това ще се реализира. Говори се за вариант за предсрочни парламентарни избори, след които демократите се надяват и за две трети мнозинство в парламента, но това сега за сега е в сферата на политическите спекулации. - Да, президентът Иванов е непреклонен по този договор. Когато институцията „президент на държавата“ е изключена от преговорите, може да се говори само за временни договорки и информиране между преговарящите и президента Иванов. Но още в самото начало той беше против формулата erga omnes, против промените в Конституцията. Виждаме, че той остана до края на своята позиция и няма да подпише. А според Конституцията на Македония на международен договор трябва да стои подписът на президента. Как всичко това ще завърши, наистина е трудно да се предположи. - Вчера имаше в Скопие протести пред парламента, повече от 2000 човека. В Атина също протестират срещу използването на термина Македония. И тук с опозицията – и гръцката власт, и македонската власт ще имат проблем. Как ще се справят с убеждаването на опозицията, че това е окончателното решение за излизането от тази криза с името на Македония, трудно е да се предположи. Ако говорим особено за Македония, невъзможно е в момента да се очаква подкрепа от опозиционната партия ВМРО-ДПМНЕ, като дори част от ръководството на тази партия е против референдума, така че може да се предположи че опозицията ще бойкотира и него. Така че е възможно референдумът изобщо да не успее. - Това е един вид шамар против политиката на Иванов, против неговите действия в страната, като удар по ръката от България, което всъщност се счита и като удар по линията и от Брюксел, показвайки му, че неприемането на този договор, не е приемливо нито за съседите, нито за ЕС, които след обявяването, че ще се подпише такъв, дадоха своята подкрепа за постигнатия компромис между Заев и Ципрас. Тук се тълкува като сериозен шамар, като сериозен удар по президента Иванов. - През последните два дни президентът Иванов отказа да се срещне с премиера Заев и с министър Димитров на тема постигане на споразумение с Гърция. И сега отказът на премиера Борисов и на министър Захариева пък да се срещнат с президента Иванов се счита като някакъв вид реванш и поддръжка за изпълнителната власт в Македония от страна на България. - Вече има и една шега тук в Македония, че след рекорда от 120-секундната среща със Заев и Димитров, днес Иванов постигна нов рекорд от 0 секунди с Борисов.", "date": "2018.06.15", "title": "Александър Дамовски: Отказът на Борисов да се срещне с Георге Иванов е шамар и от Брюксел"}
{"url": "http://epicenter.bg/article/Borisov-shte-otkazhe-li-kontakt-s-lidera-na--Nova-demokratsiya-/156880/11/0", "text": "  В грубо нарушение на всички дипломатически норми и елементарната вежливост в международните отношения, премиерът отказва предварително договорена среща с македонския президент, за да не обиди премиера на Македония, който е в тежък конфликт с Георге Иванов заради споразумението за името с Гърция.   По тази сбъркана логика Борисов ще откаже ли всякаква комуникация с лидера на опозиционната „Нова демокрация“ Мицотакис, който е главният противник на премиера Алексис Ципрас по спорното споразумение със Скопие?   Отговорът на въпроса е прозрачен: Борисов никога няма да си позволи подобно дипломатическо хулиганство към лидера на „Нова демокрация“, защото са съпартийци в Европейската народна партия (ЕНП).   Лесно е да се перчиш на безобидния Георге Иванов, чийто президентски мандат изтича, пълномощията му на държавен глава са чисто символични, а и е силно недолюбван от Брюксел и Вашингтон заради съпротивата му срещу договора с Гърция.   Борисов наистина ще влезе в историята, както тръбят неговите трубадури. Ще влезе в дипломатическите ни летописи със сервилните си поклони и прегръдки с големите и с ритането по глезена на малките.   В новата дипломатическа история на България няма такъв срамен инцидент – министър-председател грубо да откаже среща с гостуващ чужд президент, защото не го харесва и за да се хареса на политическия му опонент.   Това ли е истинското лице на „обединителя“ на Западните Балкани?   Срамът обаче е за България!  ", "date": "2018.06.15", "title": "Велизар Енчев: Борисов ще откаже ли контакт с лидера на „Нова демокрация“?"}
{"url": "http://epicenter.bg/article/Ognyan-Minchev--Otkazat-na-Borisov-da-se-sreshtne-s-George-Ivanov-e-pozitsiya-na-natsionalen-interes-/156889/11/33", "text": "Позицията на българското правителство по отношение последните развития на проблема за името на Македония е адекватна и зряла. България има своите неотменими национални интереси, свързани с нашата съседка Република Македония, и ние сме решили да защитаваме тези интереси в отговорно съгласие с позициите на нашите партньори и съюзници от ЕС и НАТО.  Уреждането на спора за името на Македония е принципен въпрос - скандален е самият факт, че това уреждане се проточи в продължение на две десетилетия и половина. Заради проблема с името Македония не бе приета за член на НАТО през 2008 г. на срещата на високо равнище в Букурещ. Страната имаше най-голяма готовност сред другите страни в Западните Балкани да започне и преговори за членство в ЕС по същото това време.  Спорът за името блокира пътя на Македония и тласна страната по пътя на корупционния авторитаризъм на клана Груевски. Отдалечаването на европейската и атлантическата перспектива за Македония бе в съгласие с дългосрочните стратегически интереси на Белград и Атина в региона на Балканите. Една независима и с уреден международен статут Република Македония би усложнила реализацията на старата геополитическа игра на оста Сърбия - Гърция: да контролират стратегическите ресурси на Балканите чрез общата граница помежду си, която получиха в резултат на Балканските и Първата световна войни. За Белград бе също от ключово значение Македония да не се движи по-бързо от Сърбия към статута на пълноправен член на ЕС.  Загниването на режима Груевски в Скопие улесни и проникването на други външни интереси в уравнението на македонската сигурност и на мястото на Македония в региона и в Европа. След провала на Москва да осуети членството в НАТО на Черна гора, Македония се превърна във възможност за малък, но ценен трофей в похода на Кремъл за стратегическо завръщане на Балканите.  Важен напредък по пътя за решаването на спора за името бе разбирането от страна на гръцкия премиер Ципрас, че уязвимостта и лесната дестабилизация на Македония представляват средносрочен и дългосрочен проблем за интересите и сигурността на самата Гърция. Дългосрочната дестабилизация на югоизточната периферия на Европа, надигането на неоимперските мераци на Анкара, фокусирането на Русия върху Балканите като потенциална лесна плячка, хроничната и надвисваща с все по-голяма сила бежанска криза и натиск от юг и от изток - това са само част от процесите, довели до осъзнаването сред част от гръцкия политически елит, че поддържането на \"гнила държава\" и на общество в криза в Република Македония е опасно за всички в региона и в неговия по-широк контекст.  Поведението на македонския президент Георге Иванов по повод на проектоспоразуменито между Ципрас и Заев е израз на неговата неотделимост от режима на Груевски. Тандемът Груевски-Иванов бяха пуснали в действие един \"вечен двигател\" - perpetuum mobile на своята безразделна власт в Македония: Национализъм - корупция - авторитаризъм - национализъм прим - корупция прим...  Национализмът е трудолюбива емоция - трябва само да й хвърляш гориво в пещта. Така тръгна и се разрастна гротескният спектакъл на \"антиквизацията\" - понятие, което трябваше да отразява \"античната идентичност\" на Македония, но успя да отрази само тиквения манталитет на нейните управници.  Отказът на премиера Борисов и на външния министър Захариева да се срещнат с гостуващшия в София Иванов е не жест на пренебрежение - както самият Иванов го изтълкува, а позиция на национален интерес и интерес на евроатлантическата общност. България подкрепя уреждането на спора с името на Македония - при всички необходими защити както на своя суверенитет, така и на суверенитета на останалите си съседи. България подкрепя и интеграцията на Западните Балкани в ЕС и НАТО, защото това са единствените инструменти, които могат да създадат сигурност, перспектива и развитие за региона.  Sorry, Иванов - нищо лично!  Политиката не е еднопосочна улица - в нея има правила на поведение и общуване. Проблемът с името на Македония все още е открит. Предстои референдум, на който ще се произнесат македонските граждани. Предстои и решителна битка в Атина - където срещу Ципрас се изправиха всички тези, които създадоха и до ден днешен поддържат безизходицата на прословутия \"проблем с името\".  На този фон България се държи зряло и сдържано. Ние сме направили своите компромиси и сме дали своя принос за уреждане на проблема. Нямаме основания за крачка назад - дори и в името на гостоприемството.  ", "date": "2018.06.15", "title": "Огнян Минчев: Отказът на Борисов да се срещне с Георге Иванов е позиция на национален интерес "}
{"url": "http://epicenter.bg/article/Georgi-Markov--Predsedatelstvoto-svarshi--da-si-gledame-Balgariya--V-Sofiya-kuchetata-sa-kato-mechki/156917/11/0", "text": "- Искам да започна с това: изпращаме европредседателството и е време да започнем да си гледаме България. Европредседателството свърши. То беше успешно най-вече с това, че българският премиер успя да положи максимални усилия и да събере в София всички премиери от Европейския съюз плюс тези от Западните Балкани. Убеди дори испанския премиер Рахой да дойде в България и да присъства на вечерята, на която беше и косовският премиер. Борисов заби брадвата в дебело дърво, както каза Орбан. Положи максимални усилия да накара Тачи да се ръкува с Александър Вучич, Ципрас да преговаря със Заев и т.н.  Създаде за първи път така наречената Балканска или Варненска четворка с премиерки-социалистки от Сърбия и Румъния и с  премиер-комунист от Гърция, която да постави важни инфраструктурни проекти на предстоящото посещение на китайския премиер Ли Къцян от 5 до 7 юли в България.  Ползвам обаче изявлението на баварския премиер Маркус Зьодер, което Епицентър.бг отрази вчера, че е крайно време Германия да се грижи за Германия, а не за цяла Европа. Това бе негово обръщение към Ангела Меркел, а позицията му е, че Германия трябва да връща мигрантите от границата. И аз казвам: Направихме каквото можахме с председателството, сега да си гледаме България.  - ГЕРБ много направи, но и много още трябва да се решава. Не може София и центърът на София да изглеждат по този безобразен начин. Кучетата са станали по-големи от мечки, по бул. „Витоша“ цяла нощ вървят оргии без да има един полицай. При мен идва проф. Енчев, хирург от „Пирогов“, който ми е съсед, и вика: „Ще ни изгонят нас, старите софиянци, от местата, където сме се родили.“ Терминал 1 на аерогарата има две тоалетни, където можеш да се отровиш, а на западната ни граница на Калотина граничните ни полицаи ползват калорифери от времето на Вълко Червенков. Казаха ми, че Валери Симеонов е направил все пак тоалетна, което е някакъв успех, защото доскоро нямахме и тоалетна.  По въпроса ви за Македония искам да отбележа, че за разлика от останалите депутати от ГЕРБ имам това преимущество, като човек от гражданската квота, че съм бил депутат освен във Великото народно събрание, и в 36-то НС. По повод Македония преживях голямо лично унижение. За първи път наруших Конституцията като гласувах за договора между България и Македония.  - Нарушението ми бе, че според конституционния текст депутатите трябва да гласуват по съвест. Моята съвест диктуваше да се въздържа. Гласувах за този договор само за да не скърша хатъра и от лоялност към Борисов.  - 15 януари 1992 г. беше срамен ден за българската парламентарна демокрация. Имах честта да съм в българската делегация, водена от тогавашния вицепремиер и външен министър Стоян Ганев, която се срещна с големия външен министър на Германия Ханс Дитрих Геншер. Връщахме се с важни новини от срещата в Бон. Стоян Ганев се обади и на премиера Филип Димитров, и на останалите депутати от СДС, че се прибираме, и помоли да ни изчакат. Покойният ни приятел Стефан Савов – първият демократично избран председател на НС, също пътуваше към София от Страсбург. В делегацията с Ганев бяхме и Александър Йорданов, и Венци Димитров. Казвам ги тези имена, защото на 13 октомври 1991 г. ние спечелихме изборите за първи път в историята срещу БСП. На летището ни чакаше Вержиния Велчева и буквално каза: „Нашите идиоти признаха Македония“.  Стефан Савов се разстрои, защото не може в един млад парламент, в зората на парламентарната демокрация, да не изчакаш председателя на парламента и външния министър и да признаеш чужда държава с аргумента да сме били първи! Защо трябваше да сме първи аз не разбрах. Очевидно д-р Желю Желев (бел. ред. -  (1935-2015), тогава президент на България), когото много уважавам, е имал такова становище.  Савов тръгна да си пише оставката в неговия кабинет, но успяхме да го разубедим. Вместо Савов с голям скандал, в който участвах много активно, оставка си даде заместник външният министър Стефан Тафров. Никой не го знаеше г-н Тафров тогава и не беше печелил избори.  В резултат на тази дивотия се получи следното: седем години по-късно като вицепрезидент на футболния съюз заедно с Иван Славков отидох на мач Македония-България. Такова викане срещу българския химн – подчертавам обаче - не от футболните агитки и ултраси, а от целия стадион - аз не съм виждал! Тогава си казах какви идиоти сме били, какъв жест сме направили и какво получихме като благодарност. Не говоря, че благодарността трябва да се изразява в това да ни дадат територии или търговски облекчения, а да има просто едно уважение.  Другият срам, който съм преживял, беше в Атина, когато целият стадион викаше „у-у-у“ на българския химн, а след това ни наричаха „курви“. Попитах нашия посланик какво викат. Той отвърна „курви“. И ми каза: „Ти не знаеш, Жоро, като дойдат солунските клубове, им викат „бугари“, тоест, обиждат ги с това.  Искам да кажа, че тези две балкански държави – говоря за населението, не за политическите елити, хич не са били дружелюбни към нас през годините на демокрацията. Това са фактите.  Нямам македонска жилка, не съм историк и съм много улеснен да коментирам тези въпроси, защото ги гледам обективно.  Най-вече - като юрист и като депутат от ВНС. Господин Заев е легитимен премиер на Македония, но той не е избран от македонския народ да бъде премиер. Той загуби последните избори. И не просто ги загуби, но ги загуби за четвърти пореден път, въпреки щедрата финансова помощ на господин Сорос. Той стана премиер, защото албанската партия в парламента обърна палачинката.  С други думи, Заев е македонският Орешарски. Казвам го, имайки предвид как ДПС обърна палачинката през 2013-а и не подкрепи партията, която спечели изборите.  Нищо лично нямам нито срещу Заев, нито срещу албанската партия. Но е факт, че победител на последните парламентарни избори е ВМРО-ДПМНЕ.  Има елементарен конституционен ред, когато една държава решава да се откаже от името си. Тоест, да загуби своята държавна и политическа идентичност. Да се казва Долно Нанагорнище, Горно Нанадолнище, Северна Македония и т.н. не може да стане без промяна в Конституцията, без политически консенсус и без референдум. Държавата не е футболен клуб да й смениш името ей така.  - Да. Никой досега не е попитал албанците и македонците искат ли да си променят името. Заев не е дошъл на власт с предизборна платформа, в която е обещал „ще се казваме Северна Македония“. Нито една партия в Македония няма такова нещо в предизборната си програма.  Това са фактите. Ние не сме кьорави да не ги виждаме. Трябва да оставим македонците да си решават въпросите.  Преди време единственото правилно нещо, което премиерът Симеон Сакскобургготски каза, бе за Македония. На въпрос за  нашите съседи той отвърна: „Македония си има отговорници“.  - За Западните Балкани и тяхното светло европейско бъдеще мога да кажа, че на срещата в София им беше обърнато внимание, което е успех. Бил съм във всички страни от Западните Балкани.  Моето лично и непоколебимо мнение е, че те не са готови за влизане в ЕС. Те не са европейски страни, защото нямат европейски манталитет. Искам да кажа на всички български политици, че Европа свършва със Суботица. Суботица е последният европейски град. Оттам нататък започват ужасно мръсните тоалетни, гадните мухи, неомазаните къщи, гумите по дворовете, безобразните бездомни псета и котки. 30 години вече Балканите не си промениха манталитета. Да се надяваме, че след 30 години ще го променят и тогава да влязат в Европейския съюз. -  - Унгария винаги е имала свои интереси на Балканите. Винаги Орбан е бил в близки отношения с ВМРО-ДПМНЕ. Имам шанса да живея в Унгария и това наистина е шанс – чудесна страна, Будепеща е сигурен и атрактивен град. Той периодично събира всички партии от ЕНП на Балканите в Будапеща. Орбан бе на мигинг на Янша в Словения, който в началото на този месец спечели изборите в страната. Страните от Вишеградската четворка и Австрия много активно и открито подкрепиха ВМРО-ДПМНЕ на последните парламентарни избори.  Специално за Епицентър.бг искам да посоча, че на последните митинги на ВМРО-ДПМНЕ говори Петер Сиярто, най-близкият човек на Орбан и външен министър на страната. Говори Себастиан Курц – тогава външен министър, сега канцлер на Австрия. Вишеградците дадоха изключително много пари на Македония за охрана на границите и издигане на ограда по време на бежанската вълна през 2015-2016 години. Не само това – унгарски, полски, чешки, словашки и австрийски войници и граничари помагаха в защита на границата. Те са от едно политическо семейство. Унгария откри авиолинии до Прищина, Подгорица, Сараево, Скопие и до всички останали балкански държави. Орбан похвали ВМРО-ДПМНЕ чрез видеостена, че отстоява на натиска на чужда държава да смени собственото си име и собствената си идентичност. И аз мисля, че тук Орбан е прав. Държава и народ, който си сменя името по настояване на чужда държава, било то и Гърция, не може да има светло бъдеще – нито европейско, нито американско, нито някакво друго. Не може да бъдеш ибрик и да си сменяш името, защото друга държава ти е казала, че не го харесва. Как е възможно?!  30 години една страна се казва по един начин и по капризите на друга избира ново име в името на някакво светло бъдеще. Светлото бъдеще трябва да си го гради самата страна и да уважава себе си. В крайна сметка, суверентът решава какво да бъде името на страната й, а не чужд народ.  Съжалявам, че моите думи няма да се харесат на някого. Но  това мисля и това казвам.  Предричам, че Заев ще бъде свален в Македония. Същото се отнася и за Ципрас.  - Аз не съм дипломат и от дипломация не разбирам. Не се срещам с американския посланик, не се срещам с лидерите на Европейската комисия. Не знам какво ни казват и какво ни заръчват. Аз казвам, че Заев е загубил изборите в Македония и няма мандат да води преговори за смяна на името на страната. Това е ярка политическа и юридическа истина. Никой не може да говори срещу фактите.  Не считам, че Заев и Ципрас се храбри, както ги нарече нашият премиер. Партията на Ципрас в момента е 10% след „Нова декмокрация“ в социологическите проучвания в Гърция. От цялата история ще излезе едно нищо. Македонците пак ще ни освиркват химна като играем футболни мачове. А нашите проблеми трябва да си ги решим само ние.  Мисля, че господин Борисов в момента играе и ролята на външен министър. Както виждам, той и много се преумори. Крайно време е, като мине европредседателството, да заиграе ролята на вътрешен министър. Да си оправим сигурността в страната. Това е. ", "date": "2018.06.15", "title": "Георги Марков: Председателството свърши, да си гледаме България! В София кучетата са като мечки"}
{"url": "http://epicenter.bg/article/Tomislav-Donchev--Izpusnali-sme-pechalba-ot-1-miliard-leva-zaradi-obzhalvaniyata-za-tol-sistemata-/156883/4/0", "text": "Приоритетът за кабинета е в рамките на една година да тръгнат електронните обществени поръчки. Стане ли това ще се решат много от проблемите, които имаме. Това заяви вицепремиерът Томислав Дончев по време на конференция с участието на еврокомисаря по вътрешен пазар Елжбета Биенковска, предаде БГНЕС.  \"Друг важен въпрос, който стои на дневен ред е как да се прецизират конкурсните процедури и да се намали масовото обжалване на обществени поръчки”, каза Дончев.  Като пример той посочи, че изграждането на тол-системата се бави в някои участъци заради, например, обжалване от страна на търговец за зеленчуци и малка фирма за производство на чорапи.  \"Над един милиард лева са нереализираните печалби заради обжалването на процедурата за тол-системата в България. много често заради съдебни искове, чиято цел е единствено да възпрепятстват проектите, се губят изключително големи суми”, обяви вицепремиерът.  Сред целите на кабинета е да се подобри Системата за обществени поръчки, така че да се толерират кандидатите с иновативни идеи, независимо че в конкурсните условия не са заложени конкретни параметри.  \"Трябва да си признаем, че понякога финансираме далеч по-лоши проекти пред други, само защото нещо, конкретно не е заложено в конкурсните условия. В тази насока трябва да се работи и системата трябва да се подобри\", отбеляза Дончев.  \"Обществените поръчки са мощен инструмент, от който зависи бизнеса на много хора. Много от възложителите, не само в България, а и в ЕС, залагат приоритетно на кандидатите, предложили най-ниска цена. Нека да е ясно, че правилата на общността не задължават никого, че трябва да избере цената пред качеството\", отбеляза еврокомисар Биенковска пред участниците в конференцията.  В тази връзка тя заяви, че се предвижда широка разяснителна кампания по отношение на обществените поръчки. Разработва се и онлайн платформа за обмен на най-добри практики в ЕС. Ще се залага занапред повече и на иновациите. Очаква се до края на годината да стартира в Брюксел и специализиран Център за насърчаване на иновативни обществени поръчки.   ", "date": "2018.06.15", "title": "Томислав Дончев: Изпуснали сме печалба от 1 милиард лева заради обжалванията за тол-системата "}
{"url": "http://epicenter.bg/article/Rumen-Radev--Malkiyat-i-sreden-biznes-se-nuzhdae-ot-spravedliva-i-prozrachna-politicheska-sreda/156898/4/0", "text": "Малките и средни предприятия се нуждаят от справедлива и прозрачна политическа среда. Те са гръбнакът на икономиката и имат основополагаща функция за възпитаване на ценностите на предприемачеството. Това заяви държавният глава Румен Радев, който днес приветства участниците в срещата на Административния съвет и Общото събрание на Европейската асоциация на занаятите, малките и средните предприятия (UEAPME), която се проведе в София, съобщиха от прессекретариата на \"Дондуков\" 2.  „Малкият и среден бизнес и занаятите понасят най-тежко последствията от глобализацията, а в същото време те са и носители на мисията да не губим своята идентичност“, каза още президентът.  Румен Радев допълни, че средата за ефективно развитие на малките предприятия изисква ясни и справедливи решения, опростени процедури, предсказуемост в работата на администрацията.  Заедно с участниците в Общото събрание държавният глава обсъди ролята на кохезионната политика за бизнес средата в България, насърчаването на младите предприемачи и необходимостта институциите на държавите от ЕС да намаляват административните пречки и да решават по-ефективно проблемите на предприемачите.  ", "date": "2018.06.15", "title": "Румен Радев: Малкият и среден бизнес се нуждае от справедлива и прозрачна политическа среда"}
{"url": "http://epicenter.bg/article/Rekord--Bezrabotitsata-u-nas-nay-niska-ot-2008-g--nasam-/156905/4/0", "text": "Безработицата у нас достигна рекордно ниски нива. Тя е най-ниска от 2008 година насам, Тенденцията за намаляване на безработицата продължава и през май, като през месеца равнището се установява на 6.1%[1], отчитайки намаление от 0.3 процентни пункта спрямо април 2018 г. и от 1.0 процентни пункта на годишна база. Статистиката на Агенцията по заетостта показва, че през изминалия месец е достигнато най-ниското равнище на регистрирана безработица от декември 2008 г. насам.  Регистрираните безработни в края на месеца са общо 200 458, като числеността им се свива с 5.0% спрямо предходния месец и с 14.3% спрямо година по-рано.  Новорегистрираните безработни през май са 19 963. От тях 1258 са били неактивни, т.е. не са били нито заети, нито учащи, и не са търсили работа. От началото на годината служителите от бюрата по труда са активирали 28 272 лица.  Освен към безработните, дейността на бюрата по труда е насочена също към заети, учащи и пенсионери, като през май 443 души от тези групи са били регистрирани като търсещи работа.  Общо 21 740 лица са постъпили на работа през месеца, като 91.3% от тях са устроени в реалната икономика. В резултат от изпълнението на активните мерки за насърчаване на заетостта сред безработните, през месеца в субсидирана заетост са включени 1 889 лица: 708 – по схеми на ОП РЧР, 397 – по програми и 784 – по мерки.  Заявените работни места на първичния пазар на труда през май са 21 301, като 87.3% от тях са в частния сектор. Най-голям дял свободни работни места са заявени в преработващата промишленост (25.1%), хотелиерството и ресторантьорството (17.7%), търговията (13.6%), операциите с недвижими имоти (13.2%), селското, горското и рибното стопанство (5.2%) и др.  Най-търсените групи професии през май са били: персонал, зает в сферата на персоналните услуги (бармани, сервитьори, готвачи, камериери и др.); продавачи; работници в добивната и преработващата промишленост; работници в селското, горското и рибното стопанство; оператори на стационарни машини и съоръжения; водачи на моторни превозни средства и подвижни съоръжения; работници по събиране на отпадъци и сродни на тях; помощници при приготвяне на храни; чистачи; квалифицирани работници по производството на храни, облекло, дървени изделия и сродни и др.  ", "date": "2018.06.15", "title": "Рекорд! Безработицата у нас най-ниска от 2008 г. насам "}
{"url": "http://epicenter.bg/article/KEVR-predlaga-uvelichenie-s-10-81-na-sto-na-prirodniya-gaz-ot-1-yuli/156913/4/0", "text": "Комисията за енергийно регулиране /КЕВР/ предлага увеличение с 10,81 на сто на природния газ от 1 юли, вместо исканите от \"Булгаргаз\" 18,5 процента. Това става ясно от доклад на работна група към КЕВР, качен днес на сайта на енергийния регулатор, съобщи БТА.   Цената от 1 юли, по която \"Булгаргаз\" следва да продава природен газ през следващите три месеца, е в размер на 400,95 лв. за 1000 куб. метра или 37,79 лв./MWh (без акциз и ДДС). В тази цена не са включени цени за достъп и пренос през газопреносната мрежа.   От \"Булгаргаз\" подадоха заявление за утвърждаване на цена от 427,12 лева за 1000 куб. метра природен газ за третото тримесечие, което представлява ръст от 18,05 на сто спрямо моментна цена от 361,82 лева. Общественият доставчик мотивира исканото поскъпване от 1 юли с очакваните по-високи цени на алтернативните горива на световните пазари - съответно с 11 процента на мазута и с 11,56 процента на газьола, което ще доведе до повишаване на доставните цени от \"Газпром Експорт\" с 11,5 на сто.   Експертите на енергийния регулатор се съгласяват с изчисленията на газовата компания, но намират надвзет приход от минали периоди и поскъпването няма да бъде толкова голямо, се посочва още в доклада на работната група на КЕВР.   Предложението на КЕВР ще бъде обсъдено до края на този месец и прието окончателно решение на 1 юли. Ако бъде прието предложението на КЕВР за 11-процентно увеличение на цените на природния газ, вероятно ще има промяна и в цените на топлоенергията, защото увеличението е от над 5 на сто.  ", "date": "2018.06.15", "title": "КЕВР предлага увеличение с 10,81 на сто на природния газ от 1 юли"}
{"url": "http://epicenter.bg/article/Prokuraturata--Ima-zloupotreba-s-vlast-i-koruptsiya-v--Meditsinski-odit-/156875/3/0", "text": "Има ли чадър над определени болници в страната? Това проверява прокуратурата, която влезе в Изпълнителната агенция „Медицински одит“. Разследващите търсят престъпна схема, при която са били облагодетелствани определени медици и лечебни заведения.   Установени са и смъртни случаи в различни болници, за които агенцията е извършвала проверки, но прокуратурата не е била сезирана.   Има данни за съществуващи отношения между ръководството на „Медицински одит” и конкретни лекари и ръководители на болници. Касае се категорично за злоупотреба с власт, а не само за административно нарушение. Има и корупционен елемент. Можем да приемем, че се касае за корупционно престъпление”. Това каза в ефира на Нова телевизия Румяна Арнаудова, говорител на главния прокурор.   Тя обясни, че „при наличие на данни за извършено престъпление от общ характер, агенцията е взела самостоятелно решение да не сезира прокуратурата”. Така не се е стигнало до наказания за извършители на престъпления.   Арнаудова каза още, че са събрани доказателства за „комуникация” на определени медици със служители, извършвали проверки по сигнали за лекарски грешки.   На въпросните служители са били давани наставления за това как да извършат дадена проверка. Били са карани да подправят изготвени вече доклади към констативни протоколи. Ние вече разполагаме с въпросните документи”, обясни Арнаудова.   Освен това, имало несъответствия и между това, което „Медицински одит” са обявили на страницата си в интернет и онова, което са предоставили на прокуратурата.   „Липсват около 40 преписки, които ще бъдат изискани”, каза Арнаудова.   Тя се е запознала с общо 608 преписки, създадени по сигнали на граждани. Сред тях са и тези за смърт на 11-има пациенти.  ", "date": "2018.06.15", "title": "Прокуратурата: Има злоупотреба с власт и корупция в „Медицински одит“"}
{"url": "http://epicenter.bg/article/Kola-izgorya-na-AM--Trakiya--blizo-do-Vakarel/156888/3/0", "text": "Автомобил изгоря на автомагистрала „Тракия”. Инцидентът е станал малко след Вакарел по посока София, предаде bTV.   По първоначални данни леко пострадала е една жена.   На място са пристигнали пожарникари, които са изгасили пламъците. Има и линейка.   Причините за инцидента се изясняват. ", "date": "2018.06.15", "title": "Кола изгоря на АМ „Тракия” близо до Вакарел"}
{"url": "http://epicenter.bg/article/Spetsializiraniyat-sad-varna-na-prokuraturata-deloto-sreshtu-plovdivskiya-kmet-/156891/3/0", "text": "Специализираният съд прекрати и върна на специализираната прокуратурата делото срещу пловдивския кмет Иван Тотев, предаде репортер на БГНЕС. Днес бе разпоредителното заседание в Специализирания наказателен съд срещу него, заместника му Димитър Кацарски и кмета на район \"Западен\" Димитър Колев. Тримата са обвинени в престъпление по служба във връзка с изграждането на зоопарка в Пловдив.  Преди време Окръжният съд в Пловдив го върна обратно на софийски прокурори заради намерени съществени процесуални нарушения. Впоследствие процесът беше прехвърлен в Специализирания наказателен съд заради законодателна промяна от ноември 2017 г., според която делата за корупция срещу лица, заемащи висши държавни постове, се разглеждат именно там.  Сред нормите, които трябва да прецени съдът на разпоредителното заседание е и това допуснато ли е на досъдебното производство отстранимо съществено нарушение на процесуални правила, довело до ограничаване на процесуалните права на обвиняемия. Определението на съда не е окончателно и подлежи на контрол от по-горната инстанция.  „Прочете се определението на Пловдивския окръжен съд и бяха посочени нарушения, които са отстранени затова ще протестираме”, каза прокурорът Димитър Петров след заседанието в спецсъда.  БГНЕС припомня, че според държавното обвинение те са ощетили общината с 689 хиляди лева, тъй като вместо с обществена поръчка и конкурс са възложили строителството на зоокъта с пряко договаряне на фирма \"Запрянови 03\" ООД. Разследването срещу тримата започна през ноември 2016 година от специализираното звено „Антикорупция“.  Сигналът за нарушения беше изпратен първо до Пловдивската окръжна прокуратура, където не намериха данни за извършено престъпление. На Иван Тотев му беше наложена мярка за неотклонение парична гаранция в размер на 20 000 лева. Колев и Кацарски бяха с мярка за неотклонение „Подписка“.  ", "date": "2018.06.15", "title": "Специализираният съд върна на прокуратурата делото срещу пловдивския кмет "}
{"url": "http://epicenter.bg/article/Zaradi-boy-mezhdu-dve-romski-familii---zasileno-politseysko-prisastvie-v-kv---quot-Hristo-Botev-quot--v-Sofiya/156907/3/0", "text": "Две ромски фамилии вдигнаха под тревога полицията. Вчера по обед враждата прераснала във физическа саморазправа между няколко човека. До момента са арестувани двама души, които са криминално проявени.  По информация на NOVA и двете семейства, участвали в сбиването, се занимавали с проституция в Германия. Това била и причината за боя. А за да не се повтори мелето, кварталът ще бъде под охрана денонощно, за колкото време е необходимо.  „Нямаме сигнали за конфликти на тези две фамилии. И от двете места имаме информация за много криминални прояви. Почти цялата гама от Наказателния кодекс. Ако съберем доказателства за други лица, също ще бъдат задържани”, заяви директорът на СДВР Ивайло Иванов.  ", "date": "2018.06.15", "title": "Заради бой между две ромски фамилии - засилено полицейско присъствие в кв. \"Христо Ботев\" в София"}
{"url": "http://epicenter.bg/article/Trup-na-polugol-pastir-uzhasi-kazanlashko-selo/156910/3/0", "text": "Труп на полусъблечен мъж на метри от подбалканския път в местността Малкото Черганово, край Казанлък, подлуди жителите на близкото село Черганово по обяд в петък. Първият слух бил за заклан човек с цел обир, сигналът бил подаден на телефон 112 към 12,00 часа на 15 юни, съобщи „Монитор“.   По думите на началника на РУ „Полиция“ – Казанлък Стойчо Крачолов при първоначалния оглед не са открити данни за упражнено насилие, предполага се, че човекът е починал следствие масиран инфаркт докато е карал велосипеда си по затревения банкет.   Разпознато е тялото, то е на родения през 1955 година Борис Г. от мъглижкото село Зимница, който изкарвал прехраната си като пастир.   Човекът бил любител на чашката и най-вероятно сърдечният пристъп го е застигнал докато въртял педалите. Тялото е откарано в катедрата по съдебна медицина при Тракийския университет в Стара Загора за аутопсия.   Районът е бил отцепен за допълнителен оглед.  ", "date": "2018.06.15", "title": "Труп на полугол пастир ужаси казанлъшко село"}
{"url": "http://epicenter.bg/article/Novo-delo-sreshtu-balgarski-politsai-zaradi-zastrelyan-turski-brakonier--VIDEO-/156911/3/0", "text": "Четирима български гранични полицаи получиха призовки от турски съд. Преди 10 години, при изпълнение на служебните си те простреляха смъртоносно турски бракониер. Главният прокурор Сотир Цацаров увери, че няма да се стигне до екстрадирането им. Въпреки това граничните полицаи са притеснени, предава Нова тв.  Тази сутрин четиримата полицаи са получили нови призовки по дело, образувано в Турция, което ще се гледа на 16 юли в Бургаския районен съд.  Турският наказателен съд продължава наказателното производство срещу граничарите, въпреки, че у нас то приключи и препис от заседанията са изпратени в южната ни съседка.  \"В това число не само показанията на свидетелите, обясненията на обвиняемите,но включително писмени доказателства,веществени доказателства, експертизи и всичко останало\", каза адв. Росен Кожухаров.  \"Притесненията са ни, че не искаме да ходим там.Това, което ние получихме като уверение от българската държава и от главния прокурор в разговор с него, се надявам да се потвърди по някакъв начин, то си остава само на думи засега\", заяви служителят на МВР Михаил Цонков.  На 17 април 2008 г. в Района на Резово, при сблъсък с турски бракониери на калкан, нарушили морската ни граница, от служебното оръжие на граничен полицай Михаил Цонков е произведен изстрел, причинил смъртта на единия от рибарите. Граничните полицаи са имали заповед да задържат турските нарушители, които не се подчинили.  На 26-ти ноември 2009 г. Военно-апелативният съд оправдава изцяло Михаил Цонков. В края на 2014 г. Европейският съд за правата на човека прави същото, като определя като недопустима жалбата на близките на загиналия бракониер.  \"Ние изключително разчитаме на коректността на българската държава в лицето на нейните институции, че правата им ще бъдат защитени в пълен обем\", подчерта адв. Кожухаров.  \"Притеснявам се най-вече от това, ще го кажа направо да не стане въпросът политически и да не бъдат изтъргувани\", изрази опасенията си бащата на един от граничарите.  Към момента защитата не се наема да прогнозира може ли турският съд да поиска екстрадиране на четиримата граничари.Такава опасност имаше през пролетта на 2017 година и тогава лично главният прокурор Сотир Цацаров увери, че държавата ни няма да допусне това.  ", "date": "2018.06.15", "title": "Ново дело срещу български полицаи заради застрелян турски бракониер (ВИДЕО)"}
{"url": "http://epicenter.bg/article/Bez-rezultati-premina-sreshtata-na-protestirashtite-mayki-sas-sotsialniya-ministar-/156872/2/0", "text": "Без резултати премина срещата на протестиращите майки на деца с увреждания и омбудсмана със социалния министър. Бисер Петков обеща, че днес ще представи финансовите параметри на Закона за личната помощ, предложен от Мая Манолова, но това според нея не се е случило, предаде БНТ.  По изчисления на майките и омбудсмана около 80 000 души у нас с увреждания с решение ТЕЛК над 90% имат нужда от чужда помощ. Именно заради тях е обсъжданият законопроект за личната помощ. Майките настояват тя да се заплаща според индивидуална оценка на потребностите на всеки един човек с увреждане, а не както е досега - на калпак по техните думи. Очакванията обаче, че днес ще чуем конкретните финансови параметри на обсъждания законопроект, не се реализираха.  \"Това, което майките на деца с увреждания искат, е закон за личната помощ, т.е. за тези които имат нужда от чужда помощ. Но аз се питам как Министерството прави закон за социалните услуги, след като не разполага с данни какви са потребностите на лицата с увреждания. Доколко точни ще бъдат другите два закона, при положение че те, както се убедихме, нямат конкретика и смятат, образно казано, на око. Ами естествено, че като смяташ на око като вземеш максималните стойности ще получиш невъзможен резултат, ако вземеш супер минимални, ще постигнеш резултат, който да не решава проблеми, да не подкрепя никого. Затова трябва да застанем на конкретни числа\", заяви след срещата Мая Манолова.  \"Палатката ще бъде пред НС, докато не се гласува законът и влезе и на второ четене и мине всичките процедури. Няма отказване. Ние нямаме избор, крачка назад по никакъв начин\", каза Вера Иванова от протестиращите.  В понеделник ще има нова среща между протестиращите майки и социалното министерство. Във вторник законопроектът трябва да бъде обсъден от Съвета за интеграция на хората с увреждания. Междувременно палатковите лагери на няколко от места от страната остават, а майките съобщиха, че ако в началото на следващата седмица не се постигнат конкретни договорености, безсрочен палатков лагер ще се появи и в Русе.  Майки на деца с увреждания повече две седмици живеят на палаткови лагери в защита на предложените в него промени. Техните протести станаха причина министър Бисер Петков да подаде оставка. Пак по тяхно настояване той беше възстановен на длъжност, за да продължи диалогът. Законът е разработен заедно с омбудсмана Мая Манолова и юристи. Целта му е да се въведе индивидуален подход за всеки човек. Според омбудсмана подобни промени могат да се направят в рамките на бюджета. Проектът включва и грижи за хора с увреждания, които са навършили 18 години.  ", "date": "2018.06.15", "title": "Без резултати премина срещата на протестиращите майки със социалния министър "}
{"url": "http://epicenter.bg/article/Hilyadi-izpratiha-zaginalite-piloti-v-posledniya-im-pat-/156873/2/0", "text": "Хиляди хора се стекоха на Централните гробища в Пловдив, за да изпратят в последния им път загиналите пилоти капитан Пламен Пантилеев и капитан Стоян Неделчев, предаде Канал 3.  Освен близки и приятели на погребението пристигнаха и много техни колеги, включително и от Военноморските сили от Варна. На място пристигнаха вицепремиерът и министър на отбраната Красимир Каракачанов, началникът на отбраната Андрей Боцев, командващият ВВС ген. Цанко Стойков, заместникът му Петьо Мирчев, шефът на полицията в Пловдив и военни от всички авиобази в страната.  Пловдивският митрополит Николай лично отслужи заупокойната молитва. Траурният ритуал бе съпътстван от военен духов оркестър и почетен караул.  Двамата военни загинаха на 11 юни, след като хеликоптерът им – Ми-17, падна в близост до авиобаза \"Крумово\". Със заповед на министъра на отбраната те посмъртно бяха повишени в звание – майор.  ", "date": "2018.06.15", "title": "Хиляди изпратиха загиналите пилоти в последния им път "}
{"url": "http://epicenter.bg/article/Sofiya-shte-bade-domakin-na-Sedmata-sreshta-na-varha--16-1--prez-yuli/156884/2/0", "text": "В периода 6-7 юли 2018 г. в София ще се проведе Седмата среща на върха „16+1” заедно със съпътстващ бизнес форум.   Седмата годишна среща ще събере заедно у нас лидерите на 16-те страни от ЦИЕ (България, Албания, Босна и Херцеговина, Естония, Латвия, Литва, Полша, Република Македония, Румъния, Словакия, Словения, Сърбия, Унгария, Хърватия, Черна гора, Чехия) и на КНР.   Програмата на събитието предвижда пленарна среща на правителствените ръководители и секторни заседания в почти всички области на сътрудничеството -инфраструктура, енергетика, технологии, туризъм, култура, човешките контакти. , като половината от тях са в състава на китайска делегация.   Престижният международен формат дава възможност за активизиране на отношенията между всяка от участващите страни, както и на регионалното сътрудничество.   София беше избрана за домакин на формата „16+1“ в конкуренция с Чехия и Хърватия по време на предишната, Шеста годишна среща, която се проведе в Будапеща през ноември 2017 г.", "date": "2018.06.15", "title": "София ще бъде домакин на Седмата среща на върха „16+1” през юли"}
{"url": "http://epicenter.bg/article/Galap--43--ot-balgarite-otsenyavat-polozhitelno-evropredsedatelstvoto-/156890/2/0", "text": "Българите оценяват отминаващото европредседателство по-скоро положително, макар че не е малък и делът на онези, които признават, че не се чувстват достатъчно запознати. Политическите различия не са попречили на по-скоро позитивните нагласи.   Изводите са от Политическия и икономически индекс на „Галъп интернешънъл“ – независимото ежемесечно национално представително изследване, което от началото на 90-те години на двайсетия век изследва мненията всеки месец.   43% казват, че председателството е било по-скоро добро, 12% - че по-скоро не е било добро, а 33% казват, че не са достатъчно запознати. Останалите не могат да отговорят.   Сред най-положителните оценки са тези на привържениците на управляващата партия. Но дори и сред привържениците на БСП не преобладават отрицателните оценки – там по-скоро надделяват онези, които не се чувстват достатъчно запознати, за да формират мнение.   За сравнително добрата оценка на председателството допълнителна роля играе и традиционно високото доверие на българите в самия Европейски съюз, както и присъщото за такива моменти по-скоро пожелателно обществено мислене.  ", "date": "2018.06.15", "title": "„Галъп“: 43% от българите оценяват положително европредседателството "}
{"url": "http://epicenter.bg/article/Sabota-idva-s-opasno-vreme--V-sila-e-oranzhev-kod-za-obilni-dazhdove-i-gramotevichni-buri/156903/2/0", "text": "И събота идва с опасно време и  .   ще бъде в сила за пет области - Видин, Монтана, Враца, Ловеч и Габрово, съобщава Дарик. е обявен за Плевен, Велико Търново, Русе, Търговище, Разград, Силистра, Шумен, Сливен, Стара Загора, Хасково, Кърджали, Пловдив, Смолян, Пазарджик, Благоевград, София-град, София-област, Перник и Кюстендил.   Утре на много места в страната  . Ще се запазят условията за локални интензивни валежи и градушки, като по-значителни ще са явленията в Северна и Западна България. С валежи, само на отделни места, а преди обяд и с . Максималните температури ще са предимно между 25° и 30°. ще се развива мощна купеста и купесто-дъждовна облачност и на много места ще има краткотрайни, временно интензивни валежи, придружени с гръмотевични бури. Ще духа до умерен вятър от изток-югоизток. Максималната температура на височина 1200 метра ще е около 19°, на 2000 метра – около 13°.  преди обяд ще е предимно слънчево. След обяд ще има временни увеличения на облачността и на отделни места ще превали и прегърми. Ще духа слаб до умерен североизточен вятър.   Максималните температури ще са от 25° до 29°. Температурата на морската вода е от 23-25°. Вълнението на морето ще е 2 бала.", "date": "2018.06.15", "title": "Събота идва с опасно време! В сила е оранжев код за обилни дъждове и гръмотевични бури"}
{"url": "http://epicenter.bg/article/Malniya-udari-tsentara-na-Kalofer/156904/2/0", "text": "Мълния удари центъра на Калофер по време на поредната буря, която се разрази в града.   От ударната вълна са изпочупени част от прозорците на сгради в района, предаде Нова телевизия. Гръмотевица е поразила и голям бор в центъра, като части от него са се разпръснали в радиус от 100 метра.   Мълнията е причинила и материални щети по много от сградите в централната част, а в общината са повредени компютрите.   За щастие няма пострадали хора.   „Доста голямо количество дъжд, виждали сме и повече. Но това бедствие, което ни сполетя, като чели надмина всичко”, коментира кметът на Калофер Румен Стоянов.", "date": "2018.06.15", "title": "Мълния удари центъра на Калофер"}
{"url": "http://epicenter.bg/article/Borisov--Da-se-molyat-vsichki-popove-da-nyama-zhertvi--a-shofyorite-da-karat-vnimatelno---VIDEO-/156914/2/0", "text": "Новата пътна отсечка между Поморие и Равда вече официално е открита. Това направиха министър-председателят Бойко Борисов и регионалният министър Николай Нанков заедно с депутатите Ивелина Василева от ГЕРБ и Валентин Касабов от НФСБ и кмета на Бургас Димитър Николов, предаде ПИК.  \"Това е отсечката с най-много смъртни случаи. Благодаря, че сте тук. Благодаря отец, че го благославяте. Да се молят всички попове да няма жертви, а шофьорите да карат внимателно! Надяваме се за другата част от пътя през август да свършат отчуждителните процедури и ще го опънем и него като тук\", каза на откриването премиерът Бойко Борисов.  Стойността на реконструкцията на отсечката от Поморие до Ахелой е близо 21 500 000 лева, а на обхода на Ахелой - 23 200 000 лева. Средства са осигурени от републиканския бюджет по програма \"Ново строителство\" на Агенция \"Пътна инфраструктура\".  \"С 475 млн. лева повече са изразходвани за Здравната каса. Кое правителство досега е правило такова нещо? Към този момент всички казват, че не става въпрос за повече пари. Искам да стигнем до повече пари така, че да отидат там, където са нужни - за тази жена, за това дете. Не мога да кажа къде има проблем. През 2016 г. решихме проблема с децата до 18 години. Тези, които отиват да хейтват, да погледнат първо цифрите\", отговори Борисов по темата за протестите и исканията на майките с увреждания.  \"Ние не можем да изремонтираме цялата държава накуп, едно по едно. Днес пуснахме \"Тракия\", този път знаете какъв беше, 38 години не беше ремонтирано. Дай Боже, до 7-8 месеца да заработи тол-системата и няма да пипаме парите от нея - само за пътища ще отиват. Искам във всяко училище да има интернет, да вдигнем парите на учителите\", отговори Борисов на въпрос кога ще се ремонтира пътя Царево - Малко Търново, както е обещал преди време.  \"С Валери Симеонов бяхме заедно тази сутрин, бяхме се разбрали да открием пътя заедно, но той има друг ангажимент\", каза още премиерът.  Запитан какви са отношения с Македония след вчерашния му отказ да се срещне с президента Георге Иванов, Борисов отговори:  \"Прекрасни. Днес вицепремиерът Екатерина Захариева е там, с премиера Зоран Заев\".  Той отново подчерта значение на постигнатото споразумение за името на Македония.  \"Доналд Туск на гръцки, македонски и английски поздрави тези храбри премиери. САЩ, Европа и Русия подкрепят плана, който заложих аз в нашето европредседателство. Реакциите са възторжени за това, което правят моите колеги Заев и Ципрас\", коментира премиерът.  Отец Емилиан даде снимки на строящата се в Бургас нова църква с молба за финансова помощ от държавата. \"Ще мина да я видя, отче\", обеща Борисов и увери свещеника, че ще отпусне нужните средства, като заръча на Валентин Касабов да се заеме със случая и да уреди въпроса, за да се помогне за храма.  \"Моля ви се, кажете да карат бавно. Какво да го правим? Сега да му наслагаме легнали полицаи\", апелира за пореден път за внимателно шофиране премиерът Борисов, обръщайки се към шефовете на полицейски управления, присъстващи на откриването на новата пътна отсечка.  ", "date": "2018.06.15", "title": "Борисов: Да се молят всички попове да няма жертви, а шофьорите да карат внимателно! (ВИДЕО)"}
{"url": "http://epicenter.bg/article/Pargov--Bronzovata-kashta-e-skap-i-sramen-pametnik-na-glupostta--Chobanov-i-Edreva-da-podadat-ostavki-/156915/2/0", "text": "Бронзовата къща ще бъде паметник на глупостта. Той ще напомня на софиянци, че решенията, които взимат днешните управляващи струват скъпо на гражданите и срамят града ни. Ако, разбира се, изобщо бъде изградена някога тази Бронзова къща. Това заяви лидерът на БСП - София и председател на групата на социалистите в СОС Калоян Паргов на брифинг. Срещата с журналистите се проведе край оградата на обекта в центъра на София на мястото на разрушения мавзолей.   С Калоян Паргов бяха и Милка Христова, заместник-председател на СОС от БСП, както и съветниците от групата на социалистите Альоша Даков, Борис Цветков и Николай Николов. Те показаха пред медиите специално изработен от Анатолий Станкулов сатиричен колаж, изобразяващ кмета на София Йорданка Фандъкова, заместника й Тодор Чобанов, председателя на Комисията по образование, култура, наука и културно многообразие Малина Едрева и автора Пламен Деянофф, носещи на раменете си товара \"Бронзова къща\". Колажът ще бъде подарен официално на кмета.   \"Някой трябва да поеме отговорност и да обясни на обществото защо се случи всичко това с Бронзовата къща, заяви Калоян Паргов. - Кметът да се произнесе кой я е подвел - дали Тодор Чобанов или Малина Едрева, която като Раймонда Диен защитаваше проекта по телевизионните студиа. Ние искаме оставки на заместник-кмета д-р Чобанов и на председателя на Комисията по образование, култура, наука и културно многообразие Малина Едрева. Последният срок за изграждане на Бронзовата къща е 20 дни. Настояваме през това време да получим ясен разчет какво е похарчено досега за реализирането на този проект. За Бронзовата къща Столичният общински съвет отпусна над 95 000 лева. Чакаме отчет за какво са похарчени тези средства. Също така какви разходи предстои да бъдат направени и колко време ще остане на това място Бронзовата къща. Когато Столичният общински съвет гласува доклада, в него пишеше, че творбата на Деянофф ще стои на това място в София в продължение на година. Оттогава минаха 6 месеца. Има ли смисъл да се строи за следващите 6 при положение, че европейското председателство на България приключва. А Бронзовата къща трябваше да бъде един от символите му\".  Калоян Паргов настоя авторът Пламен Деянофф да назове имената на лицата, които са го подучвали как да заобиколи законовите процедури, за да може да бъде изградена по-бързо Бронзовата къща. \"Нека да каже представители на кого са и кои са тези общински служители, които са му давали толкова смели и мъдри юридически съвети, защото това е срам и резил за тях\", настоя той.  Лидерът на БСП - София припомни, че БСП не подкрепи доклада за Бронзовата къща. Социалистите се въздържаха при гласуването. \"За повечето от фактите, които днес коментираме, още тогава ние питахме и не получихме отговори. Управляващите традиционно и без много да мислят отдаваха нашия интерес на това, че сме опозиция и се подготвяме за избори. Ако обаче с Бронзовата къща те са се готвели за избори, нещо са объркали и пътя, и посоката\", категоричен беше Калоян Паргов.  Заместник-председателят на СОС Милка Христова припомни, че Столична община официално пое разходите за осветлението и охраната на обекта. \"Никой обаче не каза колко ще струват те. Освен това, никой не каза колко ще струва премахването на съоръжението и на постамента. Защото едва ли на някого му харесва този бетонен постамент, коментира Милка Христова. - Ние предупреждавахме, че с тази Бронзова къща има безобразно, ярко и нагло нарушаване на законите. До днес не е ясно това какво е - инсталация, скулптура, архитектурна група? Изграден беше постамент в зелена площ, което е недопустимо по нито една от действащите наредби на Столична община. Това е паметник на грубото погазване на нормативната наредба при това точно от тези, които са призвани да бъдат нейни стожери\".  Борис Цветков пък добави, че дори рекламирането на спонсори и партньори на проекта, е в разрез със законите. Той визира поставените техни лога върху информационните табла на оградата около площадката за изграждане на Бронзовата кула.", "date": "2018.06.15", "title": "Паргов: Бронзовата къща е скъп и срамен паметник на глупостта, Чобанов и Едрева да подадат оставки!"}
{"url": "http://epicenter.bg/article/Premierat-e-gotov-da-otpusne-oshte-pari-za-horata-s-uvrezhdaniya--ako-otidat--quot-tam--kadeto-tryabva-quot-/156918/2/0", "text": "Премиерът е готов да отпусне още средства за решаването на проблемите на хората с увреждания, но когато се убеди, че те ще отидат по предназначение \"там, където трябва\" и действително ще доведат до промяна. Това се разбра от негово изявление днес, сред откриването на разширеният път между Бургас и Слънчев бряг, предаде \"Дневник\". Бойко Борисов посочи, че на няколко пъти му е било казано, че не става въпрос за повече пари. \"Според мен все пак пари са нужни и ще се радвам да стигнем до момента, когато ще стане въпрос за повече пари\". На мястото, където беше официалната церемония, имаше и представители на протестиращите хора с увреждания от палатковия лагер в Бургас, които носеха тениски с надпис \"Системата ни убива\". Веднага след откриването на пътния участък премиерът пренебрегна журналистите, за да проведе обещания разговор с тях. Той дори се ядоса, че е бил цитиран некоректно по темата, когато я е коментирал при посещението си в Израел. Според Бойко Борисов през 2016 година е бил решен въпросът с парите за децата с увреждания. По-късно пред журналистите той посочи, че никое друго правителство, дори предишните две, на които е бил премиер, не са давали повече пари за социални дейности. Той набързо изброи, че за Здравната каса са осигурени четвърт милиард повече, за пенсионерите са дадени 215 млн. лева за добавки към пенсиите, 10 милиона допълнително са отпуснати за Софийския университет, 15 млн. за БАН и т.н.   „Отделят се огромни средства, явно не се разпределят правилно. Помолих ги и ще ми направят план. Когато са готови, ще седнем и с министрите, за да видим защо толкова много пари се заделят от бюджета за здравеопазване и за ТЕЛК-ове, и за инвалидни пенсии, и за социалните служби, а накрая излиза, че те не стигат до хората, има недоволни”, коментира Борисов.   „До този момент всички те казват, че не става въпрос за повече пари. Аз мисля, че става въпрос и за повече пари”, заяви още Борисов.   Министър-председателят коментира още, че правителството продължава да отпуска средства и за ремонтирането на пътищата в страната. Като пример той посочи, че днес е пуснат участък от 48 км от автомагистрала „Тракия“, след като 35 години този основен път не е обновяван. Премиерът добави, че усилено се строят и магистралите „Струма“ и „Хемус“ и се надява, че след като бъде въведена тол сиситемата у нас, приходите от нея ще се инвестират в ремонта на пътища, а не от бюджета.", "date": "2018.06.15", "title": "Премиерът е готов да отпусне още  пари за хората с увреждания, ако отидат \"там, където трябва\""}
{"url": "http://epicenter.bg/article/Poroyni-dazhdove-se-izsipaha-v-polovin-Balgariya-/156919/2/0", "text": "Интензивни валежи, градушки и мълнии паднаха на много места в страната и днес. Опасното време наводни къщи и нанесе поражения, предаде бТВ.  Поройни дъждове се изсипаха в половин България. Градушка съсипа продукция в Кюстендилско, а в община Монтана има и наводнени къщи.  Най-засегнатото село е Стубел. Там най-пострадали са къщите се намират в най-ниската част на селото.  Бури имаше и в други части от страната – в рубриката „Аз, репортерът” получихме сигнали за пороен дъжд и гръмотевици в Разград и Пловдив.  Под вода се оказаха улици в Стара Загора.  Проблеми предизвика и бурята в София. Зрители на bTV сигнализираха за наводнен подлез, който свързва булевардите „България” и „Гоце Делчев”.  За пешеходците на практика е невъзможно да преминат през водата, която се е задържала след пороя.  Заради запушена канализация подобни проблеми има и в други подлези.  На изхода на София към магистрала \"Хемус\" също се изля проливен дъжд, видя репортер на Епицентър.БГ.  ", "date": "2018.06.15", "title": "Поройни дъждове се изсипаха в половин България "}
